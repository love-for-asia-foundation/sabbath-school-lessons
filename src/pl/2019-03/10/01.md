---
title:  Życie ewangelią
date:  31/08/2019
---

### Studium bieżącego tygodnia
Rz 8,20-23; J 3,16-17; Mt 9,36; Ef 2,8-10; 1 J 3,16-17; Ap 14,6-7.

> <p>Tekst pamięciowy</p>
> „Albowiem łaską zbawieni jesteście przez wiarę, i to nie z was: Boży to dar; nie z uczynków, aby się kto nie chlubił. Jego bowiem dziełem jesteśmy, stworzeni w Chrystusie Jezusie do dobrych uczynków, do których przeznaczył nas Bóg, abyśmy w nich chodzili” (Ef 2,8-10).

Gdy tylko zaczynamy mówić o Bożych przykazaniach, wymaganiach czy pouczeniach, grozi nam ryzyko, a nawet pokusa myślenia, że w jakiś sposób to, co robimy, może nam zyskać zbawienie albo przyczynić się do uzyskania Bożej przychylności. Ale Biblia mówi nam raz po raz, że jesteśmy grzesznikami zbawionymi wyłącznie z łaski Bożej przez Jezusa i Jego zastępczą śmierć za nas poniesioną na krzyżu. Co i jak moglibyśmy do tego dodać? Ellen G. White tak skomentowała tę kwestię: „Gdybyś mógł zebrać razem wszystko to, co w człowieku jest dobre, święte, szlachetne i urocze, i wtedy przedstawiłbyś ten przedmiot aniołom Bożym jako coś, co odgrywa rolę w zba­wieniu ludzkiej duszy lub w zasłudze, propozycja zostałaby odrzucona jako zdrada”1.

Tak więc nawet nasze czyny miłosierdzia i współczucia wobec potrzebujących pomocy nie mogą być postrzegane jako zgodne z wymogami prawa. Przeciwnie, w miarę jak wzrastamy w naszym zrozumieniu i uznaniu zbawienia, powiązanie między miłością Boga oraz Jego troską o ubogich i uciśnionych będzie nam przekazywane jako odbiorcom Jego miłości. Otrzymujemy, więc możemy dawać. Gdy widzimy, jak bardzo Bóg nas umiłował, rozumiemy także, jak bardzo miłuje innych i wzywa nas, byśmy i my ich miłowali.