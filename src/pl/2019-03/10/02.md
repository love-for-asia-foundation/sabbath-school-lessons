---
title:  Albowiem tak Bóg umiłował...
date:  01/09/2019
---

W J 3,16 czytamy: „Albowiem tak Bóg umiłował świat [gr. kosmos]...”, przy czym greckie słowo kosmos oznacza tu „świat jako stworzony i zorganizowany byt”1. Werset ten mówi o zbawieniu ludzkości, ale plan zbawienia ma skutki dla całego stworzenia.

`Przeczytaj Rz 8,20-23. Czego ten fragment listu uczy o szeroko pojmowanym planie zbawienia?`

Oczywiście na pewnym poziomie zbawienie dotyczy każdego z nas, jeśli chodzi o naszą osobistą więź z Panem. Ale zbawienie to także coś więcej. Usprawiedliwienie to nie tylko przebaczenie naszych grzechów. W założeniu dotyczy ono także tego, jak przez Jezusa i moc Ducha Świętego Pan tworzy rodzinę Bożą, która świętuje przebaczenie i pewność zbawienia między innymi przez wydawanie świadectwa światu za pomocą dobrych uczynków.

`Przeczytaj J 3,16-17. Jak J 3,17 przyczynia się do szerszego zrozumienia J 3,16?`

Możemy przyjąć do wiadomości fakt, iż Bóg miłuje nie tylko nas, ale także innych ludzi. On miłuje tych, których my miłujemy, i to może nas cieszyć. On miłuje tych, do których pragniemy dotrzeć, a nasze uznanie tej prawdy często jest motywacją do tego, by do nich docierać. Ale Bóg miłuje także tych, których nie lubimy i których się boimy. Bóg miłuje wszystkich ludzi — nawet tych, którzy nie wydają się nam mili.

Stworzenie przyczynia się do zrozumienia tej zasady. Biblia raz po raz wskazuje otaczający nas świat jako dowód dobroci Boga:

> <p></p>
> „Słońce jego wschodzi nad złymi i dobrymi i deszcz pada na sprawiedliwych i niesprawiedliwych” (Mt 5,45).

Samo życie jest darem Boga. Bez względu na osobistą reakcję czy postawę wobec Boga każdy człowiek jest odbiorcą tego daru.

`Jak postrzeganie innych ludzi jako stworzonych i umiłowanych przez Boga powinno wpływać na naszą postawę wobec nich?`