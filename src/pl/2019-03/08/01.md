---
title:  Ci najmniejsi
date:  17/08/2019
---

### Studium bieżącego tygodnia
Mt 5,2-16.38-48; Rz 12,20-21; Łk 16,19-31; 12,13-21; Mt 25,31-46.

> <p>Tekst pamięciowy</p>
> „A król, odpowiadając, powie im: Zaprawdę powiadam wam, cokolwiek uczyniliście jednemu z tych najmniejszych moich braci, mnie uczyniliście” (Mt 25,40).

Skoro przekonaliśmy się, że Jezus w swoim ziemskim życiu troszczył się o ludzi, w tym zwłaszcza o cierpiących i duchowo zagubionych, powinniśmy oczekiwać, że miał też dużo do powiedzenia na ten temat.

Nauczanie Jezusa charakteryzuje się niezwykłą praktycznością oraz skupia się na tym, co znaczy żyć jako wyznawca Boga. Tak więc Jezus wzywa nas do postępowania nacechowanego prawością, dobrocią i miłosierdziem, a więc podobnego do Jego postępowania na ziemi. Skoro podążamy za Jego przykładem, to będziemy służyć wsparciem bliźnim, tak jak On to czynił.

Jezus także mówił o Królestwie Niebios. W Jego opisie Królestwo Niebios jest rzeczywistością, której częścią możemy być już teraz. Jest sposobem życia według innego zbioru priorytetów, wartości i zasad moralnych niż te, którymi kierują się ziemskie królestwa. Nauka Jezusa jest swego rodzaju planem architektonicznym Jego królestwa, a jej ważną częścią są pouczenia o tym, jak służyć Bogu oraz jak w ramach tej służby odnosić się do bliźnich. Odkrywamy w owej nauce Jezusa także i to, że służąc innym — troszcząc się o ich potrzeby i wspierając ich duchowo — możemy po prostu pełnić służbę dla Boga.