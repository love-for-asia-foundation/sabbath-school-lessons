---
title:  Do dalszego studium
date:  23/08/2019
---

„Chrystus zburzył ową odgradzającą ścianę wzniesioną przez samolubstwo i przesądy narodowościowe, a ucząc miłości do całego rodzaju ludzkiego, rozszerzył tym samym jej ciasny horyzont. Zniósł wszelkie granice i wszelkie różnice społeczne. Nie czynił żadnej różnicy między ziomkami a cudzoziemcami, przyjaciółmi i nieprzyjaciółmi, lecz uczył traktować każdą potrzebującą duszę jako bliźniego, a cały świat jako pole działania”1.

„Zasada tej złotej reguły jest zasadą chrześcijaństwa; każda jej zmiana jest oszustwem. Religia nakłaniająca nas do niedoceniania dusz, które Chrystus tak wysoce cenił, że oddał za nie swe własne życie, i czyniąca nas niedbałymi względem potrzeb, cierpień i praw ludzkich jest religią fałszywą. Będąc obojętnymi względem biednych, cierpiących i grzeszników, zdradzamy Chrystusa. Ponieważ tak wielu przyjmuje Jego imię, a nie przyjmuje Jego charakteru, dlatego ma chrześcijaństwo w świecie tak małe znaczenie”2.

**Pytania do dyskusji**

`1. Który fragment Biblii studiowany w tym tygodniu jest twoim ulubionym tekstem? Dlaczego?`

`2. Zwróć uwagę na wypowiedź Ellen G. White, że wiara czyniąca nas niedbałymi względem potrzeb, cierpień i praw ludzkich jest religią fałszywą. Dlaczego powinniśmy unikać pułapki myślenia, że skoro mamy prawdę (bo mamy), to nic innego już się nie liczy?`

`3. Jakie obszary chrześcijańskiego życia — według wersetów w czwartkowej części lekcji — obejmuje posiadanie prawdy?`

`Nauczanie Jezusa wskazało inny sposób życia tym, którzy są poddanymi i sługami Królestwa Bożego. Na podstawie Starego Testamentu Jezus powtórzył i poszerzył potrzebę troski o ubogich i uciskanych, podkreślając, że Jego wyznawcy, oczekując na Jego powtórne przyjście, będą ludźmi pełnymi praktycznego współczucia i miłosierdzia dla bliźnich.`