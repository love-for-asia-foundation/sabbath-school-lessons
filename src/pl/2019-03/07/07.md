---
title:  Do dalszego studium
date:  16/08/2019
---

„Bóg dał w swoim Słowie wystarczające dowody, że ukarze przestępców swego prawa. Ci, którzy łudzą się, że jest On zbyt miłosierny, aby wyegzekwować sprawiedliwość wobec grzesznika, niech spojrzą na krzyż Golgoty. Śmierć nieskalanego Syna Bożego dowodzi, że »zapłatą za grzech jest śmierć« (Rz 6,23) i że każde przestąpienie prawa Bożego musi być sprawiedliwie ukarane. Bezgrzeszny Chrystus stał się za nas grzechem. Poniósł karę za przestępstwa ludzi i odczuł odwrócenie się oblicza Ojca od siebie tak bardzo, że Jego serce pękło i ziemskie życie skończyło się. Cała ta ofiara potrzebna była po to, aby grzesznicy mogli otrzymać zbawienie. W żaden inny sposób nie mógł człowiek uniknąć kary za grzech, to jest śmierci wiecznej. Każdy, kto nie chce przyjąć pojednania z Bogiem uzyskanego za taką cenę, musi sam ponieść winę i karę za swoje przestępstwa”1.

**Pytania do dyskusji**

`1. Przeczytaj powyższy cytat Ellen G. White. Oto realia niesprawiedliwości — Chrystus, niewinny i cierpiący karę za winnych! Dlaczego ważne jest to, byśmy pamiętali o tej tak niezwykle istotnej prawdzie?`

`2. Jezus nigdy nie popierał politycznych reform w celu wprowadzenia Królestwa Bożego, które głosił. Historia jest pełna smutnych opowieści o ludziach, którzy posługiwali się przemocą i uciskiem w imię pomagania poniżonym i uciemiężonym. W ten sposób jedynie zastępowali jedną przemoc inną przemocą i jedną tyranię inną tyranią, nierzadko znacznie gorszą. Choć chrześcijanie mogą i powinni współdziałać z władzami państwowymi w celu pomagania słabym, dlaczego zawsze muszą się wystrzegać stosowania metod politycznych do osiągania tych celów?`

`3. Pomyśl o tym, czego wymagała realizacja planu zbawienia. Jezus, Sprawiedliwy, cierpiał za niesprawiedliwych — za każdego z nas. Dlaczego ta nieskończenie wielka ofiara złożona za nas czyni nas nowymi ludźmi w Chrystusie?`

`W ewangeliach działalność Jezusa została opisana i objaśniona na tle dzieła starotestamentowych proroków. Dobra nowina dla ubogich, uwolnienie dla uciśnionych oraz uzdrowienie dla chorych i ułomnych były zwiastowane jako znaki Mesjasza — coś, co Jezus objawiał w całej swojej publicznej działalności. Jednak umierając na krzyżu, Jezus wycierpiał niesprawiedliwość i ostatecznie zwyciężył nad wszystkim, co najgorsze w upadłym i okrutnym człowieczeństwie. Dzięki Jego niezasłużonej śmierci, którą poniósł za nas, Jezus może nam odpuścić grzechy i dać obietnicę życia wiecznego.`