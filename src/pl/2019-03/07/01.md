---
title:  Jezus i ludzie potrzebujący pomocy
date:  10/08/2019
---

### Studium bieżącego tygodnia
Łk 1,46-55; 4,16-21; 7,18-23; Mt 12,15-21; 21,12-16; Mk 11,15-19; Iz 53,3-6.

> <p>Tekst pamięciowy</p>
> „Duch Pański nade mną, przeto namaścił mnie, abym zwiastował ubogim dobrą nowinę, posłał mnie, abym ogłosił jeńcom wyzwolenie, a ślepym przejrzenie, abym uciśnionych wypuścił na wolność, abym zwiastował miłościwy rok Pana” (Łk 4,18-19).

Jezus stał się człowiekiem i przyszedł na naszą ziemię między innymi po to, by pokazać nam, jaki jest Bóg. Uczynił to przez swoje nauczanie, swoją ofiarę i swoje życie — przez to, jak odnosił się do zwykłych ludzi. Wiele Jego czynów spowodowało natychmiastowe i rzeczywiste zmiany w życiu ludzi.

Ten przejaw służby Mesjasza został przepowiedziany przez starotestamentowych proroków, Marię — matkę Jezusa, a nawet samego Jezusa, gdy przedstawił On program swojej misji w swoim pierwszym zapisanym kazaniu (zob. 4. rozdział Ewangelii Łukasza). Autorzy ewangelii często posługiwali się językiem starotestamentowych proroków, by, spisując historię Jezusa, wyjaśnić, co czynił. W ten sposób życie Jezusa było bardziej dostrzegane w przekazach tych proroków, w tym w ich współczuciu dla ubogich i uciskanych.

Jednak przywódcy religijni postrzegali Jezusa jako zagrożenie. Dopuściwszy się straszliwej niesprawiedliwości i okrucieństwa, doprowadzili do Jego aresztowania, niesprawiedliwego procesu i ukrzyżowania. W Jezusie Bóg poznał, jak to jest być ofiarą niesprawiedliwości. Umierając, Chrystus obnażył potworność zła. Jednak przez Jego zmartwychwstanie zwyciężyły życie, dobro i zbawienie.