---
title:  Do dalszego studium
date:  26/07/2019
---

„Psalmy Dawida wyrażają całą gamę przeżyć — od głębin świadomej winy i samopotępienia do najwznioślejszej wiary i pełnej radości łączności z Bogiem. Jego życie świadczy, że grzech może przynieść jedynie wstyd i nieszczęście, ale Boża miłość i miłosierdzie potrafią sięgnąć do najgłębszych przepaści, a wiara jest w stanie podnieść skruszoną duszę do godności dziecka Bożego. Ze wszystkich zapewnień zawartych w Słowie Bożym jest to jedno z najmocniejszych świadectw o wierności, sprawiedliwości i miłosierdziu Bożym”1.

„Takie są zasady, od których zależy powszechne dobro społeczeństwa zarówno w świeckich, jak i religijnych instytucjach; one zabezpieczają życie i mienie człowieka. Wszystko, co umożliwia współpracę między ludźmi i wytwarza atmosferę wzajemnego zaufania, zawdzięcza świat prawu Boga, które dał w swoim Słowie i które wciąż jeszcze, choć przyć­mione i prawie wygasłe, jest w sercu ludzkim zapisane”2.

**Pytania do dyskusji**

`1. W jakiej dziedzinie mógłbyś się uważać za przywódcę lub osobę wpływową? Jak możesz być rzecznikiem sprawiedliwości w tym obszarze swojego życia?`

`2. Pomyśl o kulturze i strukturach społecznych miejsca, w którym mieszkasz. Jak możesz działać w istniejącym systemie, by zmieniać na lepsze los potrzebujących?`

`3. Dlaczego zasady sprawiedliwości i uczciwości są ważne w budowaniu silnego społeczeństwa?`

`4. Choć Księga Przysłów dotyczy mądrości niezbędnej w prowadzeniu dobrego życia, co mówi nam o tym, jaki jest Bóg?`

`Księga Psalmów i Księga Przysłów to dwie biblijne księgi w szczególny sposób nakierowane na wyzwania związane z życiem w wierności Bogu wśród doświadczeń i prób doczesności. Oferują wgląd w Bożą wizję społeczeństwa i ukazują szczególną troskę Boga o ubogich i uciskanych. Pieśni w Księdze Psalmów i mądrość wyrażona w Księdze Przysłów świadczą, że Bóg dostrzega tych, którzy są lekceważeni i wyzyskiwani przez ludzi, i interweniuje, by spieszyć im z pomocą. A skoro Bóg to czyni, to i my powinniśmy czynić podobnie.`