---
title:  Umiłowanie miłosierdzia
date:  14/09/2019
---

### Studium bieżącego tygodnia
Mt 6,25-33; Jk 1,5-8; 2,15-16; Iz 52,7; 1 J 3,16-18; Iz 58,1-10.

> <p>Tekst pamięciowy</p>
> „Światło świeci prawym w ciemności, on jest łaskawy, miłosierny i sprawiedliwy. Szczęśliwy mąż, który się lituje i pożycza, prowadzi swe sprawy zgodnie z prawem” (Ps 112,4-5).

Jak już zauważyliśmy, Biblia jest pełna wyrazistych opisów troski Boga o ubogich i uciskanych oraz wzywa Jego lud do działania dla ich dobra. Mimo uwagi zwróconej na te sprawy, biblijne polecenie wykonywane jest nieregularnie i częściowo. Zostanie ono w pełni zrealizowane dopiero przy powtórnym przyjściu Chrystusa oraz w wyniku nadprzyrodzonych zdarzeń, które nastąpią.

Aż do tego czasu zło — podsycane przez mroczne duchowe siły diabła i jego aniołów — istnieć będzie w wielu formach. To zło uwidacznia się najpełniej w nędzy, przemocy, ucisku, niewolnictwie, wyzysku, egoizmie i chciwości. W takim świecie nasze społeczności — nasze zbory i nasze rodziny — muszą stawić czoło złu, choć czasami wydaje się to bardzo trudne. W odpowiedzi na miłość Boga i Jego przykazania — żyjąc w świetle służby i ofiary Jezusa oraz w mocy i pod kierownictwem Ducha Świętego — musimy być ludźmi współczującymi, twórczymi i odważnymi w dążeniu do wypełniania prawa, okazywania miłości bratniej i pokornego obcowania „ze swoim Bogiem” (Mi 6,8).