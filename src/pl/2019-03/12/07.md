---
title:  Do dalszego studium
date:  20/09/2019
---

„Możemy zbadać niebo i ziemię, a nigdzie nie znajdziemy żadnej prawdy objawionej tak wyraźnie, jak właśnie ta, która się przejawiła w uczynkach miłosierdzia względem potrzebujących naszego współczucia i naszej pomocy. Prawda ta ma podstawę w Chrystusie, a jeżeli ci, którzy wyznają imię Jezusa, zachowywać będą tę złotą regułę, wówczas ewangelii będzie towarzyszyła taka sama moc, jak w czasach apostolskich”1.

„Najwyższa miłość do Boga i niesamolubna wzajemna miłość to najlepszy dar, jaki może ofiarować nasz Niebiański Ojciec. Ta miłość nie jest chwilowym impulsem, ale boską zasadą i trwałą mocą. Nieuświęcone serce nie może jej zrodzić ani wytworzyć. Jedynie serce, w którym panuje Jezus, może ją posiąść. (...). Ta miłość, pielęgnowana w duszy, czyni życie miłym i wywiera oczyszczający wpływ na innych”2.

**Pytania do dyskusji**

`1. Jak się przekonaliśmy, studiując lekcję tego tygodnia, ewangelia nadal jest wzorcem i motywacją do działania na rzecz bliźnich, tak jak Jezus działał dla naszego dobra. Jak lekcja ta poszerzyła twoje zrozumienie i uznanie dla dobrej nowiny o tym, co Bóg uczynił dla nas i jak okazuje swoją miłość do nas?`

`2. Zabieranie głosu w imieniu uciszanych, angażowanie się w zaprowadzanie pokoju i podobne działania mogą nas zmusić do zajęcia miejsca na arenie publicznej i politycznej. Jednak Kościół Adwentystów Dnia Siódmego zdecydowanie opowiada się za rozdziałem Kościoła i państwa. Na czym polega różnica między niewłaściwym politycznym zaangażowaniem, a przemawianiem i działaniem na rzecz pokoju na forum publicznym?`

`3. Jaki rodzaj działań omówionych w lekcji tego tygodnia chciałbyś podjąć w swoim życiu i społeczności? Jak możesz urzeczywistnić to pragnienie?`

`4. W jakiej kwestii związanej ze złem i uciskiem w twojej społeczności i świecie postanowiłeś szczególnie modlić się podczas swoich osobistych nabożeństw?`

`Pójście za Jezusem zmienia nas na wiele sposobów, w tym wytwarza w nas pragnienie przyłączenia się do Boga w aktywnej trosce o ubogich i poniżonych. Choć nie jest to łatwe zadanie i niewielu chce je realizować, zmienia ono nasze priorytety i motywuje nas do aktywnego podejmowania inicjatyw mających na celu naprawienie krzywd uczynionych przez ludzi w świecie.`