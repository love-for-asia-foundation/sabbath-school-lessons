---
title:  Do dalszego studium
date:  30/08/2019
---

„Zbawiciel oddał swe bezcenne życie, aby ustanowić Kościół zdolny troszczyć się o nieszczęśliwe i wystawione na działanie pokus dusze. Wspólnota wiernych może składać się z ludzi ubogich, niewykształconych i nieznanych, lecz w Chrystusie mogą oni wykonywać pracę w domu, wśród sąsiadów, w zborze, a nawet w innych regionach, a jej rezultaty będą tak dalekosiężne, jak sama wieczność”1.

„Nieegoistyczna szczodrość była w Kościele wczesnochrześcijańskim źródłem radości, gdyż wierzący wiedzieli, że ich starania pomagały głosić poselstwo ewangelii tym, którzy pozostawali jeszcze w ciemności. Ich dobroczynność świadczyła o tym, że nie przyjęli łaski Bożej na darmo. Cóż mogło sprawić taką szczodrość, jeśli nie uświęcenie przez Ducha? W oczach wierzących i niewierzących był to cud łaski”2.

**Pytania do dyskusji**

`1. Jak twoja społeczność zborowa może się bardziej upodobnić do tej opisanej w pierwszych rozdziałach Dziejów Apostolskich? Jakie praktyczne kroki może podjąć kierownictwo zboru, by zachęcić członków do zmierzania w tym kierunku?`

`2. Ogólnoświatowy Kościół Adwentystów Dnia Siódmego stosuje pewne zasady omówione w lekcji tego tygodnia, przekazując dziesięciny i dary do różnych części Kościoła w różnych regionach świata. Jakie są dobrodziejstwa tego ogólnoświatowego systemu podziału zasobów finansowych?`

`3. Czy biblijne pouczenia dotyczące sposobu życia, jak te zebrane w 12. rozdziale Listu do Rzymian, są realistyczne i praktyczne, to jest, czy działają w prawdziwym świecie? A może są jedynie wyidealizowanym obrazem odrealnionych świętych z kościelnych witraży?`

`4. W Jk 5,1-5 użyte są mocne słowa nawiązujące do surowych ostrzeżeń udzielanych przez starotestamentowych proroków. Dlaczego takie słowa są stosowne i niezbędne?`

`Pobudzani zleceniem Jezusa i mocą Ducha Świętego apostołowie i pierwsi chrześcijanie wyruszyli, by głosić przesłanie i pełnić misję Zbawiciela tak wszechstronnie, jak to jest możliwe. Czerpiąc z nauki Jezusa i pism starotestamentowych, Kościół wczesnochrześcijański stał się nowego rodzaju społecznością dzielącą się z potrzebującymi zarówno w Kościele, jak i poza nim. Przez przykład i naukę zapisaną w listach kierowanych do zborów przywódcy wczesnochrześcijańscy wzywali współwierzących do życia w wierności Bogu i do pomagania bliźnim znajdującym się w potrzebie.`