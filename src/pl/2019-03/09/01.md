---
title:  Pomaganie potrzebującym w nowotestamentowym Kościele
date:  24/08/2019
---

### Studium bieżącego tygodnia
Dz 2,42-47; 4,32-37; Mt 25,38.40; Dz 9,36; 2 Kor 8,7-15; Rz 12,1-21; Jk 2,1-9.

> <p>Tekst pamięciowy</p>
> „Czystą i nieskalaną pobożnością przed Bogiem i Ojcem jest to: nieść pomoc sierotom i wdowom w ich niedoli i zachowywać siebie nie splamionym przez świat” (Jk 1,27).

Wersety znane jako wielkie ewangelizacyjne zlecenie (zob. Mt 28,18-20) są jednymi z najlepiej znanych w Biblii, przynajmniej przez chrześcijan. Ów fragment Ewangelii Mateusza jest nazywany naszą deklaracją misyjną i był natchnieniem dla wszelkiego rodzaju misji i projektów ewangelizacyjnych. Chrześcijanie — inspirowani przez te słowa — udawali się w różne zakątki całego świata, czasami ponosząc ogromne ofiary, aby głosić ewangelię.

Co Jezus mówi w swoim wielkim ewangelizacyjnym zleceniu? Nakazuje czynić ludzi uczniami, chrzcić ich i uczyć „przestrzegać wszystkiego, co wam przykazałem” (Mt 28,20). Jak już zauważyliśmy, to, co Jezus nam nakazał, ma bardzo wiele wspólnego z troską o potrzebujących, cierpiących i tych, którzy nie są w stanie sami zatroszczyć się o siebie. Powinniśmy pamiętać, że takie polecenie nie było dla apostołów czymś nowym, czymś, czego wcześniej nie słyszeli i czego nie widzieli, ale raczej kontynuacją misji Jezusa, której byli świadkami i uczestnikami. Tak więc ten przejaw nauczania Jezusa można wyraźnie ujrzeć w życiu Kościoła wczesnochrześcijańskiego jako wypełnienie wielkiego ewangelizacyjnego zlecenia.