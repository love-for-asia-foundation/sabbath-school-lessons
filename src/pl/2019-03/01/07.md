---
title:  Do dalszego studium
date:  05/07/2019
---

„»Bóg jest miłością« (1 J 4,16). Jego natura i prawo są miłością. Zawsze tak było i zawsze tak będzie. »Ten, który jest Wysoki i Wyniosły, który króluje wiecznie« (Iz 57,15) i którego »drogi są wieczne« (Ha 3,6), nie zmienia się. »U niego nie ma żadnej odmiany ani nawet chwilowego zaćmienia« (Jk 1,17).

Każdy przejaw twórczej mocy jest jednocześnie wyrazem nieskończonej miłości. Zwierzchność Boża zawiera w sobie pełnię błogosławieństwa dla wszystkich stworzonych istot”1.

„Gdyby ludzie wypełniali swój obowiązek wiernych szafarzy dóbr swego Pana, nie byłoby wołania o chleb, nikt nie cierpiałby niedostatku oraz nikt nie doświadczałby nagości i braków”2. „Bóg uczynił ludzi swymi szafarzami, więc nie należy Go obwiniać za cierpienia, nędzę, ubóstwo i niedostatek dotykające ludzkość. Pan odpowiednio zaopatrzył wszystkich”3.

**Pytania do dyskusji**

`1. Przeczytaj uważnie powyższy cytat z książki Służba dobroczynna autorstwa Ellen G. White. Jak należy rozumieć tę wypowiedź? Kto według autorki jest ostatecznie odpowiedzialny za morze nędzy, które widzimy w świecie? Co mówi to nam o znaczeniu wiernego zarządzania?`

`2. Czy możemy nadal dostrzec dobro w świecie po tysiącach lat zepsucia spowodowanego przez grzech? Jako ludzie wierzący w Boga Stwórcę, co możemy zrobić, by pomóc innym dostrzegać dobro w stworzonym przez Niego świecie?`

`3. Jak rozumiesz słowo zarządzanie? Czy ta lekcja poszerzyła twoje zrozumienie zarządzania (szafarstwa), do którego zostaliśmy powołani przez Boga?`

`4. Jak zmieniłyby się nasza postawa i nasze postępowanie wobec bliźnich, gdybyśmy zawsze pamiętali, że są oni stworzeni na obraz Boga i umiłowani przez Niego?`

`Bóg stworzył dobry i doskonały świat. Wyznaczył także ludzi, których stworzył na swój obraz, by zajmowali się owym światem i troszczyli się o niego. Choć grzech zerwał więzi stworzone pierwotnie przez Boga, nadal mamy określoną rolę do odegrania jako zarządcy dóbr stworzenia i stróże bliźnich. Wypełniając to zadanie, możemy oddawać cześć Bogu jako naszemu Stwórcy.`