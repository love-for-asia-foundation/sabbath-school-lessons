---
title:  Bóg stworzył...
date:  29/06/2019
---

### Studium bieżącego tygodnia
Rdz 1,1-3,24; Dz 17,28; Ps 148,1-14; 24,1; Rdz 4,1-9; Mt 22,37-39; Ap 14,7.

> <p>Tekst pamięciowy</p>
> „Kto gnębi nędzarza, lży jego Stwórcę; lecz czci go ten, kto lituje się nad biednym” (Prz 14,31).

Czy kiedykolwiek pracowałeś nad czymś, by stworzyć coś nowego — niezwykłe dzieło sztuki, jakiś ładny wyrób rzemieślniczy, smaczne danie czy cokolwiek innego wymagającego pomysłowości — tylko po to, by zostało to odrzucone przez kogoś, dla kogo to zrobiłeś? Jeśli tak, to możesz poczuć choćby odrobinę tego, czego Bóg doświadczył, gdy stworzył ten świat i powołał do życia ludzi, aby wkrótce to, co stworzył, zostało skażone przez grzech.

Biblia mówi, że świat stworzony z wielką starannością przez Boga był bardzo dobry. To, co Bóg czuł wobec swojego stworzenia, wynika jasno ze sprawozdania znajdującego się w 1., 2. i 3. rozdziale Księgi Rodzaju. To jest kontekst, w którym powinniśmy poznawać historię upadku opisaną w 3. rozdziale Księgi Rodzaju oraz cierpienie Boga konfrontującego się z ludźmi, których stworzył.

Jest rzeczą niezwykłą to, że Bóg nadal miłuje nasz świat, pomimo tysięcy lat dziejów grzechu, przemocy, niesprawiedliwości i jawnego buntu. Jeszcze istotniejsze jest to, że Bóg wdrożył realizację planu odkupienia i odrodzenia świata. Dał nam, jako wierzącym, pewną rolę do odegrania w Jego szerokim planie. Owszem, jesteśmy odbiorcami Jego łaski, ale dzięki łasce, której dostąpiliśmy, otrzymaliśmy także zadanie współdziałania z Panem. Jest to wielki i święty obowiązek!