---
title:  Plan na rzecz lepszego świata
date:  06/07/2019
---

### Studium bieżącego tygodnia
Wj 3,7; Mt 22,37-40; Wj 22,21-23; Pwt 14,22-29; 26,1-11; Kpł 25,9-23.

> <p>Tekst pamięciowy</p>
> „Nie będziesz się mścił i nie będziesz chował urazy do synów twego ludu, lecz będziesz miłował bliźniego swego jak siebie samego. Jam jest Pan!” (Kpł 19,18).

Dzięki swojemu miłosierdziu Bóg zawsze miał lud, z którym utrzymywał szczególną więź. W historiach Henocha, Noego, Abrahama, Izaaka, Jakuba i wielu innych osób widzimy Boże pragnienie odbudowania zerwanej więzi z ludźmi. Miało to służyć nie tylko dobru tych osób i ich bliskich. Ich więź z Bogiem i błogosławieństwo, jakie otrzymali od Niego, były częścią większego planu naprawy więzi ludzkości z Bogiem i dzielenia się Jego błogosławieństwem z innymi. Abrahamowi Bóg powiedział:

> <p></p>
> „A uczynię z ciebie naród wielki i będę ci błogosławił, i uczynię sławnym imię twoje, tak że staniesz się błogosławieństwem. (...) i będą w tobie błogosławione wszystkie plemiona ziemi” (Rdz 12,2-3).

Sam będąc błogosławionym, ów patriarcha mógł być także błogosławieństwem dla innych.

To błogosławieństwo miało być przekazywane przez naród izraelski, a ostatecznie przez Mesjasza, który miał przyjść na świat w tym narodzie. Wraz z powstaniem narodu izraelskiego Bóg działał szczególnie na rzecz tego narodu. Ustanowił dla niego prawa, przepisy, święta i praktyki, które miały się składać na najlepszy sposób życia, aby ci, którzy zostali pobłogosławieni przez Boga, mogli być także błogosławieństwem dla innych.

Niewątpliwie ta sama zasada nadal obowiązuje dzisiaj.