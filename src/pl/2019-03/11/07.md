---
title:  Do dalszego studium
date:  13/09/2019
---

„Gdy głos Boga zakończy niedolę Jego ludu, nastąpi straszliwe przebudzenie tych, którzy przegrali w walce o życie wieczne. W czasie łaski byli oślepieni przez szatana i usprawiedliwiali swe grzeszne postępowanie. Bogacze szczycili się swymi bogactwami, ale zdobywali je, przekraczając prawo Boże. Nie karmili głodnych, nie odziewali nagich, nie postępowali sprawiedliwie ani nie okazywali miłości do bliźniego. (...). Sprzedali swe dusze za ziemskie bogactwa i przyjemności, nie troszcząc się o nabycie skarbu w niebie. W rezultacie ich życie okazało się porażką, uciechy zamieniły się w rozpacz, a bogactwa przepadły”1.

„Wielki bój skończył się. Nie ma już grzechu ani grzeszników. Wszechświat jest nieskalany. Panują w nim pokój i radość. Od Tego, który wszystko stworzył, wypływa życie, światło i szczęście na całą nieograniczoną przestrzeń. Od najmniejszego atomu do największego ciała we wszechświecie wszystkie żywe istoty i martwe rzeczy głoszą w swej niezmąconej piękności i pełnej radości:

> <p></p>
> Bóg jest miłością”2.

**Pytania do dyskusji**

`1. Wyjaśnij, jak to, co studiowałeś w tym tygodniu, świadczy, że życie tu i teraz ma znaczenie. Porównaj to z przekonaniem niektórych ludzi, że nie musimy przywiązywać wagi do tego życia i nie musimy troszczyć się o ten świat, albowiem Bóg zniszczy go i stworzy na nowo. Dlaczego nie powinniśmy posługiwać się obietnicą nowego stworzenia jako usprawiedliwieniem lekceważenia ludzi potrzebujących pomocy? Jak możemy się upewnić, że nie usprawiedliwiamy w ten sposób wyzyskiwania innych?`

`2. Adwentystyczne zrozumienie biblijnych proroctw wskazuje na to, że zło, problemy i cierpienia będą się potęgować w miarę zbliżania się końca świata i powtórnego przyjścia Jezusa. Gdy dzieje się coś złego, często odwołujemy się do 24. rozdziału Ewangelii Mateusza. Jak powinniśmy postrzegać różne tragedie w świetle 25. rozdziału Ewangelii Mateusza?`

`Bóg nie pozwoli, by zło istniało wiecznie. Biblia przedstawia wielką nadzieję związaną z powtórnym przyjściem Jezusa, który położy kres złu, usunie niesprawiedliwość i stworzy nowy świat — taki, jaki istniał na początku. Ta nadzieja, oparta na zmartwychwstaniu Jezusa, zmienia dzień dzisiejszy i dodaje nam odwagi w służbie dla Boga i bliźnich, gdy trwamy w oczekiwaniu na Jego powtórne przyjście.`