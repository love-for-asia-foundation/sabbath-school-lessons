---
title:  Do dalszego studium
date:  09/08/2019
---

„Podkreślając znaczenie praktycznej pobożności, prorok powtarzał jedynie radę udzieloną Izraelitom przed wiekami. (...). Przez kolejne wieki rada ta była powtarzana przez sługi Jahwe tym, którym groziło popadnięcie w formalizm i zaniedbywanie okazywania miłosierdzia”1.

„Polecono mi skierować uwagę naszego ludu na 58. rozdział Księgi Izajasza. Przeczytajcie ten rozdział uważnie i zrozumcie, jakiego rodzaju służba wniosłaby życie w nasze zbory. Dzieło ewangelii ma być pełnione za pośrednictwem naszej szczodrości i naszej pracy. Gdy spotykacie cierpiących ludzi potrzebujących pomocy, udzielcie im jej. Gdy spotykacie głodnych, nakarmcie ich. Czyniąc to, będziecie pracować tak, jak pełnił swoją służbę Chrystus. Święte dzieło naszego Pana było dziełem dobroczynności. Niechaj nasz lud wszędzie uczestniczy w tej pracy”2.

**Pytania do dyskusji**

`1. Czy kiedykolwiek myślałeś o czynieniu sprawiedliwości i umiłowaniu miłosierdzia jako elementach czczenia Boga? Jak może to zmienić twoje podejście do troski o innych? Jak może to zmienić twój sposób postrzegania nabożeństwa?`

`2. Jak możemy się ustrzec w naszym chrześcijańskim życiu, zarówno indywidualnie, jak i jako społeczność kościelna, zaniedbywania tego, „co ważniejsze jest w Prawie” (Mt 23,23 BT)? Czy pamiętasz z własnego doświadczenia sytuacje, w których przecedzałeś komara, a połykałeś wielbłąda (zob. Mt 23,24)?`

`3. Dlaczego obłuda jest grzechem? Czyż nie jest jednak lepiej, gdy przynajmniej staramy się wyglądać na dobrych ludzi?`

`4. Jak Boża wizja oraz troska o ubogich i potrzebujących wyrażona przez proroków zmieniają twój sposób patrzenia na świat? Jak postrzegałbyś świat, jeśli chodzi o codzienne wiadomości, gdybyś czytał i oglądał je oraz słuchał ich oczyma i uszami Bożego proroka?`

`Choć prorocy przejmowali się przejawami zła w swoim kraju, szczególnie oburzało ich zło popełniane przez ludzi, którzy twierdzili, że czczą Boga i znają Go. Dla proroków i Jezusa wielbienie Boga i niesprawiedliwość wzajemnie się wykluczały, a ludzie religijni, którzy celowo czynili zło, byli obłudnikami. Prawdziwa pobożność, jakiej wymaga Bóg, obejmuje przeciwdziałanie uciskowi oraz troskę o ludzi ubogich i znajdujących się w potrzebie.`