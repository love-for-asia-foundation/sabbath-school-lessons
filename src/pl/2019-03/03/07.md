---
title:  Do dalszego studium
date:  19/07/2019
---

„Jezus oświadczył, że dzieło przynoszenia ulgi strapionym pozostaje w zgodzie z prawem szabatu, a także z dziełem aniołów Bożych, którzy stale wędrują między niebem a ziemią, by służyć cierpiącej ludzkości.

(...). Ludzie także mają w tym dniu pewne prace do wykonania. Potrzeby życiowe muszą być zaspokajane, należy troszczyć się o chorych i potrzebujących. Przestrzeganie szabatu nie zwolni od winy, jeśli ktoś odmówi w tym dniu niesienia pomocy cierpiącemu. Dzień świętego Bożego odpoczynku ustanowiony był dla człowieka i zawarty w nim akt miłosierdzia pozostaje w doskonałej harmonii z intencją jego powstania. Bóg nie chce, aby stworzone przez Niego istoty choćby przez chwilę znosiły ból, któremu można ulżyć w dniu sobotnim lub w każdym innym”1.

**Pytania do dyskusji**

`1. W jaki sposób doświadczyłeś odpoczynku sobotniego jako przejawu twojego zaufania do Boga? Czy miałeś w swoim życiu doświadczenie podobne do manny, gdy Bóg troszczył się o ciebie w odpowiedzi na twoje zaufanie do Niego? Jeśli tak, podziel się tym z klasą i powiedz, czego się wtedy nauczyłeś.`

`2. Jak zauważyliśmy, w czwartym przykazaniu dekalogu w Wj 20,8-11 i Pwt 5,12-15 Bóg podkreślił różne aspekty soboty. Jaki aspekt soboty najbardziej cenisz?`

`3. Wspólnie w klasie (lub indywidualnie) zastanówcie się, w jaki sposób możecie dzielić się ze społeczeństwem błogosławieństwami soboty.`

`4. W jaki sposób sobota zmienia twoje życie? Czy w innych sprawach w twoim życiu wzorce i zasady związane z sobotą powinny wywierać większy wpływ?`

`Bóg dał ludziom sobotę, by pamiętali o stworzeniu i odkupieniu, ale dar ten zawiera także wiele praktycznych dobrodziejstw. Uczy nas ufać, że Bóg troszczy się o nas. Uczy nas praktycznej równości między ludźmi, a także jako rodzaj duchowego zdyscyplinowania pozytywnie zmienia nasze więzi. Jezus wskazał swój ideał soboty, uzdrawiając chorych w tym dniu i nauczając, że jest to dzień działania dla dobra potrzebujących.`