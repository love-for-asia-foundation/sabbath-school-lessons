---
title:  Dzień wolności
date:  13/07/2019
---

### Studium bieżącego tygodnia
Wj 16,16-18; 20,8-11; Pwt 5,12-15; Mt 12,9-13; Kpł 25,1-7.

> <p>Tekst pamięciowy</p>
> „Ponadto rzekł im: Sabat jest ustanowiony dla człowieka, a nie człowiek dla sabatu” (Mk 2,27).

Ustanowienie soboty przez Boga było ostatnim aktem tygodnia stworzenia. Ktoś powiedział, że siódmego dnia Bóg nie tylko odpoczął, ale stworzył odpoczynek jako integralną część sposobu istnienia świata. Sobota była pokazem tego, jak zostaliśmy stworzeni do więzi z Bogiem i sobą nawzajem.

Tak więc nie jest zaskakujące to, że sobota, jako jedno z przykazań w planie Boga wobec Jego ludu, została uwypuklona już na początku istnienia Izraela jako narodu. Miała ona odgrywać istotną rolę w życiu Izraelitów.

Gdy mówimy o sobocie, często rozmowa schodzi dość szybko na to, jak należy ją świętować — czego nie wolno robić w tym czasie, a co robić należy. Jakkolwiek jest to ważne, musimy zrozumieć całościową rolę, jaką sobota ma odgrywać w świecie i życiu wierzących jako symbol Bożej łaski i szczodrości.

Jezus powiedział, że sobota została stworzona dla całej ludzkości. Gdy prawdziwie pamiętamy o dniu sobotnim, zmienia nas to każdego dnia tygodnia, a ponadto sobota — jak pokazał Jezus — może być środkiem służącym niesieniu błogosławieństwa innym ludziom.