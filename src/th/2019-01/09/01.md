---
title:  บทเรียน
date:   23/02/2019
---

ซาตานและพรรคพวกของมัน

### อ่านข้อพระคัมภีร์สำหรับบทเรียนสัปดาห์นี้
วิวรณ์ บทที่ 13; วิวรณ์ 17:8; ดาเนียล 7:24; 2 เธสะโลนิกา 2:2-12; วิวรณ์ 12:14-16; 1 พงศ์กษัตริย์ 18:38

> <p>ข้อควรจำ</p>
> “และพญานาคก็โกรธแค้นผู้หญิงนั้น มันจึงออกไปทำสงครามกับพงศ์พันธุ์ที่เหลืออยู่ของนาง คือคนทั้งหลายที่รักษาพระบัญญัติของพระเจ้า และยึดถือคำพยานของพระเยซู” (วิวรณ์ 12:17)

พระธรรมวิวรณ์ บทที่ 12 พรรณนาถึงการโจมตีของซาตาน ต่อเหล่าประชากรผู้สัตย์ซื่อของพระเจ้า อันรวมไปถึงการกดขี่ ข่มเหงโดย “โรมนอกศาสนา” (pagan Rome) และในโอกาสต่อมาโดย “คริสเตียนโรม” (papal Rome) ซึ่งกินเวลานานถึง 1,260 วัน/ปี เริ่มจากปี ค.ศ. 538-1798 (ดูวิวรณ์ 12:6, 13, 14 และหัวข้อศึกษาวันอังคาร บทเรียนที่ 7)

พรรณนาให้เห็นภาพละเอียดยิ่งขึ้น เกี่ยวกับการโจมตีของซาตาน ตลอดประวัติศาสตร์ของคริสเตียน ด้วยการช่วยเหลือของพันธมิตรทั้งสอง ซึ่ง ปรากฏให้เห็นในสัญลักษณ์ของสัตว์ร้ายสองตัว ภายใต้การบงการของซาตาน พญานาค และสัตว์ร้ายสองตัวนี้ได้รวมตัวกันในตอนใกล้วาระสุดท้าย ทำการ ต่อสู้ขัดขวางกิจกรรมการไถ่ให้รอดของพระเจ้าขณะเดียวกันแสวงหาวิธีทำให้ ชาวโลกยอมรับและจงรักภักดี

การกล่าวคำเตือนให้ระมัดระวังเป็นสิ่งจำเป็น เป็นการง่ายกว่าที่จะตี ความหมายคำพยากรณ์ที่สำเร็จสมจริงในอดีต แต่เมื่อมาถึงคำพยากรณ์ใน ปัจจุบันที่รอเวลาจะเป็นจริง เหมือนที่ปรากฏในหัวข้อศึกษาของวันอังคาร เรา จำเป็นต้องระมัดระวังมากขึ้น พระเจ้าทรงสำแดงให้เราทราบว่าจะมีอะไรเกิด ขึ้นในช่วงวาระสุดท้าย เพื่อที่เราจะไม่รู้สึกประหลาดใจ แต่พระเจ้าไม่ทรงบอก เราในรายละเอียดที่เราอยากทราบ

เราจะต้องจำไว้เสมอว่า เมื่อคำพยากรณ์เหล่านี้บอกเราว่าจะมีอะไรเกิด ขึ้นในวาระสุดท้ายของโลก แต่ไม่ได้บอกเราว่า “จะเกิดขึ้นเมื่อไร” ทั้งไม่บอก “วันเดือนปีแน่นอน” ว่าอนาคตจะเปิดเผยออกมาอย่างไร ดังนั้นเราต้องระมัด ระวังไม่ “คาดเดา” (speculate) เกินกว่าคำพยากรณ์บอกเราไว้ อย่าให้เรา ลืมไปว่า คำพยากรณ์ในพระธรรมวิวรณ์มีวัตถุประสงค์ในเชิงปฏิบัติ: คือเพื่อ ที่จะสอนเราให้ดำเนินชีวิตในวันนี้ และเตรียมความพร้อมไว้สำหรับอนาคต