---
title:  สัตว์ร้ายตัวที่ขึ้นจากทะเล
date:   24/02/2019
---

`อ่านพระธรรมวิวรณ์ 13:1-4, 8 และวิวรณ์ 17:8 สัตว์ร้ายตัวนี้ มีลักษณะพิเศษอย่างไร และมีชีวิตอยู่ในช่วงใด`

อัครทูตยอห์นเฝ้าดูสัตว์ร้ายน่าเกลียดตัวหนึ่งขึ้นมาจากทะเล สัตว์ร้าย ตัวนี้เป็นตัวแสดงถึงอำนาจทางการเมือง คำพรรณนาถึงสัตว์ร้ายจากทะเลตัวนี้ ชี้ถึงอำนาจทางการเมือง ซึ่ง “มีศาสนาครอบงำเป็นพิเศษ” (religion as a dominant characteristic) คำพยากรณ์ในพระธรรมวิวรณ์คำว่า “ทะเล” เป็น สัญลักษณ์หมายถึงพื้นที่ส่วนใหญ่ของทวีปยุโรป ซึ่งสัตว์ร้ายตัวนี้ได้โผล่ขึ้นมา สู่อำนาจหลังจากอำนาจของอาณาจักรโรมได้เสื่อมลง (ดู วิวรณ์ 17:15)

อัครทูตยอห์นบรรยายว่าสัตว์ร้ายตัวนี้โผล่ขึ้นมาจากน้ำ มันมีเจ็ดหัว และมีสิบเขา แบบเดียวกับพญานาคใน วิวรณ์ 12:3, 4 สัตว์ร้ายตัวนี้แสดงให้ เห็นว่ามีความเชื่อมโยงใกล้ชิดกับ “โรมนอกศาสนา” (pagan Rome) บนหัว ของสัตว์ตัวนี้มีชื่อแสดงความหมิ่นประมาท และบนหัวเจ็ดหัวมีมงกุฎเจ็ดอัน สวมไว้ ศีรษะของสัตว์ตัวนี้หมายถึงอาณาจักรต่างๆ ที่ซาตานได้ใช้ในการ ข่มเหงประชากรของพระเจ้าในตลอดประวัติศาสตร์ (ดู วิวรณ์ 17:9-11) ส่วน ชื่อมีความหมายเชิงหมิ่นประมาทชี้ให้เห็นถึง “ชื่อของพระเจ้า” ซึ่งสัตว์ร้าย อ้างสิทธิ์ (the divine title the beast claim) เขาทั้งสิบชี้ไปยัง ดาเนียล 7:24 ซึ่งเป็นสัญลักษณ์ของประชาชาติที่เกิดขึ้นหลังจากอาณาจักรโรมันล่มสลาย ประเทศต่างๆ เหล่านี้เติบโตขึ้นจากอาณาจักรโรมัน

สัตว์ร้ายจากทะเลมีลักษณะคล้ายคลึงกับเสือดาวที่มีเท้าของหมี และ ปากของสิงโต ในทำนองนั้น สัตว์ตัวนี้ได้รวมเอาลักษณะของสัตว์สี่ตัวเข้าไว้ ด้วยกัน (สัญลักษณ์ของอาณาจักรแห่งโลก) ในพระธรรมดาเนียล 7:2-7 คือ บาบิโลน, มิโด-เปอร์เซีย, กรีก และโรม อย่างไรก็ดีอัครทูตยอห์นเรียงลำดับ อาณาจักรเหล่านี้สลับข้างกัน ซึ่งเป็นมุมมองของอัครทูตยอห์นจากศตวรรษ ที่หนึ่ง ซึ่งแสดงว่าสัตว์ร้ายจากทะเลเชื่อมโยงเข้ากับสัตว์ตัวที่สี่ในดาเนียล 7 ซึ่งหมายถึงอาณาจักรโรม

พญานาคได้มอบอำนาจแก่สัตว์ร้ายซึ่งเป็นโรมนอกศาสนา (pagan Rome) ให้มีอำนาจ บัลลังก์ และสิทธิอันยิ่งใหญ่ เหมือนอย่างพระเจ้าองค์ พระบิดาทรงประทานบัลลังก์ และฤทธานุภาพแด่พระบุตร (วิวรณ์ 2:7) ดังนั้น ซาตานแต่งตั้งสัตว์ร้ายเป็นแกนนำ (coregent) และตัวแทนของมันบนแผ่นดิน โลก

พระธรรมวิวรณ์ 13:5-7 กล่าวว่าในช่วงเวลานั้น สัตว์ร้ายดำเนิน กิจการการข่มเหงตลอดประวัติศาสตร์ของคริสเตียนเป็นเวลาถึง 42 เดือน ดังที่เราได้เห็นในนิมิตการข่มเหงผู้หญิงบริสุทธิ์กินเวลาถึง “หนึ่งวาระ สอง วาระ และครึ่งวาระ” ซึ่งเท่ากับ “สามวาระครึ่ง” เมื่อคำนวนเวลาตามคำ พยากรณ์ “หนึ่งวาระเท่ากับหนึ่งปี” (วิวรณ์ 12:13, 14 เปรียบเทียบกับดาเนียล 7:25) เวลา 42 เดือนของคำพยากรณ์ และหนึ่งเดือนมี 30 วัน เมื่อคำนวน เวลาแล้วจะเท่ากับ 1,260 วัน/ปี ดังนั้นเวลา 42 เดือน และ 1,260 วัน ตัวเลข ทั้งสองเป็นช่วงเวลาเดียวกันคือ 1,260 ปี ช่วงเวลานี้ได้สิ้นสุดลงเมื่อหัวของ สัตว์ร้ายถูกบาดเจ็บ ปางตาย (mortally wounded) ซึ่งเป็นสาเหตุทำให้ สัตว์ร้ายเหมือนกับตายไปชั่วคราว และต่อมาแผลนั้นได้ถูกรักษาให้หายเป็น ปกติ และสัตว์ร้ายตัวนั้นก็กลับมามีชีวิตชีวาอีกครั้งหนึ่ง สิ่งนี้ทำให้ผู้คนทั่วโลก ยกย่องชื่นชม และพวกเขาหันมานมัสการทั้งพญานาคและสัตว์ร้ายนั้น