---
title:  ศึกษาเพิ่มเติม
date:   29/03/2019
---

อ่านหนังสือของ เอลเลน จี. ไว้ท์, อุทาหรณ์สอนชีวิต ในบท “Without a Wedding Garment” หน้า 307-319 และ สงครามแห่งประวัติศาสตร์ ในบท “The Great Controversy Ended” หน้า 662-678

พระธรรมวิวรณ์สรุปตอนจบด้วยการย้อนไปทวนคำแนะนำ ซึ่งได้ เกริ่นไว้ตั้งแต่ตอนกล่าวอารัมภบทในตอนเริ่มต้น: คือการเสด็จกลับมาครั้งที่สอง ของพระคริสต์ด้วยฤทธานุภาพ และสง่าราศีเป็นอันมาก เพื่อสถาปนาอาณาจักรนิรันดร์ของพระองค์ การเสด็จกลับมาของพระคริสต์ ซึ่งในที่สุดเราจะได้ รวมเป็นหนึ่งกับเจ้าสาวของพระองค์ นี่ถือเป็นจุดสุดยอดของพระธรรมวิวรณ์

อย่างไรก็ดี พระธรรมเล่มนี้ไม่ต้องการให้เหตุการณ์เหล่านี้เป็นบริบท ที่ไม่เหมือนจริง ดังนั้นการตระหนักถึงความจริงประการแรกคือ “การเสด็จ กลับมาของพระเยซูเป็นความจริง การตระหนักถึงความจริงประการที่สองคือ เรายังคงอยู่ในโลกนี้กำลังรอการเสด็จกลับมาของพระองค์ ขณะที่รอคอยเรา จะต้องมีความเข้าใจชัดเจนถึงข่าวสารในพระธรรมวิวรณ์ และเราสามารถได้รับ ความเข้าใจนี้โดยการอ่านพระธรรมเล่มนี้หลายๆ ครั้ง จนเข้าใจทุกสิ่งในที่สุด ให้ข่าวสารของพระธรรมเล่มนี้คอยเตือนเราไม่หยุดหย่อนว่า ขณะที่เรากำลัง รอคอย อย่าให้เรามองดูสิ่งของในโลกนี้ แต่ให้เราจ้องสายตาของเราไปยัง สวรรค์เบื้องบน และบนพระองค์ผู้เป็นความหวังหนึ่งเดียวของเรา พระคริสต์ ในพระธรรมวิวรณ์คือคำตอบสำหรับความหวังของมนุษย์ทั้งปวง เพราะต่าง เฝ้ารอท่ามกลางปริศนาและความไม่แน่นอนของชีวิต แต่ให้เราทราบว่า พระคริสต์ทรงควบคุมอนาคตของโลกนี้ไว้ ให้เราทั้งหลายมอบอนาคตของ เราไว้ในพระหัตถ์ของพระองค์

พระธรรมเล่มนี้ยังคอยเตือนเราก่อนวาระสุดท้ายจะมาถึง เราทั้งหลาย ได้รับมอบหมายภารกิจให้ประกาศข่าวสารการเสด็จกลับมายังโลกนี้ในอีก ไม่ช้าของพระองค์ การเฝ้ารอคอยการเสด็จกลับมาของพระองค์อย่าให้เป็น อย่างเรียบๆ แต่ให้เป็นไปอย่างร้อนรน ทั้ง “พระวิญญาณบริสุทธิ์และเจ้าสาวก ล่าวว่า เชิญเสด็จมาเถิด” (วิวรณ์ 22:17) เราจะต้องเข้ามาร่วมกับเสียง เรียกนั้น นี่เป็นข่าวดี และเราจะต้องประกาศข่าวดีให้มนุษย์โลก

**คำถามเพื่อการอภิปราย**

`1. จงไตร่ตรองถึงยุคพันปีและการพิพากษาลงโทษคนอธรรมที่ตาย ไปแล้วที่จะเกิดขึ้นภายหลังยุคพันปีเท่านั้น ผู้ที่ได้รับความรอด จะถูกรับไปที่สวรรค์และอยู่ที่นั่นหนึ่งพันปี และขณะที่อยู่ที่นั่น พวกเขาจะได้รับคำตอบสำหรับคำถามทุกข้อ และหลังจากหนึ่ง พันปีสิ้นสุดลง เป็นครั้งเดียวที่พระเจ้าจะทรงลงโทษหรือพิพากษา ผู้ที่จะพินาศ ความจริงนี้ได้เปิดเผยภาพลักษณ์ของพระเจ้าให้แก่ เราอย่างไร`

`2. พระธรรมวิวรณ์ 1:3 กล่าวสัญญาว่าพระเจ้าจะทรงประทานพระพร แก่ผู้ที่อ่าน ฟัง และเอาใจใส่คำพยากรณ์ต่างๆ ในพระธรรมเล่มนี้ ขณะที่กล่าวสรุปหัวข้อศึกษาของเราในพระธรรมเล่มนี้ จงใคร่ ครวญดูว่ามีอะไรบ้างที่คุณควรเอาใจใส่และถือรักษาไว้`