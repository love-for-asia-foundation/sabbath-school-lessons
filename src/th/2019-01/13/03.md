---
title:  จุดจบของสงครามอารมาเกดโดน
date:   25/03/2019
---

`อ่านพระธรรมวิวรณ์ 19:11-16 ผู้ขี่ม้าขาวชื่ออะไร ดาบคมกริบ ที่ออกมาจากพระโอษฐ์ของพระองค์ หมายถึงอะไร และสิ่งนี้บอกเราว่า เราจะอยู่กับฝ่ายที่ได้ชัยชนะในตอนสุดท้ายได้อย่างไร`

สิ่งที่เราเห็นในคำบรรยายตรงนี้คือการเสด็จกลับมาครั้งที่สองของ พระคริสต์ นี่เป็นความสำเร็จสมจริงตามพระสัญญา ที่ผู้เชื่อทุกยุคสมัยได้เฝ้า รอ ประชากรของพระองค์วางความเชื่อของพวกเขาในพระวจนะของพระเจ้า เช่นเดียวกับพระเยซู วิวรณ์ 19:11-16 ซึ่งเป็นการบรรลุจุดสูงสุดในชัยชนะ หลายครั้งของพระเยซู: พระเยซูทรงชนะซาตานในสวรรค์ พระองค์ชนะ ซาตานในถิ่นทุรกันดาร ทรงเอาชนะซาตานที่ไม้กางเขน และพระองค์จะทรง ชนะซาตานเมื่อพระองค์เสด็จกลับมาครั้งที่สอง

“อีกไม่นานจะปรากฏก้อนเมฆสีมืด ขนาดครึ่งฝ่ามือของผู้ชายเต็มวัย เป็นก้อนเมฆที่แวดล้อมพระผู้ช่วยให้รอด เมื่อมองจากระยะไกลดูเหมือนปก คลุมด้วยความมืด ประชากรของพระเจ้าทราบว่า นี่เป็นเครื่องหมายของบุตร มนุษย์ พวกเขาจ้องไปยังก้อนเมฆอย่างใจจดใจจ่อ ขณะกลุ่มเมฆนั้นลอยใกล้ แผ่นดินโลกเข้ามาทุกขณะ จากที่มืดครึ้มได้ค่อยกระจ่างขึ้น จนกลายเป็นก้อน เมฆสีขาวสว่างสุกใส เมื่อก้อนเมฆขาวลอยเข้ามาใกล้ด้านล่างของก้อนเมฆ มองเห็นมีเปลวไฟกำลังลุกไหม้ และด้านบนของก้อนเมฆเป็นแนวโค้งของ รุ้งกินน้ำแห่งพันธสัญญามีแสงสีสดใสหลากสี พระเยซูทรงประทับนั่งบนก้อนเมฆ ก้อนนั้น พระรัศมีของพระองค์เปล่งประกายสมดังเป็นผู้เสด็จมาพร้อมชัยชนะ บัดนี้พระองค์ไม่ใช่ “บุรุษแห่งความเศร้า” ผู้จะดื่มจากแก้วที่ขมขื่น แห่งความ น่าละอาย แต่พระองค์เสด็จกลับมาด้วยชัยชนะทั้งในสวรรค์และแผ่นดินโลก เพื่อจะพิพากษาทั้งคนตาย และคนเป็น ทรง “สัตย์ซื่อเป็นจริง” ในความ ชอบธรรมจะทรงทำการพิพากษา” “และกองทัพทั้งหลายในสวรรค์ นุ่งห่มผ้า ป่านเนื้อละเอียด สีขาวสะอาด ขี่ม้าขาวตามเสด็จพระองค์ไป” (วิวรณ์ 19:11, 14) เหล่าทูตสวรรค์ผู้บริสุทธิ์จำนวนนับไม่ถ้วนได้ร่วมกันเปล่งเสียงสดุดี และ เคลื่อนขบวนตามพระองค์ ท้องฟ้าอากาศเต็มไปด้วยลำแสงรัศมี เหล่าทูต สวรรค์นับแสน นับล้านมากมายเกินจะนับจำนวนได้ ไม่มีปากกาของมนุษย์ หรือจินตนาการของมนุษย์คนใดสามารถสาธยายฉากอันมโหฬารนี้ได้ กล่าว คือจิตใจ และความนึกฝันจิตนาการของมนุษย์ไม่เพียงพอที่จะเข้าใจความ งดงามอันแสนพิสดารนี้ได้เลย” (เอลเลน จี. ไว้ท์, สงครามแห่งประวัติศาสตร์, หน้า 640-641)

ใน 2 เธสะโลนิกา 1:8-10 อัครทูตเปาโลได้กล่าวพรรณนาถึงชัยชนะ ขั้นสุดท้ายของพระคริสต์ตอนพระองค์เสด็จกลับมาครั้งที่สอง เมื่ออำนาจทาง โลกและอำนาจด้านศาสนา ซึ่งทั้งสองพันธมิตรร่วมกันวางแผนการต่อต้าน และทำร้ายประชากรของพระองค์ พวกเขาจะถูกทำลาย และประชากรของ พระองค์ จะได้รับการปลดปล่อยสู่ความรอดตลอดนิรันดร์

`วิวรณ์ บทที่ 19 บรรยายถึงงานเลี้ยงสองครั้ง ครั้งที่หนึ่งในข้อ 9 และครั้งที่สองในข้อ 17-18 ครั้งที่หนึ่งคุณรับประทาน ครั้งที่สองคุณถูก รับประทาน เป็นการยากที่จะจินตนาการถึงการได้รับเชิญไปในงาน เลี้ยงฉลองอภิเษกสมรส เปรียบเทียบกับจำนวนผู้เชื่อมากมายที่ได้สละ ชีวิตเพราะความเชื่อ ทั้งถูกเผา ถูกมัด ในประวัติศาสตร์สิ่งเหล่านี้ควร สอนเราให้มีความเชื่อและเอาใจใส่พันธกิจการประกาศพระกิตติคุณ เพื่อให้เราเข้าไปม่ส่วนร่วมในงานเลี้ยงครั้งแรกอย่างไร`