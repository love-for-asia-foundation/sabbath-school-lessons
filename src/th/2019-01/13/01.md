---
title:  เราจะสร้างสิ่งทั้งปวงขึ้นใหม่
date:   23/03/2019
---

### อ่านข้อพระคัมภีร์สำหรับบทเรียนสัปดาห์นี้
วิวรณ์ 19:6-9; ยอห์น 14:1-3; วิวรณ์ 19:11-16; วิวรณ์ 20:1-3; เยเรมีย์ 4:23-26; วิวรณ์ 20:4-15; วิวรณ์ 21:2-8

> <p>ข้อควรจำ</p>
> “แล้วพระองค์ผู้ทรงประทับบนพระที่นั่งตรัสว่า ‘นี่แน่ะ เราสร้างทุกสิ่งขึ้นใหม่’ และตรัสอีกว่า ‘จงเขียนลงไปเถิด เพราะว่าคำเหล่านี้ เป็นคำที่เชื่อถือได้ และสัตย์จริง’” (วิวรณ์ 21: 5)

ข่าวความพินาศของบาบิโลนในวาระสุดปลายเป็นข่าวร้าย สำหรับผู้ที่ทำงานร่วมมือกับ “ระบบศาสนาที่ละทิ้งพระเจ้า” (apostate religious system) สำหรับประชากรของพระเจ้า นั่นเป็นข่าวดี (วิวรณ์ 19:1-7) บาบิโลนต้องรับผิดชอบต่อการชักนำอำนาจการเมืองทางโลก เข้ามา และใช้อำนาจนั้นทำร้ายประชากรของพระเจ้า (วิวรณ์ 18:24) ความ พินาศของผู้เป็นปรปักษ์ยิ่งใหญ่ของพระเจ้า หมายถึงการปลดปล่อย และ ความรอดของประชากรผู้สัตย์ซื่อของพระเจ้า

พร้อมกับความพินาศของบาบิโลน คำอธิษฐานของประชากรของ พระเจ้า ที่พบในฉากของตราดวงที่ห้า ในที่สุดก็ได้รับคำตอบ พวกเขาร้อง เสียงดังว่า “อีกนานเท่าใดพระองค์จึงจะทรงพิพากษา” (วิวรณ์ 6:10) เสียงร้อง นี้เป็นตัวแทนเหล่าประชากรของพระเจ้าผู้ได้รับการกดขี่ และความยากลำบาก นับจากสมัยอาเบลจนถึงวาระสุดท้าย พระเจ้าจะทรงพิสูจน์ว่าพวกเขาไม่ผิด (vindicate) (สดุดี 79:5; ฮาบากุก 1:2; ดาเนียล 12:6, 7) พระธรรมวิวรณ์ให้ ความมั่นใจกับประชากรของพระเจ้าว่า ความชั่วร้าย การกดขี่ข่มเหง ความทุกข์ ยากลำบากจะถึงจุดอวสาน

ณ บัดนี้ถึงเวลาแล้วสำหรับพระคริสต์จะทรงเชิญให้อาณาจักรนิรันดร์ ของพระองค์มาปรากฏ บทที่ยังเหลืออยู่ของพระธรรมวิวรณ์จะพรรณนาไม่ เพียงฉากความพินาศในวาระสุดท้ายของบาบิโลน และถึงวาระแตกดับของ ซาตาน และบริวารร้ายทั้งมวล แต่เราจะชำเลืองดูการสถาปนาอาณาจักร นิรันดร์ของพระเจ้า