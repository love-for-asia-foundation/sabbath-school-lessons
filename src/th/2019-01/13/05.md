---
title:  “ฟ้าสวรรค์ใหม่ และ แผ่นดินโลกใหม่”
date:   27/03/2019
---

ภายหลังการถอนรากถอนโคนความบาปออกไป โลกจะเปลี่ยนแปลง ไปสู่บ้านของผู้ที่ได้รับการไถ่ให้รอด โลกนี้จะมีลักษณะเหมือนกับอะไร

พระธรรมวิวรณ์ 21:1 อัครทูตยอห์นได้เห็น “ฟ้าอากาศใหม่และแผ่นดิน โลกใหม่” พระคัมภีร์กล่าวว่าฟ้าสวรรค์มีสามระดับ: (ก) ระดับท้องฟ้า (นกบิน) (ข) ระดับจักรวาลของดวงดาว (ค) สวรรค์ที่สถิตของพระเจ้า (ดู 2 โครินธ์ 12:2) ในพระธรรมวิวรณ์ 21:1 ถ้อยคำในภาษากรีก (kainos) อ้างถึงบางสิ่งที่มีสภาพ ใหม่ ไม่ใช่สิ่งดั้งเดิมหรือเวลาใหม่ เพราะโลกใบนี้จะถูกชำระให้บริสุทธิ์ด้วยไฟ (purged by fi re) และถูกทำให้กลับสู่สภาพเดิม (2 เปโตร 3:10-13)

สิ่งที่น่าสนใจโดยเฉพาะสิ่งแรกที่อัครทูตยอห์นได้สังเกตในนิมิต โลก ใหม่ไม่มี “ทะเล” ความจริงที่อัครทูตยอห์นอ้างถึง “ทะเล” (the sea) (ในภาษา อังกฤษเน้นคำ “the” นำหน้า) สำหรับอัครทูตยอห์น อาจเป็นได้ว่า “ทะเล” เป็นสัญลักษณ์ของการพลัดพราก และความทุกข์ยากลำบาก เพราะอัครทูต ยอห์นถูกเนรเทศไปอยู่เกาะปัทมอส (Patmos) สำหรับอัครทูตยอห์นการที่ ไม่มีทะเลในแผ่นดินโลกใหม่ หมายถึงการปราศจากซึ่งความเจ็บปวดอันเกิด จากการพลัดพรากจากบุคคล ที่อัครทูตยอห์นรัก และผูกพัน

`อ่านพระธรรมวิวรณ์ 21:2-8 และ 7:15-17 มีอะไรเป็นคู่ขนาน ในคำพรรณนาของสิ่งที่มีอยู่ในโลกใหม่และในสวนเอเดนแห่ง ปฐมกาล บทที่ 2`

ชีวิตที่เป็นอิสระจากความทุกข์ยากลำบากและความตาย ในโลกที่ถูก ไถ่ให้กลับสู่สภาพเดิม (ก่อนความบาปเข้ามา) เป็นการรับประกันของพระเจ้า ผู้จะทรงดำรงอยู่ท่ามกลางประชากรของพระองค์ อัครทูตยอห์นบันทึกว่า “ข้าพเจ้าได้ยินเสียงดังจากพระที่นั่งว่า “นี่แน่ะที่ประทับของพระเจ้าอยู่กับ มนุษย์แล้ว พระองค์จะประทับกับเขาทั้งหลาย พวกเขาจะเป็นชนชาติของ พระองค์ พระเจ้าจะสถิตอยู่กับเขา” (วิวรณ์ 21:3) การสถิตอยู่ของพระเจ้าทำ ให้ธรรมิกชนทั้งหลายมีชีวิตอยู่ในโลกที่ถูกไถ่ให้กลับสู่สภาพสวรรค์โดยแท้

การที่พระเจ้าสถิตอยู่ด้วยเป็นหลักประกันในความเป็นอิสระจากความ ทุกข์เดือดร้อน:ไม่มีน้ำตา ความตาย ความเศร้าเสียใจ การร้องไห้ หรือความ เจ็บปวด ซึ่งทั้งหมดเป็นผลเนื่องมาจากความบาป พร้อมกับการถอนรากถอน โคนของความบาปออกไป “พระเจ้าจะทรงเช็ดน้ำตาทุกๆ หยดจากตาของ เขาทั้งหลาย และความตายจะไม่มีอีกต่อไป เพราะยุดเดิมนั้นผ่านไปแล้ว” (วิวรณ์ 21:4)

มารีย์และมารธากล่าวถึงแนวคิดนี้ออกมาอย่างชัดเจน เมื่อ “ลาซารัส” น้องชายของเธอทั้งสองถึงแก่ความตาย โดยมารธาทูลพระเยซูว่า “องค์พระผู้ เป็นเจ้า ถ้าพระองค์ทรงอยู่ที่นี่ น้องชายของข้าพระองค์ก็คงไม่ตาย” (ยอห์น 11:21, 22) พี่สาวทั้งสองทราบว่า ความตายไม่อาจ “เป็นอยู่” ต่อพระพักตร์ ของพระคริสต์ ในทำนองเดียวกัน การสถิตอยู่ด้วยของพระเจ้าในโลกใหม่ให้ ความมั่นใจในเสรีภาพจากความเจ็บปวด และความทุกข์ร้อนต่างๆ ซึ่งปัจจุบัน เป็นประสบการณ์ของชีวิตเรา นี่เป็นความหวังยิ่งใหญ่ที่พระคริสต์ทรงสัญญา ไว้กับเรา ซึ่งเป็นความหวังที่ประทับตราไว้โดยพระโลหิตของพระองค์

`เพราะเหตุใดพระสัญญาเกี่ยวกับชีวิตในโลกใหม่ จึงเป็นศูนย์กลางของสิ่งทั้งหมดที่เราเชื่อ ถ้าปราศจากสิ่งนี้จะมีอะไรดีในความเชื่อ ของเราอีกหรือไม่`