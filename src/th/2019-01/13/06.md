---
title:  กรุงเยรูซาเล็มใหม่
date:   28/03/2019
---

ตอนนี้อัครทูตยอห์นพรรณนาถึงเมืองหลวงของโลกใหม่ นั่นคือกรุง “เยรูซาเล็มใหม่” ขณะที่สถานที่จริง เป็นที่อาศัยของผู้คนจริงๆ แต่ ณ กรุง เยรูซาเล็มใหม่ ชีวิตของผู้คนอาศัยอยู่ที่นั่นเกินกว่าชาวโลกคนใดจะให้คำ บรรยายได้ อัครทูตเปาโลเขียนไว้ว่า “สิ่งที่ตาไม่เห็น หูไม่ได้ยิน และสิ่งที่ใจ มนุษย์คิดไม่ถึง คือสิ่งที่พระเจ้าทรงจัดเตรียมไว้ สำหรับคนทั้งหลายที่รัก พระองค์” (1 โครินธ์ 2:9)

`อ่านพระธรรมวิวรณ์ 21:9-21 ลักษณะโฉมหน้าภายนอกของ กรุงเยรูซาเล็มใหม่เป็นอย่างไร`

กรุงเยรูซาเล็มใหม่ได้รับการบรรยายว่าเป็น “เจ้าสาว” (the bride) เป็นพระมเหสีของพระเมษโปดก กรุงเยรูซาเล็มเป็นสถานที่ที่พระคริสต์กำลัง เตรียมไว้รอประชากรของพระองค์ (ยอห์น 14:1-3)

กรุงเยรูซาเล็มใหม่ล้อมรอบด้วยกำแพงสูงใหญ่ทั้งสี่ด้าน แต่ละด้านมี 3 ประตู เปิดต้อนรับเข้าสู่ตัวเมืองได้จากทุกทิศทาง นี่เป็นลักษณะสากลของ เมืองนี้ ในกรุงเยรูซาเล็มทุกคนมีโอกาสไม่จำกัดที่จะเข้าเฝ้าพระเจ้า

ภาพขยายของนครแห่งนี้มีลักษณะเป็นลูกบาศก์ หรือ “คิวบ์” (cube) (ความกว้าง x ความยาว x ความสูงมีตัวเลขเท่ากัน) ตัวเลขของความกว้าง ยาว และสูง ด้านละ 12,000 เฟอร์ลอง (furlong) หรือ (สทาดิโอน) (stardia) เท่ากัน หน่วยวัดระยะทาง 1 เฟอร์ลอง เท่ากับ 220 หลา (หรือ 201 เมตร) 1 คิวบ์ ประกอบด้วย 12 เอดจ์ (edges) กรุงเยรูซาเล็มมี 144,000 เฟอร์ลอง ซึ่งสะท้อนตัวเลข 144,000 ธรรมิกชน ผู้จะถูกรับไปสวรรค์โดยที่ไม่พบกับ ความตาย เมื่อพระเยซูเสด็จกลับมาครั้งที่สอง พระวิหารในพระคัมภีร์เดิม ห้องอภิสุทธิสถานถูกสร้างให้เป็นคิวบ์สมบูรณ์ ดังมีคำจำรึกว่า “ห้องในสุด นั้นยาว 9 เมตร กว้าง 9 เมตร สูง 9 เมตร และพระองค์ (กษัตริย์ซาโลมอน) ทรงบุที่นั่นด้วยทองคำบริสุทธิ์ พระองค์ทรงบุแท่นบูชาด้วยไม้สนสีดาด้วย” (1 พงศ์กษัตริย์ 6:20) กรุงเยรูซาเล็มใหม่ทำหน้าที่เป็นศูนย์กลางของการ นมัสการพระเจ้า

`อ่านพระธรรมวิวรณ์ 21:21-22:5 ลักษณะภายในของกรุง เยรูซาเล็มใหม่เตือนใจคุณให้นึกถึง “สวนเอเดน” อะไรบ้าง พระสัญญา ที่ว่าจะไม่มีคำสาปแช่งใดๆ ในกรุงเยรูซาเล็มมีความสำคัญอย่างไร (วิวรณ์ 22:3)`

ลักษณะเด่นพิเศษของกรุงเยรูซาเล็มใหม่คือ มี “แม่น้ำแห่งชีวิตไหล จากพระที่นั่งของพระเจ้าและพระเมษโปดก” (วิวรณ์ 22:1 และดูปฐมกาล 2:10 ด้วย) เปรียบเทียบกับแม่น้ำไหลผ่านกรุงบาบิโลน นครที่ประชากร อิสราเอลเป็นเชลยอยู่ในนั้น ซึ่งต่างก็เฝ้ารอเวลาจะได้กลับกรุงเยรูซาเล็ม (เพลงสดุดี บทที่ 137) ณ ฝั่งแม่น้ำแห่งชีวิต ในกรุงเยรูซาเล็มใหม่ประชากร ของพระเจ้าได้ที่กระจายไปทุกยุคสมัยจะได้กลับมาพบกันที่บ้านถาวรของ พวกเขา

ต้นไม้แห่งชีวิตขึ้นสองฝั่งของแม่น้ำแห่งชีวิต “และใบของต้นไม้นั้นใช้ สำหรับรักษาโรคของบรรดาประชาชาติ” (วิวรณ์ 22:2) การเยียวยานี้ไม่ใช่ การรักษาโรคปัจจุบัน เพราะในโลกใหม่ไม่มีโรค หรือเชื้อโรคใดแต่เป็นการ อ้างถึงการรักษาบาดแผลทุกอย่างอันมีสาเหตุจากสิ่งกีดขวางต่างๆ ที่ได้ฉีก ความรู้สึกออกตลอดประวัติศาสตร์การไถ่กลับคืนสู่สภาพเดิมของทุกยุค และ จากชนชาติทั้งมวล ซึ่งบัดนี้ได้มารวมเป็นหนึ่งในครอบครัวของพระเจ้า