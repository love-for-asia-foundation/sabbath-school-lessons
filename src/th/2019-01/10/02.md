---
title:  ข่าวของทูตสวรรค์สามองค์
date:   03/03/2019
---

ไม่นานก่อนที่จะสิ้นยุค พระเจ้าจะทรงส่งทูตสวรรค์ให้ “เหาะไปใน ท้องฟ้า เพื่อประกาศข่าวประเสริฐแก่คนทั้งหลายที่อยู่บนแผ่นดินโลก” (วิวรณ์ 14:6) คำว่า “ทูตสวรรค์” ในภาษากรีกคือ “angelos” ซึ่งหมายถึง “ผู้สื่อ ข่าว” หลักฐานจากพระธรรมวิวรณ์แนะนำว่า ทูตสวรรค์ผู้สื่อข่าวทั้งสามยืน หยัดรับใช้เพื่อประชากรของพระเจ้าตลอดเวลา พวกเขาได้รับการวางใจให้นำ “ข่าวสารของกาลสิ้นยุค” มาแบ่งปันกับชาวโลก

`อ่านพระธรรมวิวรณ์ 14:6 พร้อมกับ มัทธิว 24:14 ข่าวสารที่ ทูตสวรรค์องค์แรกทำการประกาศอ้างว่าเป็น “ข่าวประเสริฐนิรันดร์” (everlasting gospel) (วิวรณ์ 14:6) มีอะไรพรรณนาว่าเป็น “ข่าว ประเสริฐนิรันดร์” บอกเราเกี่ยวกับเนื้อหา และวัตถุประสงค์ของข่าว ทูตสวรรค์องค์ที่หนึ่ง เหตุใดข่าวสารนี้จึงเป็น “ศูนย์กลางของสิ่งทั้งปวง ที่เราเชื่อ”`

ข่าวสารของทูตสวรรค์องค์แรก คือข่าวพระกิตติคุณประกาศไปใน บริบท (context) ของชั่วโมงแห่งการพิพากษาของพระเจ้าซึ่งได้มาถึงโลก ข่าวพระกิตติคุณคือข่าวดีเกี่ยวกับพระเจ้า ผู้ช่วยมวลมนุษย์ให้รอดบนพื้นฐาน ความเชื่อในพระเยซูคริสต์ และพันธกิจที่พระองค์ได้ทรงทำเพื่อพวกเขา ข่าว พระกิตติคุณคือ “ข่าวประเสริฐนิรันดร์” เพราะว่าพระเจ้าไม่เคยเปลี่ยนแปลง แผนของพระองค์ แผนการนั้นได้ถูกวางไว้แต่ก่อนโลกนี้ได้อุบัติขึ้น ซึ่งเขียน ไว้ว่า “ผู้ทรงช่วยเราให้รอด และทรงเรียกเราด้วยการทรงเรียกอันบริสุทธิ์ ไม่ใช่ตามการกระทำของเรา แต่ตามพระประสงค์ และพระคุณของพระองค์เอง คือพระคุณที่ทรงประทานแก่เราในพระเยซูคริสต์ ก่อนเริ่มต้นของกาลเวลา” (2 ทิโมธี 1:9) (ดู ทิตัส 1:2 ด้วย) ข่าวของทูตสวรรค์องค์แรกรวมถึงทั้ง “ความ รอด” และ “การพิพากษา” นั่นเป็นข่าวดีสำหรับผู้ถวายพระเกียรติแด่พระเจ้า และนมัสการพระองค์ในฐานะพระผู้สร้าง แต่เป็นการเตือนเรื่องการพิพากษา สำหรับผู้ปฏิเสธพระผู้สร้าง และเป็นเครื่องหมายของการนมัสการแท้ ที่พระเจ้า ทรงประทานให้คือวันที่เจ็ดที่เป็นวันสะบาโต

ข่าวของทูตสวรรค์สามองค์ถูกพรรณนาประหนึ่งเป็นการประกาศข่าว “ด้วยเสียงดัง” (วิวรณ์ 14:7, 9) ข่าวสารเหล่านี้มีความ “รีบด่วน” และมี “ความสำคัญ” จะต้องได้ฟังทุกคน เพราะเป็นข่าวเกี่ยวกับชะตากรรม (destiny) ชั่วนิรันดร์ของพวกเขา ดังนั้นข่าวนี้ต้องประกาศแก่ทุกชาติ ทุกเผ่าพันธุ์ ทุกภาษา และทุกชนชาติ การประกาศนี้มีความสำคัญอย่างยิ่ง เพราะว่าเป็น ช่วงวาระการสิ้นโลก อนึ่งสัตว์ร้ายกำลังทำการอย่างเต็มที่ เพราะพระเจ้าทรง อนุญาตให้มัน “มีสิทธิอำนาจเหนือทุกเผ่า ทุกชนชาติ ทุกภาษา และทุก ประเทศชาติ” (วิวรณ์ 13:7) ซาตานกำลังดำเนินกิจกรรมการหลอกลวงทั่ว โลกกว้าง ขณะเดียวกันก็ถูกประชันด้วยการประกาศข่าวพระกิตติคุณ (โดย ทูตสวรรค์ทั้งสาม) ไปทั่วโลกเช่นกัน

ข่าวของทูตสวรรค์สามองค์ได้ถูกประกาศไปโดยประชากรของพระเจ้า เพื่อเผชิญหน้ากับซาตานและพรรคพวก ซาตานและพันธมิตรในยุคสุดท้าย คือพญานาค ซึ่งเป็นสัญลักษณ์ของ “ลัทธินอกศาสนา/ลัทธิทรงวิญญาณ” ซึ่ง คือสัตว์ร้ายจากทะเลผู้ทรงอำนาจ อันเป็นสัญลักษณ์ของ “ลัทธิโรมัน คาทอลิก” (Roman Catholicism) และสัตว์ร้ายที่คล้ายลูกแกะหรือผู้เผย พระวจนะเทียมเท็จ ซึ่งเป็นตัวแทนของ “ผู้เชื่อชาวโปรเตสแตนต์ผู้ผละออก ห่างพระเจ้า” (apostate Protestantism) ในประเทศสหรัฐอเมริกา (วิวรณ์ บทที่ 13) ซาตานใช้กลุ่มพลังอำนาจยุคสุดท้ายเหล่านี้ให้ทำงานตลอดช่วงเวลา ภัยพิบัติหกประการ (วิวรณ์ 16:13, 14) ดังนั้นโลกนี้ปรากฏข่าวสองข่าวนำ เสนอแข่งขันกัน แต่ละข่าวมีเป้าหมายเพื่อเอาชนะความจงรักภักดีของ ประชากรบนแผ่นดินโลก

`ในฐานะเซเว่นธ์เดย์แอ๊ดเวนตีส เราถูกเรียกให้เข้าไปสู่โลกด้วย ความจริงยุคสุดท้าย ด้วยข่าวของทูตสวรรค์สามองค์ คุณกำลังทำอะไร เพื่อช่วยการประกาศข่าวนี้ และมีอะไรที่คุณสามารถช่วยได้มากขึ้น`