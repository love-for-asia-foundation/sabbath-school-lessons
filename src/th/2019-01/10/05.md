---
title:  ข่าวของทูตสวรรค์องค์ที่สอง
date:   06/03/2019
---

ข่าวสารของทูตสวรรค์องค์ที่สองประกาศเกี่ยวกับชะตากรรมของ บาบิโลนในช่วงวาระสุดท้าย คือการล้มลง หรือ “การละทิ้งพระเจ้า” (apostasy) ของบาบิโลน ซึ่งบอกเอกลักษณ์ถึงระบบศาสนาเทียมเท็จ ในพระธรรม วิวรณ์ 17:5 “บาบิโลน มหานครแม่ของหญิงแพศยาทั้งหลาย” จากลูกสาว ทั้งหลายของนาง จะเป็นเอกลักษณ์ของคริสตจักรต่างๆ ซึ่งแนบชิดกับหลัก คำสอน และธรรมเนียมประเพณีของนาง อีกทั้งติดตามตัวอย่างของนางใน การสละทิ้งความจริง ซึ่งพระเจ้าทรงเห็นชอบเพื่อที่จะร่างกฎแห่งการสวามิภักดิ์กับโลก” (เอลเลน จี. ไว้ท์, สงครามแห่งประวัติศาสตร์, หน้า 382, 383)

`อ่านพระธรรมวิวรณ์ 14:8 พร้อมกันไปกับวิวรณ์ 18:2 และ อิสยาห์ 21:9 การกล่าวซ้ำคำว่า “พังทลายแล้วสองครั้ง “(บาบิโลน มหานครนั้นพังทลาย พังทลายแล้ว)” ชี้ให้เห็นว่าบาบิโลนได้ “ละทิ้ง พระเจ้า” มากยิ่งขึ้นตามลำดับ ทั้งบ่งชี้ถึงการล้มคว่ำลงในด้านศีลธรรม บางประการของนางด้วย เพราะเหตุใดบาบิโลนจึงได้รับการพรรณนา ประหนึ่งว่าได้ล้มลงแล้ว ขณะที่มีคำกล่าวเช่นกันว่าจะเกิดขึ้นในอนาคต`

เวลาสิ้นสุดของบาบิโลนในพระธรรมวิวรณ์คือ วิวรณ์ 17:5 ซึ่งกล่าวถึง “การเป็นพันธมิตรกันของระบบศาสนาเทียมเท็จ” (a union of false religion systems) ซึ่งรวมทั้ง “คำสอนของลัทธิโรมันคาทอลิก และคำสอนของ ลัทธิโปรเตสแตนต์ที่ละทิ้งพระเจ้า” (Roman Catholicism and apostate Protestantism) ซึ่งการรวมตัวกันนี้เท่ากับพวกเขามอบตัวรับใช้กิจกรรม ของซาตาน เพื่อต่อต้านประชากรของพระเจ้า (ดู วิวรณ์ 13:11-18; วิวรณ์ 16:13; วิวรณ์ 17:5) การรวมกันเป็นพันธมิตรของศาสนาที่ผละออกห่าง พระเจ้านี้แสดงให้เห็นถึงความหยิ่งยโสของบาบิโลนสมัยโบราณที่ยกย่องตัวเอง เหนือพระเจ้า และแสวงตำแหน่งของตนในโลกนี้ ข่าวสารของทูตสวรรค์องค์ที่ สองเตือนประชากรของพระเจ้าว่า ระบบแห่งความชั่วร้ายจะนำผู้คนออกห่าง ไกลจากความจริงยิ่งขึ้นตามลำดับ อันเป็นผลมาจากการที่นางปฏิเสธจะรับ แสงสว่างจากข่าวการเสด็จกลับมาครั้งที่สอง และเมื่อ “การเป็นพันธมิตรของ คริสตจักรที่ได้ทำกับโลกได้บรรลุถึงความสำเร็จตลอดทั่วอาณาจักรคริสเตียน เมื่อนั้นการล้มลงของบาบิโลนจะสมบูรณ์แบบ” (เอลเลน จี. ไว้ท์, สงครามแห่งประวัติศาสตร์, หน้า 390)

`อ่านพระธรรมวิวรณ์ 14:8 พร้อมกันไปกับ วิวรณ์ 17:2 และ วิวรณ์ 18:3 บาบิโลนทำให้โลกดื่มเหล้าองุ่นแห่งการล่วงประเวณีของ นางได้อย่างไร เหล้าองุ่นนี้หมายถึงอะไร`

พระธรรมวิวรณ์ บทที่ 17 บรรยายภาพวาระสุดท้ายของบาบิโลนใน ฐานะเป็นหญิงแพศยาทำให้ผู้คนบนแผ่นดินดื่มเหล้าองุ่นแห่งการผิดศีลธรรม กับนาง (ดูวิวรณ์ 17:2) เหล้าองุ่นแห่งบาบิโลนหมายถึง “คำสอนเทียมเท็จ และพระกิตติคุณเท็จ” เป็นระบบศาสนาที่ผละห่างพระเจ้าเป็นผู้นำเสนอ ปัจจุบันมีคริสตจักรหรือนิกายโปรเตสแตนต์หลายนิกายที่เมื่อก่อนจะลบ (erase) หลักคำสอนใดๆ ที่ไม่เหมือนพระคัมภีร์ออกไปโดยผละเหินห่างจาก คริสตจักรโรมันคาทอลิกสู่ความจริงในพระคัมภีร์ แต่ตอนนี้เราได้เป็นพยานใน อิทธิพลของความด่างพร้อย มัวเมาแห่งเหล้าองุ่นท่ามกลางพระกายของ พระคริสต์ (body of Christ) อย่างเช่นมีหลักคำสอนเรื่อง “การสร้างโลกใน รูปวิวัฒนาการ” (theistic evolution): ซึ่งบอกถึงความแตกต่างชัดเจนกับ การสร้างโลกของพระเจ้าที่ประกาศในข่าวของทูตสวรรค์องค์ที่หนึ่ง นอกจาก นี้มี “หลักศาสนศาสตร์ผสมกับธรรมเนียมประเพณี” เข้ามาแทนที่คำสอนจาก พระคัมภีร์ (sola Scriptura) มีการทบทวนหลักจริยธรรม ยกเลิกคำนิยาม เรื่องเพศ ชีวิตการแต่งงาน และอื่นๆ ในทำนองเดียวกัน บุคคลที่มึนเมาใน จิตวิญญาณโดยการดื่มเหล้าองุ่นของบาบิโลน จะถูกล่อลวงให้ทำผิด ซึ่งจะถูก ชักนำไปสู่การนมัสการสัตว์ร้ายจากทะเล และรับเอาเครื่องหมายของสัตว์ร้าย เครื่องหมายแห่งสิทธิอำนาจของสัตว์ร้าย จะใช้อำนาจบังคับโดยสัตว์ร้ายที่ เหมือนลูกแกะให้คนทั้งหลายเชื่อฟังและปฏิบัติตาม