---
title:  วันอังคาร ูตสวรรค์องค์ที่หนึ่ง (ส่วนที่ 2)
date:   05/03/2019
---

พระธรรมวิวรณ์แสดงให้เห็นแกนของประเด็นในวิกฤติการณ์สุดท้าย ของประวัติศาสตร์โลก นั่นคือการนมัสการและการเชื่อฟังพระเจ้า ตามที่เผยให้ เห็นในการถือรักษาพระบัญญัติของพระองค์ (วิวรณ์ 14:12) ประชากรของโลก จะถูกแบ่งออกเป็นสองกลุ่ม: (ก) ผู้ที่เกรงกลัวพระเจ้า และนมัสการพระองค์ และ (ข) ผู้ที่เกรงกลัว และนมัสการสัตว์ร้าย

`จงทบทวนพระบัญญัติสี่ข้อแรก (อพยพ 20:2-11) จากนั้นอ่าน พระธรรมวิวรณ์ บทที่ 13 ทั้งบท สัตว์ร้ายเรียกร้องให้ผู้คนนมัสการ อย่างไร (วิวรณ์ 13:15) ให้สร้างรูปจำลองของสัตว์ร้ายขึ้นเพื่อให้คน ทั้งหลายกราบไหว้ (วิวรณ์ 13:14, 15) หมิ่นประมาทพระเจ้า และ พระนามของพระองค์ (วิวรณ์ 13:5, 6) และให้รับเอาเครื่องหมายของ สัตว์ร้าย (วิวรณ์ 13:16, 17) ชี้ให้เห็นการโจมตีของซาตานต่อพระบัญญัติสี่ข้อแรกในวาระสุดท้ายอย่างไร`

แนวความคิดหลักของพระบัญญัติสี่ข้อแรกของพระบัญญัติสิบประการ คือ “การนมัสการ” พระธรรมวิวรณ์บ่งบอกว่าข้อพระบัญญัติเหล่านี้จะกลาย เป็นมาตรฐานของความจงรักภักดีต่อพระเจ้าในวิกฤติการณ์สุดท้าย การต่อสู้ ขัดแย้งระหว่างพระคริสต์ และซาตานจะมีศูนย์กลางอยู่ที่การนมัสการและ พระบัญญัติสิบประการสี่ข้อแรก

กุญแจไขประเด็นเรื่องวิกฤติการณ์ครั้งสุดท้ายถูกเน้นด้วยการตักเตือน (exhortation) ครั้งที่สองของข่าวสารทูตสวรรค์องค์ที่หนึ่ง คือเรียกให้ “จง นมัสการพระองค์ ผู้ทรงสร้างฟ้าสวรรค์ แผ่นดินโลก ทะเล และบ่อน้ำพุ ทั้งหลาย” (วิวรณ์ 14:7) ซึ่งกล่าวเกือบเหมือนพระบัญญัติข้อที่สี่ของพระบัญญัติสิบประการ (อพยพ 20:11) ข้อมูลนี้แสดงให้เห็นว่า การเรียกให้ นมัสการพระผู้สร้างคือการเรียกให้ถือรักษาวันสะบาโต

“การพักผ่อน” และ “การนมัสการ” ในวันที่เจ็ดวันเสาร์ คือเครื่อง หมายพิเศษเกี่ยวกับความสัมพันธ์ระหว่างเรากับพระเจ้า (อพยพ 31:13; เอเสเคียล 20:12) ข่าวของทูตสวรรค์องค์แรกคือการเรียกให้นมัสการพระผู้สร้าง

“ขณะที่การถือรักษาวันสะบาโตเทียมเท็จ เป็นการยินยอมให้กับ กฎหมายรัฐ ซึ่งขัดแย้งกับพระบัญญัติข้อที่สี่ของพระเจ้า การถือรักษาวัน สะบาโตแท้ เป็นการเชื่อฟังพระบัญญัติของพระเจ้า เป็นการแสดงความจงรัก ภักดีต่อพระผู้สร้างอย่างชัดเจน ในทางตรงกันข้าม การยอมรับเครื่องหมาย การยอมตามต่ออำนาจของโลกจะเท่ากับการรับเอาเครื่องหมายของสัตว์ร้าย เมื่อผู้คนอีกฟากหนึ่งเลือกจะจงรักภักดีต่อสิทธิอำนาจของพระเจ้า พวกเขา ย่อมได้รับตราของพระองค์” (เอลเลน จี. ไว้ท์, สงครามแห่งประวัติศาสตร์, หน้า 605)

`การทรงสร้างและความรอดของเรามีส่วนเกี่ยวพันกันอย่างไร เพราะเหตุใดการหยุดพักในวันสะบาโตเหมือนที่พระเจ้าได้ทรงหยุดพัก จึงสำคัญ`