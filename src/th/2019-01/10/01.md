---
title:  บทเรียน
date:   02/03/2019
---

ข่าวประเสริฐนิรันดร์ของพระเจ้า

### อ่านข้อพระคัมภีร์สำหรับบทเรียนสัปดาห์นี้
วิวรณ์ 14:6-12; มัทธิว 24:14; ปัญญาจารย์ 12:13-14; อพยพ 20:2-11; อิสยาห์ 21:9; อิสยาห์ 34:8-10

> <p>ข้อควรจำ</p>
> “นี่แหละคือความทรหดอดทนที่พวกธรรมิกชนจะต้องมี คือพวกที่ถือรักษาพระบัญญัติของพระเจ้า และจงรัก ภักดีต่อพระเยซู” (วิวรณ์ 14:12)

พระธรรมวิวรณ์แสดงให้เห็นว่า การหลอกลวงช่วงสุดท้าย ของซาตานจะประสบความสำเร็จมาก ชาวโลกเลือกที่จะนมัสการ สัตว์ร้าย และรับเอาเครื่องหมายของมัน กระนั้นพระธรรมวิวรณ์ 14:1-5 บอก เราว่าจะมี “กลุ่มชนสุดท้ายที่เหลืออยู่ของพระองค์” (His remnant) คนเหล่า นี้จะยืนหยัดสำหรับองค์พระผู้เป็นเจ้า ขณะเมื่อคนส่วนใหญ่ในโลกจะไม่ขอ มีส่วน

ในวาระสุดท้าย ประชาชนทุกคนจะต้องทำการเลือกว่า “จะนมัสการ หรือไม่” (มนุษย์ทุกคนนมัสการบางสิ่งอยู่แล้ว) แต่จะนมัสการใคร ผู้เลือก นมัสการสัตว์ร้ายจะได้รับเครื่องหมายบนมือข้างขวา หรือบนหน้าผากของ พวกเขา ซึ่งเป็นเครื่องหมายแสดงการเลือกของพวกเขาว่าจะรับใช้ “ระบบ การละทิ้งพระเจ้า” (apostate system) ด้วยการกระทำ และจิตใจของพวกเขา

ในเวลาเดียวกัน โลกนี้จะเป็นพยานถึง “การประกาศพระกิตติคุณครั้ง ใหญ่” ซึ่งไม่เคยมีการประกาศเผยแผ่ครั้งใดเทียบได้ตั้งแต่วันเพนเทคอสต์ ก่อนการพิพากษาของพระเจ้า พระองค์จะทรงหลั่งข่าวสารแก่มวลมนุษย์ที่ก่อ การกบฏ พระเจ้าจะทรงส่งข่าวสารการเตือน “แก่คนทั้งหลายที่อยู่บนแผ่นดิน โลก แก่ทุกประชาชาติ ทุกเผ่า ทุกภาษา และทุกชนชาติ” (วิวรณ์ 14:6) “พระองค์ไม่ประสงค์ให้ใครพินาศเลย แต่ประสงค์ให้ทุกคนกลับใจใหม่” (2 เปโตร 3:9) และได้รับความรอด นี่คือเหตุผลที่ว่าเหตุใดพระเยซูจึงยอม สิ้นพระชนม์ไถ่บาปมนุษยชาติ ประเด็นมีเพียงว่าใครจะรับหรือไม่รับสิ่งที่ พระเจ้าทรงจัดเตรียมไว้ให้เท่านั้น