---
title:  ข่าวของทูตสวรรค์องค์ที่สาม
date:   07/03/2019
---

`พระธรรมวิวรณ์ 14:12 บรรยายประชากรผู้สัตย์ซื่อของพระเจ้า ไว้อย่างไร`

ในความแตกต่างจากประชากรผู้สัตย์ซื่อของพระเจ้า พระธรรมวิวรณ์ 14:9, 10 กล่าวเตือนเกี่ยวกับชะตากรรมของผู้จะเผชิญพระพิโรธของพระเจ้า ในพระคัมภีร์เดิม การเทพระพิโรธของพระเจ้าลงมาได้รับการพรรณนาใน ลักษณะการดื่มเหล้าองุ่นจากถ้วย (เยเรมีย์ 25:15, 16) ความรุนแรงของการ พิพากษาจะตกอยู่กับผู้นมัสการสัตว์ร้าย อันเปรียบได้กับการดื่มเหล้าองุ่นแห่ง พระพิโรธของพระเจ้าที่ “คนนั้นจะต้องดื่มเหล้าองุ่นแห่งความกริ้วของพระเจ้า ที่เทลงในถ้วยแห่งพระพิโรธของพระองค์โดยไม่เจือสิ่งใด” วิวรณ์ 14:10 ใน สมัยโบราณบ่อยครั้งผู้คนจะเติมน้ำเปล่าเพื่อให้เหล้าองุ่นเจือจางลดระดับ ความเมา หรือแอลกอฮอล์ลง การจะต้องดื่มเหล้าองุ่นล้วนๆ แสดงถึงการเทพ ระพิโรธของพระเจ้าลงมาอย่างเต็มที่โดยปราศจากพระเมตตา

`อ่านพระธรรมวิวรณ์ 14:10, 11 พร้อมกันไปกับวิวรณ์ 20:10-15 พระธรรมอิสยาห์ 34:8-10 และยูดา ข้อที่ 7 ให้แสงสว่างในข้อแถลงที่ ว่า “จึงเป็นตัวอย่างของการรับโทษในไฟนิรันดร์” อย่างไร`

คำแถลงเรื่องการได้รับโทษในไฟนิรันดร์ อ้างถึงการถูกทำลายอย่าง สิ้นซาก ไฟนิรันดร์ตรงนี้หมายถึงการพิพากษา (ปฐมกาล 19:24; อิสยาห์ 34:8-10) ควันที่ลอยสูงขึ้นไปอันเนื่องมาจากการเผาผลาญหมายถึงการ ทำลายเป็นลักษณะที่รู้จักกันดีในพระคัมภีร์ ท่านอิสยาห์กล่าวพยากรณ์ถึง การทำลายในอนาคตของไฟที่ไหม้ “เอโดม” “จะไม่ดับไม่ว่ากลางคืนหรือ กลางวัน ควันของมันจะลอยขึ้นอยู่ตลอดไป” (อิสยาห์ 34:10) ท่านยูดากล่าว พรรณนาชะตากรรมของชาวเมืองโสโดม และโกโมราห์ ถูกลงโทษด้วย “ในไฟ นิรันดร์” (ยูดา ข้อ 7) ที่จริงข้อพระคัมภีร์ข้อนี้ไม่ได้พูดเกี่ยวกับ “การไหม้ อย่างไม่รู้ดับ” สำหรับเมืองต่างๆ เหล่านี้ที่ได้รับการลงโทษ ไม่มีเมืองใดที่ มีชื่อยกขึ้นมาเป็นตัวอย่างตรงนี้ ที่กำลังลุกไหม้หรือมีไฟคุกรุ่นอยู่ในปัจจุบัน ผลลัพธ์นั่นเป็นเรื่องชั่วนิรันดร์จริง แต่ไม่ใช่การลุกไหม้ของไฟ คำว่า “ไฟ นิรันดร์” ในพระธรรมวิวรณ์อ้างถึง “การทำลายล้าง” (annihilation) การ เผาทำลายล้างของไฟที่เราศึกษาในวันนี้คงจะกินเวลานานเพียงพอที่จะไหม้ สิ่งใดๆ ที่เป็นเชื้อไฟอย่างหมดจดสิ้นซากแล้วไฟก็จะมอดลง

`แม้เราสามารถจะขอบพระคุณพระเจ้าได้สำหรับความจริงยิ่งใหญ่ ว่าไฟแห่งนรกจะไม่เผาทรมานผู้ที่พินาศไปตลอดชั่วนิรันดร์ กระนั้นการ ถูกลงโทษการเผาด้วยไฟก็ยังเป็นเรื่องน่าสะพรึงกลัวอยู่ดี สิ่งนี้ควรได้ บอกอะไรแก่เราเกี่ยวกับ ภารกิจอันศักดิ์สิทธิ์ที่พระเจ้าทรงมอบหมายให้ เราเตือนผู้อื่นเกี่ยวกับสิ่งที่กำลังจะมา`