---
title:  การหลอกลวงครั้งสุดท้ายของซาตาน
date:   13/03/2019
---

พระธรรมวิวรณ์ 16:12 บอกเราถึงจุดประสงค์ของการทำให้แม่น้ำ ยูเฟรติสแห้ง เพื่อเตรียมเส้นทางสำหรับ “กษัตริย์จากตะวันออก” ซึ่งคือ “ไซรัส” และกองทัพของพระองค์ ซึ่งยกทัพมาจากทิศเหนือ และเข้าประชิด กรุงบาบิโลนจากด้านตะวันออก (อิสยาห์ 41:25) การได้ชัยชนะเหนือกรุง บาบิโลนของพวกเขาทำให้การกลับสู่ถิ่นฐานบ้านเกิดประชากรของพระเจ้า (ซึ่งถูกกวาดต้อนไปเป็นเชลยแต่สมัยกษัตริย์เนบูคัดเนสซาร์ 70 ปีก่อน) ได้กลับภูมิลำเนามีความเป็นไปได้ (อิสยาห์ 44:27, 28) ในทำนองเดียวกัน สัญลักษณ์การทำให้แม่น้ำยูเฟรติสแห้งไป ก็เพื่อเตรียมเส้นทางสำหรับการ เสด็จกลับมาขององค์กษัตริย์จากทิศตะวันออกเพื่อปลดปล่อยประชากรของ พระเจ้าในวาระสุดท้าย

กษัตริย์จากตะวันออกใน วิวรณ์ 16:12 คือพระคริสต์ และกองทัพแห่ง ทูตสวรรค์ของพระองค์ ซึ่งยกมาในตอนเสด็จกลับมาครั้งที่สอง พระเยซูและ “กองทัพทั้งหลายในสวรรค์นุ่งห่มผ้าป่านเนื้อละเอียด สีขาวสะอาด ขี่ม้าขาว ตามเสด็จพระองค์” (วิวรณ์ 19:14) ซึ่งเครื่องนุ่งห่มของทูตสวรรค์เหล่า นั้นแสดงถึงการปราศจากความบาป (วิวรณ์ 15:6) กองกำลังแห่งสวรรค์ที่ พระคริสต์ทรงยกมาเพื่อทำสงครามกับกองกำลังของซาตานที่ทำการกดขี่ ข่มเหงประชากรของพระองค์ (เปรียบเทียบ มัทธิว 24:30, 31) กองกำลังของ ซาตานซึ่งทำสงครามต่อต้านประชากรของพระเจ้า เป็นเหตุการณ์ที่เกิดขึ้น ก่อนการเสด็จกกลับมาครั้งที่สอง อันเป็นที่รู้จักกันในชื่อ “สงครามอารมาเกด โดน” (battle of Armageddon)

`อ่านพระธรรมวิวรณ์ 16:13, 14 วิญญาณที่ไม่สะอาดทั้งสามมี บทบาทอะไรในการเตรียมความพร้อมสำหรับ “สงครามอารมาเกดโดน” วิญญาณเหล่านี้เป็นหน่วยปลอมแปลงข่าวสารทูตสามองค์ของซาตาน ที่ทำการในนาม ทูตสวรรค์สามองค์ของพระเจ้า ตามที่ปรากฏในวิวรณ์ บทที่ 14 อย่างไร (ดู 1 ทิโมธี 4:1)`

จากเหตุการณ์สุดท้ายที่นำไปสู่การปิดประตูพระกรุณา (close of probation) มนุษย์ทุกคนถูกนำมาสู่การเลือกระหว่างสองฝ่าย เขาจะอยู่ฝ่าย ใดในสงครามอารมาเกดโดนดังที่ได้กล่าวไว้แล้ว นี่คือสงครามฝ่ายจิตวิญญาณ อัครทูตยอห์นเห็นวิญญาณโสโครกสามดวงรูปร่างเหมือนกบ... นี่เป็นความ พยายามครั้งสุดท้ายที่ซาตานพยายามจะทำการหลอกลวง ด้วยการใช้ผีโสโครก (demonic) ซึ่งออกจากปากผู้เผยพระวจนะเท็จ

พญานาคคือ ลัทธินอกศาสนาและลัทธิวิญญาณนิยม (paganism and spiritualism) สัตว์ร้ายคือ ลัทธิโรมันคาทอลิก (Roman Catholicism) และ ผู้เผยพระวจนะเทียมเท็จ คือลัทธิโปรเตสแตนต์ที่ละทิ้งพระเจ้า (apostate Protestantism) (ดูวิวรณ์ 13:11, 12) ซาตานมอบอำนาจให้พวกเขาสามารถ ทำหมายสำคัญต่างๆ ได้ ซึ่งชี้ไปถึงกิจกรรมต่างๆ ของสัตว์ร้ายที่เหมือนลูก แกะ (ดูวิวรณ์13:13-17) การอัศจรรย์ต่างๆ เหล่านี้เป็นส่วนหนึ่งของกลยุทธ์ ที่ซาตานใช้ในช่วงใกล้สิ้นยุค เพื่อเชิญชวนคนทั้งโลกให้ติดตามมันแทนที่จะ ติดตามพระเจ้าเที่ยงแท้

เหล่าผู้นำทั้งหลายของโลกปล่อยให้ความเกลียดชังทำให้ดวงจิต และ ดวงตาของพวกเขามืดบอดต่อความจริงและความรักของพระเจ้า พวกเขา พร้อมจะเชื่อคำโกหกหลอกลวงของซาตาน ซึ่งปกคลุก (cloasked) ด้วยความ พึงพอใจในหน้ากากศาสนา “คนนอกกฎหมายนั้นจะมาโดยการดลบันดาลของ ซาตาน พร้อมกับอิทธิฤทธิ์ทุกอย่าง ทั้งหมายสำคัญ และการอัศจรรย์จอม ปลอม และอุบายชั่วทุกอย่าง สำหรับพวกที่จะต้องพินาศเพราะเขาไม่ได้รัก ความจริงเพื่อจะรอดได้” (2 เธสะโลนิกา 2:9-10 อ่านข้อ 11-12 ด้วย) ในที่สุด ผู้คนทั้งหลายจะเข้าร่วมเป็นพันธมิตรในการทำสงครามครั้งสุดท้ายที่นำไป กาลสิ้นโลก