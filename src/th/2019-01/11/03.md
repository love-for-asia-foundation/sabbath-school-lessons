---
title:  การเทภัยพิบัติประการสุดท้าย
date:   11/03/2019
---

ด้วยการหยุดการทูลขอพระกรุณาจากพระบิดาของพระคริสต์ ณ วิหาร บนสวรรค์สำหรับผู้ที่กำลังมีความทุกข์ลำบากในโลก ชะตากรรมของแต่ละ บุคคลจะได้รับการตัดสินตลอดไป เวลาได้มาถึงสำหรับคนที่ผัดวันประกัน พรุ่งจะรับเอาพระคุณออกไป พวกเขาจะได้รับประสบการณ์แห่งพระพิโรธของ พระเจ้าเต็มๆ

ภัยพิบัติเจ็ดประการสุดท้ายเป็นผลสะท้อนถึงภัยพิบัติต่างที่ๆ พระเจ้า ทรงเทลงมาให้ชาวอียิปต์ในสมัย (อพยพ บทที่ 7-11) เมื่อภัยพิบัติส่งผล ร้ายต่อชาวอียิปต์นั้น ชาวอิสราเอลอยู่รอดปลอดภัย พระเจ้าจะทรงปกป้อง ประชากรของพระองค์ให้พ้นจากภัยพิบัติเหล่านี้ในวาระสุดท้ายนี้เช่นเดียวกัน (สดุดี 91:3-10; อ่านหนังสือ “สงครามแห่งประวัติศาสตร์” หน้า 629, 630 ด้วย) ภัยพิบัติต่างๆ ที่ชาวอียิปต์ได้รับเผยให้เห็นการมีใจแข็งกระด้างของ ฟาโรห์ ทั้งแสดงให้เห็นว่า “พระ” หรือ “เทพ” ต่างๆ ของพวกเขาไม่สามารถ ช่วยปกป้องพวกเขาจากภัยพิบัติได้ ในทำนองเดียวกัน ภัยพิบัติครั้งสุดท้าย จะเพิ่มความแข็งกระด้างในจิตใจของผู้คนทั้งหลายที่นมัสการสัตว์ร้ายจาก ทะเล ซึ่งเปิดเผยให้ทราบว่า บาบิโลนไม่มีพลังอำนาจที่จะปกป้องพวกเขาจาก การพิพากษาของพระเจ้าได้

`อ่านพระธรรมวิวรณ์ 16:1-11 มีอะไรเกิดขึ้นตรงนี้ และสิ่งนี้ทำ ให้เราเห็นภาพอะไร`

ภัยพิบัติสี่อย่างแรก “ไม่ได้เกิดขึ้นทั่วทั้งโลก มิเช่นนั้นแล้วผู้ที่อาศัย อยู่ในโลกจะถูกทำลายไปทั้งหมด” (หนังสือ “สงครามแห่งประวัติศาสตร์” หน้า 628) ภัยพิบัติแรกก่อให้เกิดความเจ็บปวด ตามร่างกายเกิดแผลน่า ขยะแขยง แผลเหล่านี้เกิดเจาะจงกับผู้ที่นมัสการสัตว์ร้าย ภัยพิบัติที่สอง และ ที่สามมีผลกระทบกับแม่น้ำ ทะเล และบ่อน้ำพุทั้งหลายเพราะน้ำจากแหล่งน้ำ เหล่านั้นได้กลายเป็นเลือด ผู้คนขาดแคลนน้ำดื่ม มนุษย์ผู้ก่อการกบฏต่อต้าน พระเจ้าไม่อาจมีชีวิตรอด ภัยพิบัติที่สี่มีผลทำให้ดวงอาทิตย์ส่องแสงแรงกล้าขึ้น ทำให้ความร้อนเพิ่มขึ้นทวีคูณ เป็นเหตุทำให้ผู้คนเจ็บปวดทรมานไม่อาจทน อยู่ได้

ความเจ็บปวดทรมานอันเนื่องมาจากภัยพิบัติไม่ได้ทำให้จิตใจผู้ปฏิเสธ พระเจ้าอ่อนโยนลง หรือทำให้มนุษย์ผู้ชั่วร้ายมีท่าที่เปลี่ยนแปลง แทนที่จะ สำนึก พวกเขากลับแช่งด่าพระเจ้า และกล่าวหมิ่นประมาทพระนามของพระองค์ ผู้ส่งภัยพิบัติเหล่านี้ลงมา ดูเหมือนไม่มีสิ่งใดทำให้พวกเขากลับใจใหม่

พระธรรมวิวรณ์ 16:10, 11 (ดู อพยพ 10:21-23) เราสามารถมองเห็น ภัยพิบัติประการที่หกโจมตีบัลลังก์ของสัตว์ร้าย ซึ่งซาตานเป็นผู้จัดหาบัลลังก์ ให้ (วิวรณ์ 13:2) ตอนนี้เป็นที่ประจักษ์แล้วว่าสิทธิของอำนาจซาตานที่มีอยู่ไม่ สามารถยับยั้ง หรือปกป้องภัยพิบัติเหล่านี้จากพระเจ้าได้ ขณะที่ผู้คนทั้งหลาย ได้รับความทุกข์แสนสาหัส พวกเขายังตั้งจิตมุ่งมั่นต่อต้านพระเจ้า อย่างไรก็ ตามแม้พวกเขาจะรู้สึกสะดุ้งกลัวภัยพิบัติ แต่พวกเขาไม่เปลี่ยนใจของตน

`เราจะดำเนินชีวิตอยู่ใกล้ชิดองค์พระผู้เป็นเจ้าได้อย่างไร เพื่อว่า เมื่อมีภัยร้ายเกิดขึ้น เราจะได้วางใจพระองค์ได้อย่างมั่นคง`