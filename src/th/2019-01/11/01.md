---
title:  ภัยพิบัติเจ็ดประการสุดท้าย
date:   09/03/2019
---

### อ่านข้อพระคัมภีร์สำหรับบทเรียนสัปดาห์นี้
วิวรณ์ 15:1; วิวรณ์ 7:1-3; วิวรณ์ 14:9, 10; วิวรณ์ 16:1-12; 17:1; ดาเนียล บทที่ 5; วิวรณ์ 16:16; 2 เธสะโลนิกา 9:12

> <p>ข้อควรจำ</p>
> “ข้าแต่องค์พระผู้เป็นเจ้า มีใครบ้างไม่เกรงกลัวพระองค์ และไม่ถวายพระเกียรติแด่พระนามของพระองค์ เพราะ พระองค์ผู้เดียวทรงเป็นผู้บริสุทธิ์ ประชาชาติทั้งหมดจะ มานมัสการเฉพาะพระพักตร์ของพระองค์ เพราะว่า พระราชกิจอันชอบธรรมของพระองค์ปรากฏให้เห็น แล้ว” (วิวรณ์ 15:4)

พระธรรมวิวรณ์ 11:18 สรุปเหตุการณ์ต่างๆ บนโลกก่อน สงครามอารมาเกดโดน: “จะมีหมายสำคัญที่ดวงอาทิตย์ ที่ ดวงจันทร์ และดาวทั้งหลาย และบนแผ่นดินนั้น ชาติต่างๆ ก็จะมีความทุกข์ ร้อน และความฉงนสนเท่ห์ เพราะเสียงกึกก้องของทะเลและคลื่น” (ลูกา 21:25) ลักษณะของกิจกรรมต่างๆ บนโลกลงตัวกับคำพรรณนาถึงวาระสุดท้าย และตามมาด้วยพระพิโรธของพระเจ้า คือการพิพากษาของพระองค์ที่หลั่งลง มาในรูปของภัยพิบัติสุดท้ายเจ็ดอย่างซึ่งบังเกิดขึ้นกับผู้ที่ไม่กลับใจใหม่ (วิวรณ์ 15:1)

พระธรรมวิวรณ์ บทที่ 15 เปิดฉากนิมิตให้เห็นทูตสวรรค์เจ็ดองค์ ถือ ชามเต็มไปด้วยภัยพิบัติเจ็ดอย่างแห่งพระพิโรธของพระเจ้า แต่ก่อนที่เหล่าทูตสวรรค์จะเทภัยพิบัติลงมา เรามองเห็นแวบหนึ่ง (glimpse) ของเหล่าผู้สัตย์ซื่อของพระเจ้าในอนาคต (วิวรณ์ 15:1-4) พวกเขาได้รับการพรรณนาถึงชัยชนะ “บรรดาคนทั้งหลายที่มีชัยชนะต่อสัตว์ร้าย และต่อรูปของมัน และต่อตัวเลขของชื่อมัน เขาทั้งหลายยืนอยู่ริมทะเลแก้วและถือพิณของพระเจ้า”(วิวรณ์ 15:2) ขณะที่พวกเขาอยู่บนบางสิ่งคล้ายกับทะเลแก้ว และร่วมกันร้องเพลงของท่านโมเสส และเพลงของพระเมษโปดก ภาพนี้ชวนให้รำลึกถึง(reminiscent) ชาวฮีบรูที่ยืนร้องเพลงบนชายฝั่งทะเลแดง เป็นการเฉลิมฉลองชัยชนะเหนือชาวอียิปต์ (อพยพ บทที่ 15)

ชัยชนะของบรรดาธรรมิกชนเป็นแบบเดียวกับที่กล่าวถึงคน 144,000 คน ในวิวรณ์ 14:1-5 พวกเขาปฏิเสธเครื่องหมายของสัตว์ร้าย และ พวกเขาได้รับการปกป้องจาก “ภัยพิบัติเจ็ดอย่าง” ดังนั้น ณ ตอนที่พระ เยซูเสด็จกลับมาครั้งที่สอง เราทั้งหลายจะได้รับร่างกายใหม่ “เมื่อสิ่งที่เสื่อม สลายได้นี้ สวมด้วยสิ่งที่เสื่อมสลายไม่ได้ และสภาพที่ต้องตายนี้ สวมด้วย สภาพที่ไม่ตาย” (ข้อ 54) (อ่าน 1 โครินธ์ 15:51-54) พวกเขาจะรวมกลุ่ม กับเหล่าธรรมิกชนที่ได้ฟื้นคืนชีพสู่ชีวิตใหม่ เมื่อพระเยซูเสด็จมาครั้งที่สอง ด้วยฤทธานุภาพ และสง่าราศีเป็นอันมาก (1 เธสะโลนิกา 4:17)