---
title:  การทำให้แม่น้ำยูเฟรติสแห้ง
date:   12/03/2019
---

`อ่านพระธรรมวิวรณ์ 16:12 พร้อมกับวิวรณ์ 17:1 และ 15 ยูเฟรติสเป็นสัญลักษณ์แทนอะไร อะไรคือความสำคัญของการทำให้ แม่น้ำยูเฟรติสแห้งไปในบริบทของภัยพิบัติประการที่หก`

ในพระคัมภีร์เดิม แม่น้ำยูเฟรติสมีความหมายสำคัญ เพราะเป็นแหล่ง ให้การสนับสนุนศัตรูของชาวอิสราเอลเช่นอัสซีเรีย และบาบิโลน แม่น้ำสายนี้ ไหลผ่านกรุงบาบิโลน และมีความสำคัญยิ่งยวดต่อชาวเมืองแห่งนี้ เพราะเป็น แหล่งให้น้ำอุปโภค และบริโภคของชาวเมือง ตลอดจนให้การหล่อเลี้ยงพืชสวน ไร่นาสำหรับชาวเมือง กรุงบาบิโลนไม่สามาอยู่รอดได้โดยปราศจากแม่น้ำ ยูเฟรติส

พระธรรมวิวรณ์ 17:1 พรรณนาถึงวาระสุดท้ายของบาบิโลน ซึ่งตั้งอยู่ บนแม่น้ำหลายสาย บางทีอาจอ้างถึงแม่น้ำยูเฟรติส (ดู เยเรมีย์ 51:13) วิวรณ์ 17:15 อธิบายว่าแม่น้ำสายนี้ไหลผ่านกรุงบาบิโลน เป็นตัวแทนของปวงชน ทั่วโลกผู้ให้การสนับสนุนเมืองนี้ ด้านพลเรือน ด้านโลกนิยม และอำนาจด้าน การเมืองซึ่งอยู่เบื้องหลังของระบบต่างๆ อย่างไรก็ดี อำนาจเหล่านี้ในที่สุด พวกเขาจะเพิกถอนการสนับสนุนออกไป

ในฉากของภัยพิบัติประการที่หก สะท้อนการเข้ายึดเมืองบาบิโลน โบราณโดยไซรัส กษัตริย์ชาวเปอร์เซีย (ดู ดาเนียล บทที่ 5) สอดคล้องกับ “เฮโรโดทัส” (Herodotus) นักประวัติศาสตร์ ณ กรุงบาบิโลน ในคืนนั้นขณะ กษัตริย์เบลซัสซาร์กำลังจัดเลี้ยงฉลองกับบรรดาเจ้าหน้าที่ กองทัพชาวเปอร์- เซียนำโดยไซรัสได้ระบายน้ำในแม่น้ำยูเฟรติสให้ไหลไปยังที่อื่น ทำให้น้ำใน แม่น้ำพร่องลงมาก กลางดึกทหารของเปอร์เซียลอดเข้าตัวเมืองตามท้องน้ำ ใต้กำแพงเมือง และเข้าไปยึดกรุงบาบิโลนไว้ได้โดยทหารของบาบิโลนไม่ทัน ตั้งตัว เมืองบาบิโลนอันยิ่งใหญ่พบกับความพ่ายแพ้อย่างน่าประหลาดใจ

ดังนั้นสัญลักษณ์ของแม่น้ำยูเฟรติสที่แห้งไปในพระธรรมวิวรณ์ 16:12 ยังผลให้บาบิโลนล่มจมลงในวาระสุดท้าย เพราะว่าแม่น้ำยูเฟรติสในพระธรรม วิวรณ์หมายถึง พลเมืองทางโลกและอำนาจด้านการเมืองที่ให้การสนับสนุน บาบิโลน การที่แม่น้ำยูเฟรติสแห้งไปเป็นสัญลักษณ์ถึงการถอนการสนับสนุน ของพวกเขาที่เคยให้การสนับสนุน และผลที่สุดเมื่อบาบิโลนถูกโจมตี จึงเป็น สาเหตุให้เมืองใหญ่นี้ล้มลง

ขณะประชาชนของโลกเป็นพยานถึงการเปลี่ยนแปลงอย่างฉับพลัน (upheaval) ในธรรมชาติ (ดูวิวรณ์ 16:3-9) พวกเขาหันมายังบาบิโลนเพื่อ จะได้รับการปกป้อง อย่างไรก็ดีขณะภัยพิบัติเข้าโจมตีที่นั่งแห่งอำนาจของ บาบิโลน (วิวรณ์ 16:10, 11) พวกเขาเห็นว่าเป็นการเปล่าประโยชน์ที่จะแสวงหา การช่วยเหลือจากที่นั่น พวกเขารู้ตัวว่าพวกเขาถูกหลอก จึงพากันหันหน้า กลับไปต่อต้านบาบิโลน เป็นเหตุให้เมืองใหญ่นี้ล่มจมลง (วิวรณ์ 17:16) กระนั้นอย่างที่เราได้เห็น ดวงใจของพวกเขายังแข็งกระด้างต่อต้านพระเจ้า และประชากรของพระองค์ ดังนั้นพวกเขาจึงเปรียบเหมือนดินดีสำหรับให้ถูก หลอกลวงครั้งสุดท้ายโดยซาตาน ซึ่งได้โน้มนำชาวโลกให้มารวมกันเป็นหนึ่ง เพื่อต่อต้านประชากรของพระเจ้า และกวาดพวกเขาจากแผ่นดินโลก

`มีวิธีใดบ้างที่จะช่วยให้เราเรียนรู้ว่า ช่างเป็นการเสี่ยงเพียงใด ที่ เราจะมอบความไว้วางใจให้มนุษย์ และสถาบันทั้งหลายของมนุษย์`