---
title:  ศึกษาเพิ่มเติม
date:   15/03/2019
---

ไม่มีใครนอกจากผู้ได้เสริมพลังจิตใจด้วยความจริงแห่งพระคัมภีร์ จึง จะยืนหยัดผ่านความขัดแย้งยิ่งใหญ่ครั้งสุดท้ายได้ ทุกคนต้องถามตัวเองว่า เราเชื่อฟังพระเจ้าแทนที่จะเชื่อมนุษย์หรือไม่ อัครทูตเปาโลประกาศว่า “เพราะ จะถึงเวลาที่คนจะทนต่อคำสอนที่ถูกต้องไม่ได้ แต่พวกเขาจะรวบรวมบรรดา อาจารย์ไว้สำหรับตน ตามความอยากของตัวเอง เพื่อสนองหูที่คัน” (2 ทิโมธี 4:3) เวลานั้นได้มาถึงแล้วเต็มทุกมิติ ที่ฝูงชนไม่ต้องการความจริงในพระคัมภีร์ เพราะว่าคำสอนของพระคัมภีร์เข้าแทรกแซงความปรารถนาที่เป็นบาป ของ ดวงใจที่รักโลก ขณะที่ซาตานเองได้หลอกป้อนสิ่งต่างๆ ที่พวกเขารักให้กับ พวกเขา

“พระเจ้าจะมีประชากรบนแผ่นดินโลกที่รักษาความเชื่อในพระคัมภีร์ ไว้ และพระคัมภีร์เท่านั้น เป็นมาตรฐานของหลักข้อเชื่อ และเป็นพื้นฐานในการ ปฏิรูปทุกอย่าง ความคิดเห็นของบุคคลผู้คงแก่เรียน หรือการศึกษาประเภท “การอนุมาน” (deductions of science) หลักข้อเชื่อหรือการตัดสินใจของ “คณะกรรมการเกี่ยวกับโบสถ์หรือคณะสงฆ์” (ecclesiastical councils) ซึ่ง ขึ้นอยู่กับจำนวนผู้เห็นด้วย และไม่เห็นด้วย (discordant) ของตัวแทนจาก คริสตจักรต่างๆ ซึ่งอาศัยเสียงส่วนใหญ่-ไม่ใช่เสียงเดียว หรือทั้งหมดจึงจะ ถือเป็นหลักการสำหรับลงมติรับ หรือแสดงความเห็นต่อต้านจุดใดในหลัก ความเชื่อทางศาสนา อย่างไรก็ดีก่อนจะมีการลงมติรับหลักข้อเชื่อ หรือหลัก คำสอน เราควรกำหนดความชัดเจนตรงที่ “พระเจ้าตรัสว่าอย่างไร” เป็น บรรทัดฐานให้การสนับสนุน หรือลงมติ

“ด้วยการใช้ศิลปะการยกมงกุฎขึ้นในการแสดงบทบาทการหลอกลวง ซาตานเองจะปลอมตัวมาในบทบาทของพระคริสต์ คริสตจักรเองได้เฝ้ารอ การเสด็จมาครั้งที่สองของพระผู้ช่วยให้รอดเพื่อเป็นจุดบรรลุความหวัง และ จอมหลอกลวงได้ปรากฏตัวเหมือนพระคริสต์ประกาศว่าเสด็จมาแล้ว ในส่วน ต่างๆ ของแผ่นดินโลก ซาตานจะสำแดงความยิ่งใหญ่ว่าตนเป็นพระผู้ช่วยให้ รอดแห่งสง่าราศีเจิดจ้า มีความละม้ายคล้ายคลึงกับพระบุตรของพระเจ้าที่สุด ดังภาพที่ประทานให้อัครทูตยอห์นในนิมิตของพระธรรมวิวรณ์ (วิวรณ์ 1: 13-15) พระสิริที่แวดล้อมซาตานนั้นสง่าเจิดจ้าเกินกว่าสายตาของมนุษย์ ธรรมดาจะจ้องมอง ตะโกนเสียงก้องแห่งชัยชนะดังกังวานไปทั่วฟ้าอากาศ “พระคริสต์เสด็จมาแล้ว! ผู้คนทั้งหลายทรุดตัวลงแนบกับพื้นถวายใจ และกาย คารวะบูชาสูงสุดต่อพระพักตร์ของพระคริสต์เทียมเท็จ... แม้แต่เสียงของ ซาตานยังกล่าวออกมาอย่างนุ่มนวลแสดงความเมตตากรุณา กล่าวอวยพร ให้คนเจ็บป่วยหายโรค และจากนั้นในลักษณะท่าทีของพระคริสต์ พระคริสต์ ตัวปลอมได้อ้างว่าตนได้เปลี่ยนวันนมัสการจากวันเสาร์ไปเป็นวันอาทิตย์ และ ออกคำสั่งให้ทุกคนถือว่าวันอาทิตย์เป็นวันบริสุทธิ์ ให้ทุกคนถือรักษาไว้เป็นวัน สำหรับการนมัสการ พระคริสต์เทียมเท็จประกาศว่า ใครที่ไม่ฟังคำสั่งนี้เท่ากับ หมิ่นประมาททูตสวรรค์ซึ่งได้ส่งมายังพวกเขาด้วยแสงสว่างแห่งความจริง คำสั่งนี้เด็ดขาด น้ำเสียงและความจริงจังไม่เหมือนกับการหลอกลวงใดๆ” (เอลเลน จี. ไว้ท์, สงครามแห่งประวัติศาสตร์, หน้า 593-595, 624)

**คำถามเพื่อการอภิปราย**

`1. อ่านคำเตือนของพระเยซูใน วิวรณ์ 16:15 ที่บรรยายถึงการ เตรียมทำสงครามอารมาเกดโดน ให้สังเกตถ้อยคำของพระคริสต์ ก่อนหน้านี้ ที่กล่าวเชิญชวนคริสตจักรเลาดีเซีย (วิวรณ์ 3:18) สิ่งนี้แสดงให้เห็นความสำคัญของข่าวสารถึงคริสตจักรเลาดีเซีย ที่เป็นประชากรของพระเจ้าผู้มีชีวิตอยู่ในช่วงเวลาการเตรียมตัว เพื่อการสงครามครั้งสุดท้าย จะนำข่าวสารนี้มาประยุกต์ใช้ใน ชีวิตส่วนตัวของแต่ละบุคคลได้อย่างไร`

`2. เสื้อผ้าสีขาวในพระธรรมวิวรณ์เป็นสัญลักษณ์แห่งความชอบธรรม ของพระคริสต์ (วิวรณ์ 3:4, 5; วิวรณ์ 19:7-9 มีแต่คนทั้งหลาย ที่สวมชุดความชอบธรรมของพระคริสต์เท่านั้น จึงจะสามารถยืน หยัดอยู่ในวิกฤติการณ์ครั้งสุดท้ายได้ คนหนึ่งจะทำให้เสื้อผ้าที่ พวกเขาสวมใส่เป็นมีขาว และสะอาดในพระโลหิตของพระเมษโปดกได้อย่างไร (วิวรณ์ 7:14)`