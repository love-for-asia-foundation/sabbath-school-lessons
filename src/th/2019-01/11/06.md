---
title:  การชุมนุมเพื่อทำสงครามครั้งสุดท้าย
date:   14/03/2019
---

`อ่านพระธรรมวิวรณ์ 16:16 ซาตานหลอกให้ฝ่ายต่างๆ ทั่วโลก มาชุมนุมกัน เพื่อทำสงครามอารมาเกดโดน ได้สำเร็จมากเพียงใด`

การหลอกลวงด้วยการทำการอัศจรรย์ต่างๆ ของซาตาน จะประสบ ความสำเร็จไปทั่วโลก ในการผลักคำสอนของพระคัมภีร์ออกไป ผู้คนจะเชื่อ ความเท็จ ซึ่งจะมาพร้อมกับการอัศจรรย์เพื่อการหลอกลวง (2 เธสะโลนิกา 2:9-12) พวกมันจะรวมตัวกัน ณ สถานที่ซึ่งภาษาฮีบรูเรียกว่า “อารมาเกดโดน” ซึ่งหมายถึง “เมกิดโด” (Megiddo) คำว่า “เมกิดโด” ไม่ใช่ภูเขา แต่เป็นป้อมปราการแห่งหนึ่งของตัวเมืองซึ่งตั้งอยู่ในหุบเขา “ยิสเรเอล” (Jezreel) ณ ที่ราบ “เอสเดรลอน” (Esdraelon) ที่ภูเขาคารเมล (Mount Carmel) ซึ่งเป็นชัยภูมิสำคัญในทางยุทธศาสตร์

ทุ่งราบ “เอสเดรลอน” (Esdraelon) เป็นที่รู้จักฐานะเป็นสนามรบขั้น แตกหักหลายครั้งในประวัติศาสตร์ของชนอิสราเอล (ผู้วินิจฉัย 5:19; ผู้วินิจฉัย 6:33; 2 พงศ์กษัตริย์ 9:27; 2 พงศ์กษัตริย์ 23:29, 30) พระธรรมวิวรณ์ใช้ พื้นที่ทางภูมิศาสตร์เป็นพื้นหลัง เพื่อบรรยายการขับเคี่ยวครั้งใหญ่นี้ ซึ่งเรียก ว่าสงคราม “อารมาเกดโดน” ระหว่างพระคริสต์และฝ่ายของซาตาน ประชากร ของโลกถูกวาดให้เห็นภาพกองทัพของสหพันธ์ (league) ภายใต้การนำทัพ ของซาตาน

ภูเขา “เมกิดโด” เป็นที่ชัดเจนว่าชื่อนี้เป็นการอุปมาถึงปราการที่ตั้ง อยู่เหนือหุบเขาของเมือง “เมกิดโด” ซึ่งตั้งอยู่ที่ ภูเขาคารเมลเป็นจุดของ “การประชันยิ่งใหญ่ที่สุด” ในประวัติศาสตร์ของชนอิสราเอลระหว่างพระเจ้า เที่ยงแท้ของท่านเอลียา และผู้เผยพระวจนะเทียมเท็จของพระบาอัล (1 พงศ์กษัตริย์ บทที่ 18) นี่เป็นการตอบคำถามที่มีผู้ถามว่า “องค์ใดคือพระเจ้าเที่ยง แท้” ไฟที่ตกจากสวรรค์ได้สาธิตเป็นที่ประจักษ์ว่า องค์พระผู้เป็นเจ้า เป็น พระเจ้าเที่ยงแท้องค์เดียวที่ควรค่าแก่การนมัสการ ขณะที่ประเด็นด้านจิต วิญญาณในเรื่องของสงคราม “อารมาเกดโดน” ว่าใครจะเชื่อฟังพระเจ้าหรือ มนุษย์ แต่ละคนจะต้องตัดสินใจก่อนภัยพิบัติจะถูกหลั่งลงมา ใครเข้าข้าง พญานาคหรือสัตว์ร้าย และผู้เผยพระวจนะเท็จ (วิวรณ์ 16:13) จะเท่ากับ ยอมให้พญามารเข้าควบคุมชีวิตอย่างสิ้นเชิง เหมือนยูดาส อิสคาริโอทที่นำไป สู่การตรึงพระคริสต์บนกางเขน (ลูกา 22:3) การเลือกข้างผิด จะได้อยู่ท่าม กลางคนที่ร้องขอให้ภูเขาถล่มลงมาทับพวกตน เพื่อปิดซ่อนพวกตนไว้จาก พระพักตร์เมื่อพระองค์เสด็จกลับมา (วิวรณ์ 6:16; 2 เธสะโลนิกา 1:7, 8)

ก่อนที่ทูตสวรรค์จะได้รับคำสั่งให้เทชามบรรจุภัยพิบัติลงมา อย่างไร ก็ดี วิวรณ์ 13:13, 14 บันทึกว่าพญานาคได้ทำการอัศจรรย์ด้วยการเรียกไฟ ให้ตกลงมาจากฟ้า เพื่อหลอกลวงให้คนทั้งหลายเข้าใจผิดว่า ซาตานมีอำนาจ ยิ่งใหญ่เช่นกัน ซึ่งเป็นการสร้างภาพเทียมเท็จ รวมไปถึงการจัดให้มีการ ประชุมฟื้นฟูฝ่ายวิญญาณ แต่เป็นเรื่องวิญญาณอีกประเภทหนึ่ง ไม่ใช่งาน ด้านวิญญาณจิตของพระเจ้า

สงคราม “อารมาเกดโดน” ไม่ใช่การสงครามที่ใช้กำลังกองทัพท่าม กลางนานาชาติ ที่ทำการต่อสู้กันบนสนามรบบางแห่งในตะวันออกกลาง แต่ เป็นสงครามด้านจิตวิญญาณที่ต่อสู้กันทั่วโลก เป็นสงครามที่พระคริสต์ทรงยืน เผชิญหน้ากับกองกำลังแห่งอำนาจมืด (ดู 2 โครินธ์ 10:4) ผลลัพธ์ของสงคราม จะเป็นเหมือนที่เคยเกิดขึ้นบนภูเขาคารเมล จะแตกต่างกันที่ภูเขาคารเมลเป็น เพียงเขาลูกหนึ่ง แต่สงครามอารมาเกดโดนเป็นสงครามการต่อสู้ขยายไป ทั่วโลกกว้าง ซึ่งพระเจ้าเป็นฝ่ายได้ชัยชนะเหนือกำลังอำนาจแห่งความมืด

`เป็นเวลาหลายปีที่คนเฝ้ามองไปที่ความขัดแย้งด้านการเมืองและ การทหารในตะวันออกกลาง ว่าเป็นเครื่องหมายการสิ้นโลก และกำลัง จะกลายเป็นสงครามอารมาเกดโดน มีคนทำนายและคำนวณ วัน เดือน ปี ของสงครามอารมาเกดโดน ตามที่พวกเขาคิด และแม้แต่ตีความว่า อารมาเกดโดนเป็นชื่อของท้องถิ่นแห่งหนึ่งในตะวันออกกลาง เราจะ ปกป้องตัวเราจากความผิดดังกล่าวนี้ได้อย่างไร โดยไม่หลงไปตีความ อย่างใดอย่างหนึ่งนอกเหนือจากที่เราได้ศึกษาว่า สงครามอารมาเกดโดน เป็นสงครามฝ่ายจิตวิญญาณตามคำพยากรณ์`