---
title:  หญิงแพศยานั่งบนสัตว์ร้ายสีแดงเข้ม
date:   18/03/2019
---

`อ่านพระธรรมวิวรณ์ 17:3 หนึ่งในทูตสวรรค์เจ็ดองค์ที่ถือชาม ที่ใส่ภัยพิบัติสุดท้าย ได้แสดงให้ยอห์นเห็นการพิพากษาหญิงแพศยา ผู้นั่งบนน้ำมากหลาย เราจะอธิบายความสัมพันธ์ระหว่าง “น้ำ” และ “สัตว์” อย่างไรเพื่อให้เห็นถึงการสนับสนุนบาบิโลน`

อัครทูตยอห์นถูกนำไปในถิ่นทุรกันดารทางนิมิต ท่านเห็นผู้หญิงคน หนึ่งนั่งบนสัตว์สีแดงเข้ม หญิงแพศยาเป็นสัญลักษณ์ของศาสนา สัตว์ร้ายเป็น สัญลักษณ์ของอำนาจด้านการเมือง ภาพของศาสนาที่กำลังนั่งอยู่บนอำนาจ ทางโลกและทางการเมือง ชี้ไปถึงสองสิ่งที่แยกจากกัน เป็นสิ่งที่ไม่ใช่อดีต ที่ศาสนาและการเมืองได้หลอมรวมกัน คำพยากรณ์แสดงให้เห็นว่าสองสิ่งนี้จะ รวมตัวกันในวาระสุดท้าย แนวคิดของการนั่งบนสัตว์ร้าย ชี้ให้เห็นว่าผู้นั่งข้าง บนเป็นผู้มีอำนาจควบคุมหรือมีอำนาจเหนือสัตว์ ระบบศาสนาในช่วงวาระ สุดท้ายนี้ จะควบคุมอำนาจทางการเมืองของโลก

`ลักษณะอุปนิสัยข้อใดของหญิงแพศยาที่ชี้ไปถึงพญานาค สัตว์ร้าย จากทะเล และสัตว์ร้ายที่ขึ้นจากแผ่นดิน ในวิวรณ์ บทที่ 12 และ 13`

ภาพของหญิงแพศยาสวมผ้าสีม่วงหรูหราฟุ่มเฟือย ตบแต่งด้วยเครื่อง ประดับทองคำ และเพชรนิลจินดา และไข่มุกหลากหลาย การแต่งตัวเช่นนี้เป็น แนวปฏิบัติของหญิงแพศยาเพื่อเพิ่มอำนาจการยั่วยวนในสมัยโบราณ (เยเรมีย์ 4:30) สีแดงเข้มเป็นเหมือนสีของเลือด เป็นการแสดงอุปนิสัยการกดขี่ของ ระบบศาสนานี้

เครื่องแต่งกายของหญิงแพศยา เป็นเครื่องแต่กายเลียนแบบสีเสื้อผ้า ของพระมหาปุโรหิตในสมัยพระคัมภีร์เดิม ที่ใช้สีม่วง สีแดงเข้ม และทองคำ (อพยพ 28:5, 6) มีคำจารึกแสดงถึงการดูหมิ่นพระเจ้าเขียนไว้บนสายรัด ที่หน้าผาก ลอกเลียนมหาปุโรหิตในสมัยพระคัมภีร์เดิมมีคำจารึกตัวหนังสือ บนแถบทองคำด้วยคำว่า “บริสุทธิ์แด่พระยาห์เวห์” ข้อพระคัมภีร์กล่าวว่า “และจงเอาด้ายถักสีฟ้าผูกแผ่นทองคำนั้นไว้บนมาลาให้อยู่ข้างหน้าผ้ามาลา” (อพยพ 28:36, 37) จอกในมือของหญิงแพศยาเตือนใจเราถึงภาชนะทองคำ ที่นำมาจากพระวิหารในกรุงเยรูซาเล็มที่กษัตริย์เบลซัสซาร์ สั่งให้มหาดเล็ก นำมาใส่เหล้าองุ่นดื่มในงานเลี้ยงใหญ่ (ดาเนียล 5:2-4) ถ้วยในมือของหญิง แพศยาปรากฏความจริงเพื่อปกปิดเหล้าองุ่นแทนระบบศาสนาเทียมเท็จของ ซาตานในช่วงวาระสุดท้าย เพื่อล่อลวงและยั่วยวนชาวโลกให้ออกห่างจาก พระเจ้า

หญิงแพศยาแห่งบาบิโลนได้รับการพรรณนาเพิ่มเติม ถึงการดื่มเลือด ของธรรมิกชนที่ถูกทรมานและถูกฆ่าเพราะศาสนา พวกเขายินดีสละชีวิตเพื่อ พระคริสต์มากกว่าที่จะละทิ้งศาสนา การหลั่งโลหิตนี้ได้เชื่อมโยงกับบาบิโลน ในยุคสิ้นสุด และย้อนกลับไปยังคริสเตียนผู้ละทิ้งพระเจ้าในยุคกลาง ซึ่งได้รับ การนำโดยสำนักพระสันตะปาปา (the papacy) ซึ่งเป็นผู้รับผิดชอบต่อความ ตายของคริสเตียนจำนวนหลายล้านคน ผู้ยืนหยัดสัตย์ซื่อต่อพระกิตติคุณ

`การพรรณนาถึงหญิงแพศยาแห่งบาบิโลน และการยกตัวอย่าง ชีวิตของนางเยเซเบลในพระคัมภีร์เดิมมากล่าวซ้ำใน พระธรรมวิวรณ์ บทที่สอง ในเรื่องราวของคริสตจักร “ธิยาทิรา” (วิวรณ์ 2:20-23) นาง เยเซเบลมีลักษณะอุปนิสัยคล้ายกับหญิงแพศยาแห่งบาบิโลนยุคที่สุด ปลายอย่างไร`