---
title:  การพิพากษาบาบิโลน
date:   16/03/2019
---

### อ่านข้อพระคัมภีร์สำหรับบทเรียนสัปดาห์นี้
วิวรณ์ บทที่ 17; เยเรมีย์ 51:13; อพยพ 28:36-38; วิวรณ์ 13:1-10; วิวรณ์ 13:5-8

> <p>ข้อควรจำ</p>
> “และข้าพเจ้าได้ยินเสียงอีกเสียงหนึ่งจากสวรรค์กล่าวว่า “จงออกมาจากนครนั้นเถิดชนชาติของเราเอ๋ย เพื่อเจ้า จะไม่มีส่วนกับบาปของนครนั้น และเพื่อเจ้าทั้งหลายจะ ไม่ต้องรับภัยพิบัติของนครนั้น...เพราะบาปของนครนั้น กองสูงขึ้นถึงสวรรค์แล้ว และพระเจ้าทรงจดจำการอธรรม ของนครนั้นแล้ว” (วิวรณ์ 18:4, 5)

ภัยพิบัติประการที่หกทำให้น้ำในแม่น้ำยูเฟรติสแห้ง ขณะ ที่ประชาชนถูกขจัดสิ่งลวงตาของพวกเขาออกไป พวกเขาได้ ถอนการสนับสนุนที่เคยให้แก่บาบิโลนในช่วงเวลาสุดท้ายออกไป ดังที่เราได้ ศึกษาในบทเรียนของสัปดาห์ที่แล้ว การที่พลังอำนาจของบาบิโลนได้แตกออก เป็นเสี่ยงๆ นั้นเกิดขึ้นก่อนการสำแดงกิจกรรมต่างๆ เพื่อปลอมแปลงงานของ พระเจ้า (วิวรณ์ 16:13, 14) กิจกรรมต่างๆ ของพญามารประสบความสำเร็จ ในการรวมกลุ่มคนชั่วร้ายเข้าด้วยกัน เป็นการเตรียมความพร้อมสำหรับ “สงครามอารมาเกดโดน” เพื่อต่อต้านพระเจ้า และพงศ์พันธุ์ที่เหลืออยู่ของ พระองค์

ในตอนเริ่มต้นของสงครามครั้งสุดท้าย จะเกิดแผ่นดินไหวรุนแรงซึ่ง เป็นส่วนหนึ่งของภัยพิบัติประการที่เจ็ด แผ่นดินไหวได้ทำให้การรวมตัวกัน ของบาบิโลนแตกตัวออกเป็นสามส่วน (วิวรณ์ 16:18, 19) วาระสุดท้ายของ บาบิโลนเป็นภาพของเมืองหนึ่ง แสดงออกด้วยการรวมตัวเป็นพันธมิตรช่วง สั้นๆ ด้านการเมือง และศาสนาของโลกนี้ เพื่อต่อต้านประชากรของพระเจ้า การเป็นพันธมิตรนี้ได้แตกตัวออกทำให้มองเห็นช่วงวาระสุดท้ายของบาบิโลน

เราจะต้องนึกไว้ในใจว่า วิวรณ์ 16:19 ประกาศถึงการล้มลงในวาระ สุดท้ายของบาบิโลนเฉพาะในเรื่องการเมือง วิวรณ์ บทที่ 17 และ 18 บอกเรา ถึงการล้มลงนี้ซึ่งจะเกิดขึ้นจริง ก่อนพรรณนาถึงวาระสุดท้ายของบาบิโลน และเหตุผลของการล้มลง (วิวรณ์ 17:12-18:24) วิวรณ์ บทที่ 17 บรรยายถึง ระบบศาสนาที่ละทิ้งพระเจ้า (apostate religious system) ในวาระสุดท้ายซึ่ง เป็นหญิงแพศยาที่นั่งบนสัตว์ร้ายสีแดง ที่ร่วมมือกับลูกทั้งหลายของนางใน การชักชวนชาวโลกให้ร่วมมือกับนางในการต่อต้านพระเจ้า (วิวรณ์ 17:1-11)