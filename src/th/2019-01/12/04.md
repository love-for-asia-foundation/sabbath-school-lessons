---
title:  เอกลักษณ์ของสัตว์ร้ายสีแดงเข้ม
date:   19/03/2019
---

ในพระธรรมวิวรณ์ 17:3 บรรยายถึงสัตว์ร้ายสีแดงเข้มในลักษณะ คล้ายกับสัตว์จากทะเล ในวิวรณ์ บทที่ 13 ซึ่งได้ทำสงครามกับประชากรของ พระเจ้าและได้ชัยชนะ (วิวรณ์ 13:5-7) ในช่วงเริ่มต้นของการกดขี่ข่มเหงนี้เอง ที่ทำให้ผู้หญิงหนีไปในถิ่นทุรกันดารช่วง 1,260 วัน/ปี จาก ค.ศ. 538-1798 (วิวรณ์ 12:13, 14) ผ่านการดำรงชีวิตในยุคของ “ความเชื่อและการปฏิบัติตน เพื่อส่งเสริมความสามัคคีของคริสเตียนทั่วโลก” (ecumenism) คริสตจักร โปรเตสแตนต์ทั้งหลายยังคงจำได้ดีถึงความน่ากลัวของการกดขี่ข่มเหงในอดีต เพราะว่าตามคำพยากรณ์นี้จะมีบางสิ่งเกิดขึ้นคล้ายคลึงกันแต่จะรุนแรงกว่า

`อ่านพระธรรมวิวรณ์ 17:8 เปรียบเทียบกับพระธรรมวิวรณ์ 13:8 และ 13:3 ข้อความนี้กล่าวถึงชีวิตสามช่วงและกิจกรรมของสัตว์ร้าย อย่างไร`

เอกลักษณ์ของสัตว์ร้ายสีแดงคือ เคยเป็น แต่ไม่ได้เป็น และจะขึ้น จากบาดาลลึก เพื่อไปสู่ความพินาศ ชีวิตจะแบ่งเป็นสามช่วง ช่วงแรกสุด การปลอมแปลงพระนามของพระเจ้าคือ พระยาห์เวห์ “ผู้ทรงเป็นอยู่ ผู้ทรง เคยเป็นอยู่ และผู้ที่จะเสด็จมา” (วิวรณ์ 1:4; ดู วิวรณ์ 4:8 ด้วย) ยังมีจุด อื่นอีกที่จะเสริมเข้ากับสามช่วงของความเป็นอยู่ (existence) ซึ่งสัตว์ร้ายตัวนี้ ได้ผ่านมา:

(1) ช่วงที่ “เคยเป็น” มันเคยเป็นอยู่ในอดีต กิจการของมันก่อนหน้านี้ กินเวลา 42 เดือน ตามคำพยากรณ์ และเป็นที่รู้จักกันอีกในชื่อ “ระยะเวลา 1,260 วัน/ปี” (ดู วิวรณ์ 13:5 และบทเรียนที่ 9 สำหรับวันอาทิตย์)

(2) ช่วงที่ “ไม่เป็น” สัตว์ตัวนี้ได้รับบาดเจ็บปางตาย (วิวรณ์ 13:3) สัตว์ร้ายมาปรากฏตัวในช่วงอย่างน้อยในฐานะผู้ทำการกดขี่ข่มเหง ใน ปี 1798 ได้หายไปจากฉาก บทบาทของโลก เป็นเวลาค่อนข้างนาน กระนั้นก็ ยังมีชีวิตอยู่

(3) ช่วงที่ “จะขึ้นมา” เมื่อสัตว์ร้ายได้รับการเยียวยาบาดแผลปางตาย สัตว์จะกลับมามีชีวิตเต็มบทบาทของซาตาน

พระธรรมวิวรณ์ บทที่ 17 พรรณนาถึงสัตว์ร้ายในวิวรณ์ 13:1-8 ใน เวลาที่แผลของสัตว์ร้ายได้ถูกรักษาให้หาย ประจวบกับสัตว์ร้ายฟื้นชีวิตกลับ คืนมา ณ จุดที่หญิงแพศยาแห่งบาบิโลน อีกครั้งหนึ่งจะมีการร่วมสัมพันธ์ช่วง สั้นๆ ระหว่างองค์กรทางศาสนา และหน่วยงานด้านการเมือง เหมือนที่เคยเกิด ขึ้นช่วงยุคกลาง แล้วจะมีการข่มเหงผู้สัตย์ซื่อของพระเจ้าอีกครั้งหนึ่ง

`“จงให้ความขัดแย้งเกิดขึ้น ให้ความดังทุรังและความไม่ผ่อน ปรนเกิดขึ้น ให้การกดขี่ข่มเหงจุดประกายขึ้น แล้วคนที่ไม่จริงใจและ คนหน้าไว้หลังหลอกจะหวั่นไหวและละทิ้งความเชื่อ แต่คริสเตียนที่แท้ จริงจะมั่นคงดั่งศิลา ความเชื่อของเขาจะแข็งแกร่ง ความหวังจะเจิดจ้า กว่าในวันที่เจริญรุ่งเรือง” (เอลเลน จี. ไว้ท์, สงครามแห่งประวัติศาสตร์, หน้า 602) เราควรรับเอาคำเตือนเหล่านี้ และเตรียมตัวให้พร้อมอย่างไร ก่อนที่เหตุการณ์เลวร้ายจะเกิดขึ้น`