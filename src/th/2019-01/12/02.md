---
title:  หญิงแพศยาแห่งบาบิโลน
date:   17/03/2019
---

`อ่านวิวรณ์ 17:1; เยเรมีย์ 51:13 แสดงให้เห็น “น้ำมากหลาย” ซึ่งบาบิโลนนั่งอยู่ คือแม่น้ำยูเฟรติส ตาม วิวรณ์ 17:15 คำว่า “น้ำมาก หลาย” หมายถึงอะไร`

ผู้หญิงในพระคัมภีร์หมายถึง “ประชากรของพระเจ้า” ในพระธรรม วิวรณ์ คริสตจักรเที่ยงแท้ของพระเจ้า มีภาพลักษณ์ของผู้หญิงบริสุทธิ์ (วิวรณ์ 12:1; 22:17) ดังนั้นหญิงแพศยาเป็นตัวแทนของคริสตจักรที่ละทิ้งพระเจ้า ใน วิวรณ์ 17:5 หญิงแพศยาคนนี้บ่งบอกว่าเป็น “บาบิโลนเมืองใหญ่” ซึ่งเหมือน กับบาบิโลนในสมัยโบราณซึ่งพึ่งพาแม่น้ำยูเฟรติสในความเป็นอยู่ ดังนั้นใน วาระสุดท้าย บาบิโลนจะไว้วางใจการสนับสนุนจากผู้คนจำนวนมาก ให้ใช้ อำนาจกำลังบังคับตามแผนของนาง

`อ่านพระธรรมวิวรณ์ 17:2 พร้อมกันไปกับ วิวรณ์ 14:8 และ วิวรณ์ 18:2, 3 คนสองกลุ่มที่ถูกชักชวนให้มีส่วนในการทำผิดร่วมกับ บาบิโลนในวาระสุดท้าย มีใครบ้าง`

กลุ่มแรกคือ “กษัตริย์ (หลายองค์) จากทางเหนือ” ซึ่งเป็นผู้มีอิทธิพล ครอบครองทางด้านการเมือง พวกเขาถูกวาดภาพให้มีความผูกพันด้วยการ ล่วงประเวณีกับหญิงแพศยาแห่งบาบิโลน ในพระคัมภีร์เดิมภาษาที่ใช้ในการ ล่วงประเวณีถูกใช้บ่อยเพื่อพรรณนาถึง การที่ชาวอิสราเอลละทิ้งพระเจ้าไป กราบไหว้พระหรือรูปเคารพในศาสนาเทียมเท็จ (อิสยาห์ 1:21; เยเรมีย์ 3:1-10) ความสัมพันธ์ในการล่วงประเวณีระหว่างกษัตริย์ของแผ่นดินและหญิงแพศยา เป็นสัญลักษณ์ของความสัมพันธ์ที่ไม่ถูกกฎหมาย ซึ่งเป็นสัญลักษณ์ของ บาบิโลนในวาระสุดท้าย และอำนาจในการปกครองทางด้านการเมือง ซึ่งเป็น การหลอมรวมอำนาจรัฐและคริสตจักรเข้าด้วยกัน

กลุ่มคนที่สองซึ่งมีความสัมพันธ์อย่างไม่ถูกฎหมาย คือกลุ่มที่มีความ สัมพันธ์กับหญิงแพศยาแห่งบาบิโลน เป็นประชากรของแผ่นดินโลก เป็นคน กลุ่มมหาศาลที่ถูกควบคุมไว้ พวกเขาถูกทำให้เมาเหล้าองุ่นด้วยการล่วง ประเวณีฝ่ายจิตวิญญาณกับบาบิโลน ในการเปรียบเทียบกับการควบคุมด้วย อำนาจทางการเมือง ประชากรโดยทั่วไปถูกทำให้มึนเมาด้วยคำสอน และการ ปฏิบัติเทียมเท็จ พวกเขาถูกหลอกลวงให้คิดว่านางสามารถปกป้องพวกเขา เมื่อผู้คนเมาเหล้าองุ่น ความนึกคิดของพวกเขาไม่แจ่มใส ก็จะถูกควบคุมได้ โดยง่าย (อิสยาห์ 28:7) นอกจากพงศ์พันธุ์ที่เหลืออยู่ที่สัตย์ซื่อในวาระสุดท้าย แล้ว โลกทั้งใบถูกชักนำให้หลงผิดไปทั้งหมด

`ไม่ว่าตอนจบ ตอนนี้หรือก่อนหน้านี้ คนจำนวนมากต่างหลงไป ในทางผิด สิ่งนี้สอนเราว่า การทำตามความคิดที่คนนิยมนั้นอันตราย มากเพียงใด`