---
title:  ศึกษาเพิ่มเติม
date:   06/09/2019
---

อ่านงานเขียนของ เอลเลน จี. ไว้ท์ ในบท “พระเจ้าทรงอยู่กับเรา” หน้า 19-26, ผู้พึงปรารถนาแห่งปวงชน; ในบท “ได้รับการช่วยให้รอดเพื่อที่ จะรับใช้” หน้า 95-107, มหัศจรรย์แห่งการรักษา

“พระเจ้าทรงอ้างสิทธิ์ว่าทั้งแผ่นดินโลกเป็นไร่องุ่นของพระองค์ แม้ว่า ปัจจุบันจะอยู่ในมือของผู้บุกรุกแต่เจ้าของตัวจริงคือพระเจ้า โดยการไถ่ซึ่งไม่ น้อยกว่าที่ได้ทรงสร้างไว้ โลกจึงเป็นของพระองค์ เพราะโลกนี้ถูกช่วงชิงไป พระเยซูจึงทรงถวายพระองค์เป็นค่าไถ่ “พระเจ้าทรงรักโลก จึงได้ทรง ประทานพระบุตรองค์เดียวของพระองค์” ยอห์น 3:16 และโดยของประทาน หนึ่งเดียว ผู้ได้รับของประทานแล้วจึงส่งต่อให้กับเพื่อนมนุษย์คนอื่นๆ โลกนี้ ได้รับพระพรจากพระเจ้าเป็นประจำทุกวัน ทุกหยาดหยดของน้ำฝน ทุกลำแสง จากดวงอาทิตย์ที่ส่องลงมายังเชื้อชาติที่ไม่รู้จักการขอบพระคุณ ใบไม้ทุกใบ ดอกไม้ทุกดอก และผลไม้ทุกผล เป็นพยานให้มองเห็นความอดกลั้นอดทน และความรักยิ่งใหญ่ของพระองค์” (เอลเลน จี. ไว้ท์, อุทาหรณ์สอนชีวิต, หน้า 306, 302)

“จะไม่เป็นยิวหรือกรีก จะไม่เป็นทาสหรือไท จะไม่เป็นชายหรือหญิง เพราะว่าท่านทั้งหลายเป็นอันหนึ่งอันเดียวกันในพระเยซูคริสต์” (กาลาเทีย 3:28; เอเฟซัส 2:13)

“ไม่ว่าเราจะมีความแตกต่างกันในเรื่องความเชื่อทางศาสนา เสียง เรียกร้องจากมนุษย์ผู้กำลังได้รับความทุกข์เดือดร้อนจะต้องได้ยิน และได้รับ การตอบสนอง...

“รอบๆ ตัวเราทุกทิศทางมีคนยากจน มีดวงวิญญาณที่เหน็ดเหนื่อย และต้องการถ้อยคำแห่งความเห็นอกเห็นใจและได้รับการช่วยเหลือ มีหญิงม่าย อยู่จำนวนมากที่ต้องการความเมตตากรุณา และได้รับการช่วยเหลือ มีลูก กำพร้า ที่จำนวนหนึ่งสาวกของพระคริสต์ห้ามไม่ให้เข้ามารบกวนพระคริสต์ บ่อยครั้งผู้คนในสังคมเดินผ่านผู้คนเหล่านี้ไปโดยไม่ให้การเหลียวแลแต่อย่างใด พวกเขาอาจสวมเสื้อผ้าเก่า และอาจเดินเก้งก้าง และไร้เสน่ห์น่าดึงดูดใดๆ กระนั้นพวกเขาเป็นสมบัติของพระเจ้า เพราะพวกเขาได้ถูกซื้อมาด้วยราคา แพงยิ่ง และพวกเขามีคุณค่าในสายพระเนตรของพระองค์เหมือนกับเรา พวกเขาเป็นสมาชิกแห่งครอบครัวใหญ่ของพระเจ้า และเป็นคริสเตียน ซึ่งเป็น ผู้อารักขา และรับผิดชอบในทรัพย์สินของพระเจ้า” (เอลเลน จี. ไว้ท์, อุทาหรณ์- สอนชีวิต, หน้า 386, 387)

**คำถามเพื่อการอภิปราย**

`1. ในการแสวงหาทางที่จะประกอบการดี และให้การช่วยเหลือคน อื่น เราสามารถจะต่อต้านการทดลองให้คิดว่า สิ่งนี้จะช่วยให้เรา ได้รับ “คุณความดี” (merit) ที่พระเจ้าจะทรงรับรู้ได้อย่างไร`

`2. คริสตจักรแห่งชุมชนของคุณ ไม่มี “การแบ่งแยกแตกต่าง” แต่ ทุกคนเป็นหนึ่งในพระคริสต์ คริสตจักรจะเป็นเช่นว่ามากขึ้นได้ อย่างไร คริสตจักร (หรือโบสถ์ท้องถิ่นของคุณ) ครอบคลุมคน (inclusive) อื่นๆ ทั้งหมดได้อย่างไร`

`3. เราจะพบกับความสมดุลในการประกอบการดีสำหรับผู้คนที่ต้อง การ โดยไม่มีเหตุผลอื่นมากไปกว่าพวกเขาต้องการความช่วย เหลือจริงๆ ขณะในเวลาเดียวกันเรายังทำการเอื้อมไปยังพวกเขา ด้วยความจริงแห่งพระกิตติคุณด้วย เราสามารถเรียนรู้ที่จะทำ ทั้งสองอย่างอย่างไร และเหตุใดจึงเป็นการดีกว่าเสมอที่จะทำ ทั้งสองอย่างดังกล่าว`

**บทสรุป**

ความรักของพระเจ้าได้สำแดงออกมาในแผนการแห่งความรอด ซึ่ง เป็นกฎหมายแห่งชีวิต และการถวายบูชาไถ่บาปของพระเยซู พระองค์จึง สามารถประทานการอภัยบาป ประทานชีวิต และความหวังให้แก่มนุษย์ ได้ ในฐานะที่เราเป็นผู้รับพระคุณดังกล่าวนี้ เราแสวงหาทางจะแบ่งปันสิ่ง นี้กับคนอื่นๆ ไม่ใช่เพื่อเราจะได้รางวัลเป็นชีวิตนิรันดร์ แต่เพราะเราได้ถูก สร้างใหม่แล้ว และได้ถูกสร้างใหม่อีกเพื่อให้ทำการนั้น ดังนั้นพระกิตติคุณ ได้เปลี่ยนแปลงความสัมพันธ์ และขับเคลื่อนเราให้ช่วยเหลือคนที่ต้องการ ความช่วยเหลือมากที่สุด