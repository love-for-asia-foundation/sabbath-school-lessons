---
title:  ความเห็นอกเห็นใจและการสำนึกผิด
date:   02/09/2019
---

เรื่องแห่งความรอดที่ผสมเข้าด้วยกัน และ “การสงครามขับเคี่ยวยิ่ง ใหญ่” (great controversy) เรียกเราให้รับรู้ความจริงเกี่ยวกับชีวิตที่เป็นรากฐาน สำหรับความเข้าใจในโลกของเรา และตัวเราเองว่าเป็นฉันใด: เราและโลกของ เราซึ่งได้ล้มลงในความบาป แตกหัก และบาปชั่ว โลกของเราไม่เป็นอย่าง ตอนที่ถูกสร้างให้เป็น แต่กระนั้นเรายังเหลือพระฉายาของพระเจ้า พระผู้สร้าง ของเรา เราเป็นส่วนหนึ่งของโลกที่แตกหักออก ความบาปในชีวิตของเรามี ธรรมชาติอย่างเดียวกับความชั่วร้าย ซึ่งบันดาลให้เกิดความเจ็บปวดเป็น อันมาก อีกทั้งมีการกดขี่ การใช้คนอื่นเพื่อแสวงหาประโยชน์ไปทั่วโลก

ดังนั้นเป็นการถูกต้องแล้วที่เราจะรู้สึกเจ็บปวด ไม่สะดวกสบาย และ หมองเศร้า ในความโศกาอาดูรของชาวโลก และชีวิตผู้คนรอบๆ ตัวเรา บาง ครั้งเราอยากรู้สึกเหมือนหุ่นยนต์ไม่ต้องมีความรู้สึกรับรู้ความเจ็บปวดของ ผู้คนในโลก ความโทมนัสในพระธรรมสดุดี ความเศร้าหมองของท่าน “เยเรมีย์” ผู้เผยพระวจนะของพระเจ้า และของผู้เผยพระวจนะท่านอื่นๆ น้ำตาและความ สงสารเห็นอกเห็นใจของพระเยซู เป็นสิ่งสาธิตให้เราเห็น “ความลงตัวเหมาะ สม” (appropriateness) ของการตอบสนองต่อโลกและความชั่วร้าย และโดย เฉพาะอย่างยิ่งต่อเหล่าผู้คนที่ได้รับการบาดเจ็บอยู่บ่อยๆ อันเป็นผลจากความ ชั่วร้าย

`อ่านพระธรรมมัทธิว 9:36, 14:14; ลูกา 19:41, 42 และ ยอห์น 11:35 มีอะไรในข้อพระคัมภีร์เหล่านี้ ที่ทำให้พระเยซูทรงรู้สึกสงสาร เวทนา เราจะมีใจอ่อนโยนต่อความเจ็บปวดรอบตัวเราได้อย่างไร`

เราจำเป็นต้องจำไว้ด้วยว่า ความบาป และความชั่วร้ายไม่เพียงเป็น แค่ “ตรงโน้น” หรือ เป็นผลจากการแตกหักลงของใครคนอื่น “ถ้าเรากล่าวว่า เราไม่มีบาป เราก็หลอกตัวอง และสัจจะไม่ได้อยู่ในตัวเราเลย” (1 ยอห์น 1:8) ในความเข้าใจของผู้เผยพระวจนะของพระคัมภีร์ ความบาปเป็นเรื่องเศร้า ส่วน ใหญ่ไม่ใช่เพราะว่าใครคนหนึ่ง “ได้ละเมิดกฎ” แต่เพราะว่าความบาปได้ทำให้ ความสัมพันธ์ระหว่างพระเจ้า และประชากรของพระองค์ขาดสะบั้นไป และ เพราะว่าความบาปของเราได้ทำให้บุคคลอื่นบาดเจ็บ เรื่องนี้อาจเกิดในวง แคบๆ หรือขยายเป็นวงกว้าง แต่เป็นความความชั่วร้ายตัวเดียวกัน

ความเห็นแก่ตัว ความละโมบ ความหยาบคาย ความมีอคติ ความโง่ เขลา และความสะเพร่า ล้วนเป็นรากของความชั่วร้ายทั้งมวลในโลก อนึ่ง ความไม่ยุติธรรม ความยากจน และการกดขี่ล้วนเป็นสาเหตุใหญ่ เมื่อเราตัด สินใจจะเข้ามาหาพระเจ้า ขั้นแรกให้เราสารภาพความบาปของเรา และอัญเชิญ ให้ความรักของพระเจ้าทรงเติมเต็มที่ดวงใจของเรา “ถ้าเราสารภาพบาปของ เรา พระองค์ทรงซื่อสัตย์และเที่ยงธรรม ก็จะทรงโปรดยกบาปของเรา และจะ ทรงชำระให้พ้นจากการอธรรมทั้งสิ้น” (1 ยอห์น 1:9)

`จงสำรวจตัวเองว่า ส่วนใดที่แตกร้าว ส่วนใดที่เป็นปัญหาใหญ่ และสิ่งที่ต้องแก้คืออะไร`