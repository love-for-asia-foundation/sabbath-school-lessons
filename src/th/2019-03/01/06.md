---
title:  สายใยแห่งครอบครัวของมนุษยชาติ
date:   04/07/2019
---

พร้อมกับการมาถึงของความบาป ไม่นานเลยที่โลกจะปริแยกออกไป เรื่อยๆ แม้แต่คำสนทนาทั่วไปยังแสดงให้เห็นถึงความอิจฉาริษยา ความไม่ เข้าใจกัน และอารมณ์โกรธ ฆาตกรรมครั้งแรกซ้ำเกิดขึ้นระหว่างพี่ชาย น้องชายคลานตามกันออกมา เมื่อพระเจ้าทรงถาม “คาอิน” บุตรคนโตของ อาดัมและเอวาว่า “อาเบล น้องของเจ้าอยู่ที่ไหน” คาอินได้ตอบย้อนพระเจ้า ว่า “ข้าพระองค์ไม่ทราบ ข้าพระองค์เป็นผู้ดูแลน้องหรือ” (ปฐมกาล 4:9) ถ้า พระเจ้าจะต่อปากต่อคำคงจะตรัสว่า “ใช่แน่นอน เจ้าเป็นผู้ดูแลน้องชาย ของเจ้า”

`อ่านสุภาษิต 22:2 สิ่งนี้บอกอะไรให้เราเกี่ยวกับความสัมพันธ์ ของเรากับเพื่อนมนุษย์ด้วยกัน`

ทุกคนที่เราพบเป็นคนหนึ่งในบรรดาผู้ที่พระเจ้าทรงสร้างขึ้น คือสร้าง ตามพระฉายาของพระองค์ และเป็นคนหนึ่งในเครือข่ายแห่งความสัมพันธ์ที่ เชื่อมโยงเรากับพระเจ้าพระผู้สร้าง แม้ต่อมาจะเกิดรอยปริ และแตกหักออก อย่างที่ได้ประจักษ์ “เราทั้งปวงถูกถักทอเข้าด้วยกันด้วยเส้นใยแห่งมนุษยชาติ ความชั่วร้ายที่บังเกิดขึ้นในส่วนใดของความเป็นพี่น้องยิ่งใหญ่นำความหายนะ มาสู่ทั้งมวล” (เอลเลน จี. ไว้ท์, มหัศจรรย์แห่งการรักษา, หน้า 345) ไม่ว่าจะ ชอบหรือไม่ เพราะการเชื่อต่อสามัญนี้ เราทั้งมวลได้รับมอบหมายให้ทำการ รับผิดชอบต่อพระเจ้า และต่อกันและกัน (ดู มัทธิว 22:37-39)

ตลอดในพระคัมภีร์ พระเจ้าทรงอ้างสิทธิ์ว่า พระองค์ทรงเป็นพระเจ้า ทรงเป็นพระผู้สร้าง ซึ่งปรากฏอยู่บ่อย ยกตัวอย่างเช่น หนึ่งในเหตุผลที่ทรงให้ มนุษย์ระลึกถึงวันสะบาโต คือพระองค์ทรงเป็นพระผู้สร้างโลก (ดู อพยพ 20:11)

และในวาระสุดท้ายของโลก คนที่เชื่อในพระเจ้าทั้งมวลจะนมัสการพระผู้สร้าง (ดู วิวรณ์ 14:7) พระเจ้าทรงใช้ความจริงข้อนี้เป็นพื้นฐานเพื่อดลใจผู้คนให้การ เอาใจใส่ต่อคนอื่น โดยเฉพาะให้การดูแลผู้ที่มีความยากลำบากมากกว่า

เราทั้งมวลได้รับการเชื่อมโยงผูกพันต่อกัน เรามาจากจุดเริ่มต้นที่ เหมือนกัน คือพระเจ้า พระองค์ตรัสว่า “ผู้กดขี่คนยากจน ก็ดูถูกพระผู้สร้าง ของเขา แต่ผู้ที่เมตตาคนที่ขัดสน ถวายพระเกียรติแด่พระองค์” (สุภาษิต 14:31) มีความเชื่อมโยงอะไรของมวลมนุษย์ที่จะชัดเจนเช่นนี้

พระเจ้าทรงอ้างสิทธิ์ในตัวเราทั้งหลาย ซึ่งต้องการตัวเราทั้งชีวิต รวม ทั้งการนมัสการกราบไหว้ของเรา งานรับใช้ของเรา และการเอาใจใส่ดูแลคน อื่นๆ ซึ่งอาจต้องฝ่าความยากลำบาก ความขับข้องใจ (frustrating) และพบ กับความไม่สะดวกสบาย ซึ่งอาจเกิดขึ้นในบางเวลา แต่แท้จริงเราทั้งมวลเป็น ผู้ดูแลพี่น้องของเรา

`คุณคิดไหมว่า เพราะเหตุใดพระเจ้าจึงทรงอ้างสิทธิ์เป็นพระผู้ สร้าง ซึ่งเป็นหัวข้อหลักสำคัญในพระคัมภีร์ และสิ่งนี้มีผลต่อวิธีที่เรา ปฏิบัติต่อคนอื่นอย่างไร`