---
title:  โลกที่สมบูรณ์
date:   01/07/2019
---

เป็นการง่ายที่จะเป็นโรคคิดถึงบ้านแห่งเอเดน มีบางสิ่งในคำพรรณนา สั้นๆ เกี่ยวกับสวนแห่งนั้น ที่พระเจ้าทรงเนรมิตสร้างขึ้นให้เป็นบ้านของอาดัม และเอวา ซึ่งจุดประกายให้เกิดความปรารถนาอย่างยิ่งในดวงใจของเรา แม้ เราอาจไม่เข้าใจในความงดงาม และบรรยากาศของสวนนั้น แต่เราใคร่จะมี ประสบการณ์การเข้าไปอาศัย ณ สถานที่พระเจ้าทรงเตรียมไว้ให้

ดูเหมือนว่าพระเจ้าทรงพึงพอพระทัยอย่างยิ่งในความสวยงามสมบูรณ์ ของสรรพสิ่งที่พระเจ้าได้ทรงสร้างขึ้น พระองค์ตรัสว่า “พระเจ้าทอดพระเนตร สิ่งทั้งปวงที่พระองค์ทรงสร้างไว้ ดูสิทรงเห็นว่าดียิ่งนัก” (ปฐมกาล 1:31) กล่าวคือพระเจ้าทรงสร้างบางสิ่งทั้งงดงามและทำหน้าที่ได้ดี นับเป็นความ วิจิตรในการออกแบบ ทั้งในความประณีตและปฏิบัติการได้จริง ทุกสิ่งเต็ม ไปด้วยชีวิตชีวาและสีสัน และเปี่ยมด้วยสิ่งที่เอื้อให้ชีวิตรุ่งเรือง ไม่สงสัยเลย ที่พระเจ้าทรงหยุดช่วงสั้นๆ เพื่อชื่นชมในผลงานแห่งการเนรมิตสร้างของ พระองค์

`อ่านพระธรรมปฐมกาล บทที่ 1 คุณคิดว่าอย่างไร ที่มีการกล่าว ทวนข้อความที่ว่า “พระเจ้าทอดพระเนตรสิ่งทั้งปวงที่พระองค์ทรงสร้าง ไว้ ดูสิทรงเห็นว่าดีนัก” (ดู ปฐมกาล 1:4, 10, 12, 18, 25 และ 31)`

แม้ว่าข้อความนี้ถูกเขียนขึ้นหลังจากโลกตกลงสู่ความบาปแล้วโดย สิ้นเชิง พระคัมภีร์เต็มไปด้วยถ้อยคำยกย่องสรรเสริญธรรมชาติของโลก อย่าง ที่พบในพระธรรมโยบ บทที่ 38 ถึง 41 และสดุดี บทที่ 148 และเราจะต้อง ระลึกว่านี่ไม่ใช่การเขียนขึ้นเพื่อพรรณนาถึง “การมองโลกย้อนกลับเพียงแวบ เดียวว่าโลกตอนที่ถูกสร้างเสร็จใหม่ๆ ก่อนที่ความบาปจะเข้ามามีลักษณะ อย่างไร ผู้เผยพระวจนะผู้เขียนคำพรรณนาเหล่านี้ขึ้นในรูปประโยคปัจจุบันกาล (present tense) แต่พวกเขาต่างกล่าวสรรเสริญความดี ซึ่งยังคงปรากฏให้ เห็นในโลกของเราในเวลาของพวกเขา

พระเยซูก็เช่นกัน ทรงยกตัวอย่างถึงความดีของพระเจ้า และการเอา พระทัยใส่ธรรมชาติของโลก (ดูตัวอย่างใน มัทธิว 6:26, 28-30) ทรงแนะนำ เราให้ไว้วางใจในพระเจ้า และมองเห็นคุณค่า (appreciation) ในของประทาน หลากหลายที่น่าพิศวง (wonder) รายรอบตัวเรา ถ้าเราเปิดตามองไปยัง สรรพสิ่งที่น่าพิศวงที่พระองค์ทรงสร้างไว้ เราสามารถจะมองเห็นว่าที่จริงแล้ว เราเป็นผู้ได้รับของประทานอันน่าอัศจรรย์เหล่านั้น แม้ว่าในโลกนี้จะมีการ ทดลองหลายอย่าง แต่เราควรเป็นคนหนึ่งที่มีความกตัญญู ขอบพระคุณ พระองค์และถ่อมใจ มอบถวายชีวิตของเราต่อผู้ทรงประทานสิ่งสารพัดให้

ในฐานะที่เป็นเซเว่นธ์เดย์แอ๊ดเวนตีส ผู้ซึ่งชื่นชมยินดีในสรรพสิ่งที่ พระเจ้าทรงสร้างไว้ และมุ่งหวังการมาตั้งอยู่แห่งอาณาจักรของพระเจ้า เราควร ตระหนักถึงความงดงาม มีใจชื่นชม และมองเห็นความดีเลิศของพระเจ้า และ มีความประทับใจในประสบการณ์การใช้ชีวิตในโลกที่พระเจ้าได้ทรงเนรมิต สร้างไว้ ด้วยการมองเห็นแวบหนึ่งของความสมบูรณ์ที่ครั้งหนึ่งโลกเคยเป็น และจะเป็นเช่นนั้นอีกครั้งเมื่อโลกถูกสร้างขึ้นใหม่

ประสบการณ์ของคุณในธรรมชาติของโลก มีส่วนไหนที่คุณมอง เห็นคุณค่าเป็นพิเศษเกี่ยวกับความน่าพิศวงที่สุดในการทรงสร้างของ พระเจ้า ในการดำเนินชีวิตประจำวันของคุณ คุณสามารถรู้จักองค์พระผู้ เป็นเจ้ามากขึ้น ผ่านสิ่งที่น่าพิศวงในธรรมชาติของโลกได้อย่างไร