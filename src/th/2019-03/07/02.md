---
title:  เพลงของมารีย์
date:   11/08/2019
---

จินตนาการฉากนี้ นางมารีย์ได้รับข่าวจากทูตสวรรค์ “กาเบรียล” (Gabriel) ไม่กี่วันก่อนหน้า ทูตสวรรค์ได้บอกนางมารีย์ว่า เธอจะได้เป็น มารดาของพระเยซู พระบุตรของผู้สูงสุด เธอยังไม่แพร่งพรายเรื่องนี้กับใคร แต่ได้เดินทางไปเยี่ยมนางเอลีซาเบธ ซึ่งเป็นญาติผู้พี่ของเธอ ผู้ซึ่งคาดหวังจะ ได้ทารกโดยการอัศจรรย์ ด้วยการมองเห็นอันล้ำลึกฝ่ายวิญญาณ เอลีซาเบธ ตระหนักในข่าวสารที่นางมารีย์ได้รับ ก่อนที่นางมารีย์ผู้มาเยี่ยมจะกล่าวอะไร ออกมา เอลีซาเบธเข้าใจในแผนงานของพระเจ้า ทั้งสองได้ฉลองในพระสัญญา และพระคุณความดีของพระเจ้า

`อ่านพระธรรมลูกา 1:46-55 สังเกตการผสมคำสรรเสริญ ระหว่างสิ่งมีความหมายสำหรับเธอเท่านั้น จากประโยคที่ว่า “เพราะว่า ผู้ทรงฤทธานุภาพทรงทำการใหญ่เพื่อข้าพเจ้า พระนามของพระองค์ก็ บริสุทธิ์” (ลูกา 1:49) เพราะเหตุใดจึงมีคำสรรเสริญ และการนมัสการ พระเจ้าและบุคคลทั่วไป`

นี่เป็นบทเพลงน่าทึ่งที่สามารถลงตัวได้ดีท่ามกลาง “เพลงสดุดี” หรือ ในงานเขียนผู้เผยพระวจนะฮีบรู มารีย์กำลังมีความรู้สึกปิติท่วมท้นในสิ่ง อัศจรรย์ และความกตัญญูที่มีต่อพระเจ้า เป็นที่ชัดเจนว่าเธอได้เห็นพระเจ้า กำลังทำการในชีวิตของเธอเอง แต่เธอรับรู้ดีถึง ความหมายโดยนัยแห่งแผน การของพระเจ้าสำหรับชนอิสราเอลชาติของเธอ และสำหรับเผ่าพันธุ์มนุษย์ ทั้งมวล

แต่ในความเข้าใจของมารีย์ พระเจ้าไม่เพียงทรงฤทธานุภาพ และ ควรที่เราจะกล่าวสรรเสริญ พระองค์ทรงพระเมตตากรุณา และดูเหมือนทรง สนพระทัยเฉพาะสำหรับผู้ที่ถ่อมใจ ผู้ที่ถูกกดขี่เหยียบย่ำ และคนยากคนจน ทูตสวรรค์แทบจะไม่จากไปไหน หลังจากที่ได้ “ประกาศข่าวดี” เสร็จแล้ว ใน ช่วงวันที่จะให้กำเนิดใกล้เข้ามา ก่อนที่เธอจะร้องเป็นเพลงออกมาว่า “พระองค์ ทรงถอดเจ้านายออกจากบัลลังก์ และพระองค์ทรงยกผู้น้อยขึ้น...พระองค์ทรง ให้คนอดอยากอิ่มด้วยสิ่งดี และทรงทำให้คนมั่งมีไปมือเปล่า” (ลูกา 1:52, 53)

นับตั้งแต่เริ่มต้นเรื่องราวชีวิตของพระเยซูบนแผ่นดินโลก พระองค์ได้ ทรงถูกแนะนำว่าเป็นผู้ปกครองคนหนึ่ง (ดู ลูกา 1:43) แต่ในฐานะผู้ปกครองของ อาณาจักรที่แตกต่างออกไป ดังที่ผู้เชี่ยวชาญกล่าวพรรณนาไว้ว่า อาณาจักร ของพระเจ้า ที่พระเยซูเสด็จมาเริ่มต้นอย่างเป็นทางการเป็น “อาณาจักรที่ คว่ำหน้าลง” (upside - down kingdom) เมื่อเปรียบเทียบกับอาณาจักรที่ มีระบบระเบียบสังคมตามปกติของโลกนี้ คำพรรณนาคือเรามีอาณาจักรของ พระเยซู ซึ่งอำนาจและความมั่งคั่งของโลกนี้เป็นสิ่งเล็กน้อยที่สุด และคน ยากจน และผู้ถูกกดขี่จะได้รับการปลดปล่อยเป็นอิสระ “ได้รับการเติมเต็ม” และได้รับการยกชูขึ้น

`ถ้าคริสตจักร (หรือโบสถ์) ได้แสดงออกลักษณะอาณาจักรของ พระเจ้า โบสถ์ทำได้ดีเพียงใดในการ “เป็นตัวอย่าง” (modeling) ของ อาณาจักร “ที่คว่ำหน้าลง” ที่นางมารีย์ได้กล่าวพรรณนา บางสิ่งทำนอง นี้จะเป็นต้นแบบได้อย่างไร โดยปราศจากความ “อยุติธรรม” สำหรับผู้ ร่ำรวย และผู้มีอิทธิพลเช่นกัน ใครจะเป็นผู้ได้รับความรักของพระคริสต์ เช่นกัน`