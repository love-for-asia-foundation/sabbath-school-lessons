---
title:  พระบัญญัติสิบประการ
date:   08/07/2019
---

`อ่านพระธรรมมัทธิว 22:37-40 จากนั้นอ่าน อพยพ 20:1-17 การกล่าวสรุปพระบัญญัติสิบประการของพระเยซูช่วยทำให้คุณมีความ เข้าใจ ขณะที่คุณอ่านพระบัญญัติสิบประการแต่ละข้ออย่างไร`

ฟังดูแล้วเมื่ออ่านพระบัญญัติสิบประการเป็นเหมือน “รัฐธรรมนูญ” ซึ่งเป็นแกนของกฎหมายทั้งมวล เมื่อทำการสรุปยอดหลักการทั้งหมด จะมอง เห็นพื้นฐานการดำรงชีวิต จากความจริงที่ว่าพระเจ้าทรงปลดปล่อยประชากร ของพระองค์ แล้วทรงประทานเอกสาร อันเป็นแกนของหลักการ ซึ่งชนชาติ อิสราเอลได้ตั้งมั่นคงอยู่ในกรณีนี้ มีคำสั่งเจาะจงเกี่ยวกับว่า มนุษย์จะดำรง ชีวิตได้ดีที่สุดอย่างไร ด้วยการแสดงออกซึ่งความรักต่อพระเจ้า และรักซึ่งกัน และกัน จึงไม่เป็นที่กังขาเลยหลายชาติซึ่งมีพื้นฐานคริสเตียนจะตรากฎหมาย ของพวกเขาขึ้นโดยอาศัยพื้นฐานมาจากหลักการทำทางชีวิต โดยพระบัญญัติ สิบประการของพระเจ้า

ขณะที่ถ้อยแถลงเหล่านี้ค่อนข้างกะทัดรัด เราไม่ควรประเมินค่าต่ำไป ในมิติของแรงกระทบจากความกว้าง ความลึก ความครอบคลุมของพระบัญญัติ สิบประการในฐานะเป็นบัญญัติแห่งชีวิต ยกตัวอย่างเช่นพระบัญญัติข้อที่หก ซึ่งกล่าวว่า “ห้ามฆ่าคน” (อพยพ 20:13) อันรวมไปถึง “พฤติกรรมความ อยุติธรรมทั้งหมด ที่มีส่วนทำให้ชีวิตสั้นลง” ซึ่งประกอบด้วยความเห็นแก่ตัว ซึ่งนำไปสู่การเพิกเฉยที่จะให้การช่วยเหลือแก่ผู้ประสบความยากลำบาก” (เอลเลน จี. ไว้ท์, บรรพชนและผู้เผยพระวจนะ, หน้า 308) ทำนองเดียวกันกับ พระบัญญัติข้อแปด “ห้ามลักขโมย” (ดูอพยพ 20:15) พาดพิงไปถึง “การทำ ธุรกิจค้าแรงงานเถื่อน...อันรวมไปถึงการทำสงครามจับเอาผู้แพ้เป็นเชลย” พระบัญญัติข้อนี้รวมไปถึงการจ่ายเงินใช้หนี้ หรือการจ่ายค่าจ้างแรงงานอย่าง เป็นธรรม ห้ามเอารัดเอาเปรียบคนโง่เขลา คนอ่อนแอ หรือประสบเคราะห์อย่าง ใดอย่างหนึ่ง” (เอลเลน จี. ไว้ท์, บรรพชนและผู้เผยพระวจนะ, หน้า 309)

เราอาจพูดได้อย่างไม่กระดากปากว่าเราไม่ใช่คนเลว ยกตัวอย่างเช่น หากเราไม่เกี่ยวข้องโดยตรงกับการฆาตกรรม หรือการลักขโมยโดยตรง ดูเหมือนเราทำตัวได้ถูกต้อง เมื่อพระเยซูตรัสเกี่ยวกับพระบัญญัติ ข้อนี้ พระองค์กล่าวชัดเจนว่า พระบัญญัติข้อนี้ไม่ได้หมายถึงการทำตรงๆ ตามที่ พระบัญญัติห้ามอย่างเจาะจงบางประการ แต่รวมลึกลงไปถึงความโกรธ ความ อาฆาต การด่าว่า การดูถูกดูหมิ่นคนอื่นในความนึกคิดของเรา แรงกระตุ้น ของเรา หรือแม้แต่ความล้มเหลวจะทำในสิ่งผิดดังกล่าว หากเพียงแต่คิด แต่ ไม่ได้ลงมือทำ (ดู มัทธิว 5:21-30)

ดังนั้นลองจินตนาการหากสังคมใด แต่ละคนในสังคมดำเนินชีวิตตาม พระบัญญัติสิบประการอย่างเคร่งครัด ก็จะเป็นสังคมที่เข้มแข็ง และมีชีวิตชีวา ในเมื่อทุกคนแสดงออกซึ่งความรักอย่างกระตือรือร้น และดูแลเอาใจใส่ซึ่งกัน และกัน

`เหตุใดเราจึงโน้มเอียงจะอ่านพระบัญญัติสิบประการ “อย่างคับ แคบ” บ่อยครั้งเราละเลยการตีความหมายข้อพระบัญญัติในเชิงกว้าง ในหลักการที่มีความสำคัญกับชีวิตของเรา เหตุใดการนึกคิดตรงๆ อย่าง มีใจแคบเป็นการอ่านที่ง่ายต่อการนำไปปฏิบัติ`