---
title:  พระเจ้าผู้ทรงได้ยิน
date:   07/07/2019
---

> <p></p>
> “พระยาห์เวห์ตรัสว่า ‘เราเห็นความทุกข์ของประชากรของเราที่อยู่ใน อียิปต์แล้ว เราได้ยินเสียงร้องของพวกเขา เพราะการกดขี่ข่มเหงของพวกนาย ทาส เรารู้ถึงความทุกข์ร้อนต่างๆ ของเขา” (อพยพ 3:7)

ช่วงเวลา 400 ปีชนอิสราเอลอยู่ในประเทศอียิปต์เป็นเวลายาวนาน ที่จะรอคอย โดยเฉพาะอย่างยิ่งเมื่อผู้รอคอยตกอยู่ในฐานะเป็นทาสถูกกดขี่ ข่มเหงรุนแรงขึ้นทุกปี พระเจ้าทรงสัญญากับประชากรของพระองค์ไว้ว่า จะนำพวกเขาออกจากประเทศอียิปต์ แต่หลายชั่วอายุคนต่อมาพวกเขา ถูกบังคับใช้แรงงานทาสเพื่อความมั่งคั่ง และชื่อเสียงของเหล่าผู้กราบไหว้ รูปเคารพ และกดขี่พวกเขา และช่วงหลายร้อยปีได้ผ่านไป ซึ่งดูเหมือนว่า พระเจ้าทรงเงียบเฉย

และแล้วพระเจ้าทรงเผยพระองค์เองในลักษณะพิเศษไม่เหมือนใคร พระองค์ปรากฏในไฟที่ลุกไหม้พุ่มไม้ในทะเลทรายห่างไกลต่อหน้าผู้นำชน อิสราเอลคนหนึ่ง ซึ่งในอดีตเป็นเจ้าชายพลัดถิ่นหลบหนีจากประเทศอียิปต์ ณ บัดนี้เขาเป็นผู้เลี้ยงแกะที่ถ่อมใจลงชื่อ “โมเสส” เมื่อพระเจ้าตรัสกับโมเสส จากพุ่มที่กำลังลุกไหม้ ว่าพระองค์จะใช้เขาไปเป็นผู้นำชนอิสราเอล ให้เดินทาง จากประเทศอียิปต์ ในตอนแรกโมเสสลังเลใจ มองเห็นว่าตนเองไม่เหมาะสม แต่ในที่สุดเมื่อพระเจ้าทรงสัญญาจะสถิตอยู่กับเขาเสมอ โมเสสตอบตกลง งานชิ้นแรกของเขาคือการกลับไปยังชนอิสราเอลในประเทศอียิปต์ พร้อม กับข่าวสารว่า พระเจ้าได้ยินเสียงร้องทุกข์ที่พวกเขาได้รับการกดขี่ข่มเหงแล้ว

ถูกแล้วพระเจ้าทรงใส่พระทัย ที่จริงพระองค์ทรงเกือบทำบางอย่างเพื่อเปลี่ยน แปลงสถานการณ์ของพวกเขาอย่างตื่นเต้นเร้าใจอย่างบทละคร (dramatically) ด้วยซ้ำไป

`อ่านพระธรรมอพยพ 3:16, 17 เหตุใดจึงสำคัญที่พระเจ้าจะทรง วางแผนของพระองค์อย่างเป็นขั้นตอนสำหรับประชากรอิสราเอล เริ่ม ต้นด้วยข่าวสารเจาะจง มีอะไรที่จับความสนใจของคุณเกี่ยวกับคำแถลง นี้จากพระเจ้า`

แต่พระเจ้าไม่ทรงหยุดแค่นั้น ไม่เพียงพระองค์มีแผนสำหรับแผ่นดิน ที่ดีกว่า พระองค์ไม่ประสงค์ให้ชนอิสราเอลอพยพไปจากอียิปต์อย่างขาดแคลน เพราะตลอดหลายร้อยปีพวกเขาได้ทำงานรับใช้เพื่อสร้างความเจริญรุ่งเรืองให้ อาณาจักรอียิปต์ พระเจ้าทรงมองเห็นการต่อต้านจากฟาโรห์ตั้งแต่เริ่มต้น แต่ พระองค์ให้โมเสสมั่นใจว่าชนอิสราเอลจะต้องได้รับค่าชดเชยจากช่วงเวลา หลายปีที่พวกเขาได้ทำงานหนัก ตรัสว่า “เราจะให้ประชากรเหล่านี้เป็นที่ โปรดปรานของคนอียิปต์ เมื่อเจ้าทั้งหลายออกไปก็จะไม่ไปมือเปล่า” (อพยพ 3:21)

หลังจากหลายร้อยปีของการถูกกดขี่ พระเจ้าทรงใช้โอกาสสถาปนา สังคมใหม่ท่ามกลางอดีตทาสเหล่านี้พระองค์ทรงประสงค์ให้พวกเขาใช้วิถีชีวิต ในลักษณะแตกต่างออกไป และก่อตั้งกลุ่มสังคมที่จะดำเนินต่อไปเป็นสังคมที่ ยั่งยืน (sustainable) และสามารถเจริญเติบโตต่อไป แผนการของพระองค์คือ ให้รูปแบบสังคมใหม่นี้เป็น “ต้นแบบ” สำหรับประชาชาติที่อยู่รายรอบ และ เหมือนสมัยของท่านอับราฮัม พระพรหลากหลายที่พวกเขาได้รับมาจาก พระเจ้าจะไหลล้นไปยังชาวโลกทั้งมวล

`สำหรับคุณแล้ว เป็นสิ่งสำคัญเพียงใดที่พระเจ้าทรงมองเห็น ประชากรของพระองค์ที่กำลังได้รับความทุกข์ยากเดือนร้อนในโลก และ ทรงได้ยินเสียงร้องทุกข์ขอความช่วยเหลือของพวกเขา สิ่งนี้บอกอะไร แก่คุณเกี่ยวกับพระเจ้า (พิจารณา อพยพ 4:31)`