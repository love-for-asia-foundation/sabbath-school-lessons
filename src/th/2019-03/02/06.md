---
title:  ปีแห่งอิสรภาพ
date:   11/07/2019
---

ขณะชนอิสราเอลกำลังเดินทางในถิ่นทุรกันดาร พวกเขาไม่มีบ้านของ ตัวเอง แต่พวกเขากำลังรอเวลาจะเดินทางไปถึง “แผ่นดินแห่งพระสัญญา” พระเจ้าทรงทราบถึงความสำคัญ ที่จะมีการแบ่งปัน จัดสรรที่ดินให้พวกเขาทำ กิน และสร้างบ้านเรือนขึ้น พวกเขาจะรวมตัวกันเป็นสังคมใหม่ในแผ่นดิน “คานาอัน” ภายใต้การเป็นผู้นำของ “โยชูวา” พระเจ้าทรงมองเห็น และช่วย วางระเบียบแบบแผนในการแบ่งสรรที่ดินออกให้สำหรับแต่ละเผ่า หรือตระกูล และจากนั้นพวกผู้นำแต่ละเผ่าจะแบ่งสรรให้กับกลุ่มของครอบครัวต่อไป

และพระเจ้าทรงทราบด้วยว่า เมื่อเวลาผ่านไป ทรัพย์สมบัติก็ดี โอกาส ในการสร้างตัวก็ตาม รวมทั้งที่ดินจะถูกขายให้กับบางคน ซึ่งบางคนจะซื้อที่ดิน รวมไว้ทำประโยชน์ขนาดใหญ่ขึ้นหรือให้คนอื่นเช่า ถ้าเป็นสมัยนี้จะเรียกว่า นายทุนที่ดิน ซึ่งพวกเขาจะร่ำรวยขึ้น มีอิทธิมากขึ้น สาเหตุของการซื้อขาย ที่ดินทำนองนี้ อาจเกิดขึ้นจากความลำบากของครอบครัว การเจ็บป่วย สุขภาพไม่ดี หรือการเลือกไม่ดีพอ เมื่อเป็นเช่นนี้จึงจำเป็นต้องขายที่ทำกิน ของครอบครัว เพื่อนำเงินมาแก้ปัญหาเฉพาะหน้า ซึ่งหมายความว่าคนใน ครอบครัวที่ขายที่ดินไป จะไม่มีมรดกที่ดินให้กับลูกหลานในช่วงรุ่นอายุต่อไป

การแก้ปัญหาของพระเจ้าที่มอบให้กับโยชูวาคือ การออกกฎหมาย ที่ดิน คือผู้ใดที่มีความจำเป็นจริงๆ เมื่อไม่อาจแก้ปัญหาในทางอื่น ครอบครัว อาจตัดสินใจขายที่ดินของตนได้ แต่กฎหมายห้ามไม่ให้มีการขายแบบถาวร (หรือเด็ดขาด) กล่าวคือที่ดินแต่ละแปลงเมื่อถูกขายไป แผ่นดินผืนนั้นจะตก เป็นสิทธิ์ของผู้ซื้อที่ดินแปลงนั้นไว้จนกระทั่ง “ปีแห่งเสรีภาพ” หรือมีอีกชื่อ หนึ่งว่า “ปีแห่งการเฉลิมฉลอง” (year of jubilee) ของรอบถัดไป เมื่อถึงปี ดังกล่าวผู้ที่ซื้อที่ดินของผู้ใดไว้ต้องโอนกรรมสิทธิ์คืนให้ครอบครัวเจ้าของเดิม หรือลูกหรือญาติของครอบครัวที่ขายที่ดินให้ (โดยไม่เสียเงินซื้อ หรือไถ่ถอน แต่อย่างใด) อย่างไรก็ดีที่ดินแปลงเมื่อขายออกไปแล้ว ลูก หรือญาติเจ้าของ ที่ดินสามารถซื้อคืน หรือไถ่ถอนที่ดินแปลงนั้นคืนในเวลาใดก็ได้ อีกครั้งหนึ่ง พระเจ้าทรงเตือนผู้คนถึงความสัมพันธ์ของพวกเขากับพระองค์ ซึ่งมีผลกระทบ เกิดขึ้นระหว่างพวกเขากับคนอื่นๆ ทรงกล่าวว่า “ส่วนที่ดินนั้นเจ้าห้ามขาย ขาด เพราะว่าที่ดินนั้นเป็นของเรา พวกเจ้าเป็นเพียงคนต่างด้าว และแขกเมือง ที่อาศัยอยู่กับเรา” (เลวีนิติ 25:23)

`อ่านพระธรรมเลวีนิติ 25:8-23 คุณสามารถจินตนาการได้ไหม ว่า สังคมจะแตกต่างจากที่เป็นอยู่มากเพียงใด ถ้ามีการนำหลักการ ดังกล่าวนี้มาประยุกต์ใช้ รวมทั้งโดยเฉพาะถ้อยคำที่ว่า “เจ้าต้องไม่กดขี่ ข่มเหงซึ่งกันและกัน”`

กฎเกณฑ์ที่พระเจ้าทรงตั้งขึ้น ทรงออกแบบเพื่อส่งเสริมสังคมให้มี ความเท่าเทียมกัน การที่ทรงกำหนดให้มีปีสะบาโต และปีแห่งเสรีภาพ (ความ ชื่นชมยินดี) มาตรการในวงกว้าง เป็นการให้สิทธิที่เกิดขึ้นระหว่างปีแห่งเสรีภาพ หากมีบางสิ่งที่ผิดพลาดไปในสังคม และในเศรษฐกิจการเมืองของประเทศชาติ” (เอลเลน จี. ไว้ท์, บรรพชนและผู้เผยพระวจนะ, หน้า 534)

นักประวัติศาสตร์พระคัมภีร์ไม่ค่อยแน่ใจว่า จังหวะของเศรษฐกิจ และ สังคมเหล่านี้ได้รับการปฏิบัติตามอย่างเต็มๆ ในช่วงเวลาสำคัญใดๆ หรือไม่ (ดู 2 พงศาวดาร 36:21) กระนั้นกฎเกณฑ์เหล่านี้เสนอให้เห็นการมองแวบหนึ่ง ของกุศโลบายเมื่อนำมาใช้ปฏิบัติในโลกจะทำงานอย่างไร ถ้ากฎเกณฑ์ของ พระเจ้าได้รับการปฏิบัติตามอย่างเต็มที่ ยิ่งกว่านั้น พวกเขาให้ความสำคัญ เป็นพิเศษกับคนยากจน หรือคนลำบากประเภทหาเช้ากินค่ำ และพระเจ้าทรง ห่วงใยไม่ต่างกันที่จะมองเห็นหลักการ “ความยุติธรรม” จะถูกนำมาปฏิบัติใช้ ในโลกของเรา