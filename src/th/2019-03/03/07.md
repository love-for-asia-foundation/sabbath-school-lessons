---
title:  ศึกษาเพิ่มเติม
date:   19/07/2019
---

อ่านงานเขียนของ เอลเลน จี. ไว้ท์ ในบท “จากทะเลแดงสู่ซีนาย” หน้า 295-297, บรรพชนและผู้เผยพระวจนะ, ในบท “วันสะบาโต” หน้า 281-289, ผู้พึงปรารถนาแห่งปวงชน; อ่านซิกซ์ เค. ทอนสตัด ในบท “จิตสำนึก ด้านสังคมของชาวเซเว่นธ์เดย์” หน้า 125-143, The Lost Meaning of the Seventh Day

“พระเยซูทรงแถลงต่อพวกเขาว่า งานการบรรเทาผู้ได้รับผลแห่ง ความทุกข์ยาก สอดคล้องกับบัญญัติวันสะบาโต จะกลมกลืนกับงานของเหล่า ทูตสวรรค์ของพระเจ้า ผู้ซึ่งกำลังลงมา และขึ้นไประหว่างสวรรค์ และแผ่นดิน โลกเพื่อให้การรับใช้มนุษย์ผู้กำลังได้รับความทุกข์เดือดร้อน...”

“และมนุษย์มีงานจะต้องทำในวันนี้ ความจำเป็นแห่งชีวิตต้องได้รับ การเอาใจใส่ คนเจ็บคนป่วยต้องได้รับการดูแล ความต้องการของผู้ขาดแคลน ต้องได้รับสนองตอบ พระองค์จะไม่ถือโทษผู้เพิกเฉยที่จะบรรเทาความทุกข์ยาก ลำบากในวันสะบาโตก็หาไม่ วันบริสุทธิ์แห่งการพักผ่อนทรงตั้งไว้สำหรับ มนุษย์ เพื่อให้แสดงออกความเมตตา กรุณาซึ่งสอดประสานอย่างสมบูรณ์กับ น้ำพระทัยของพระเจ้า พระเจ้าไม่ทรงประสงค์ให้สรรพสิ่งที่ทรงสร้างไว้ได้รับ ความทุกข์เจ็บปวดแม้ชั่วโมงเดียว การเจ็บปวดทรมานจะต้องได้รับการดูแลไม่ ว่าจะเป็นในวันสะบาโต หรือวันอื่นใด” (เอลเลน จี. ไว้ท์, ผู้พึงปรารถนาแห่ง- ปวงชน, หน้า 206, 207)

**คำถามเพื่อการอภิปราย**

`1. ในทางใดบ้างที่คุณมีประสบการณ์ในวันสะบาโต อันเป็นการสาธิต ให้เห็นว่า คุณมีความไว้วางใจในพระเจ้า คุณมีประสบการณ์ เหมือนกับชนอิสราเอลที่ได้รับ “มานา” ในชีวิตของคุณบ้างไหม ที่พระเจ้าทรงตอบสนองที่คุณไว้วางใจในพระองค์ ถ้ามี แบ่งปัน กับชั้นเรียนวันสะบาโต และบอกว่าคุณได้เรียนรู้อะไรบ้าง`

`2. ตามที่คุณได้เห็นในพระบัญญัติ ข้อที่ 4 ซึ่งพบใน อพยพ 20:8-11 และเฉลยธรรมบัญญัติ 5:12-15 พระเจ้าทรงเน้นในหลายลักษณะ ของวันสะบาโต อะไรคือลักษณะหนึ่งของวันสะบาโตที่คุณมอง เห็นคุณค่ามากที่สุด`

`3. มีวิธีใดบ้างที่คุณจะแบ่งปันพระพรหรือประโยชน์ที่ได้รับจากการ รักษาวันสะบาโตให้คนในชุมชนของคุณ`

`4. มีทางใดบ้างไหม ที่วันสะบาโตเปลี่ยนแปลงชีวิตของคุณ มีส่วน ไหนในชีวิตของคุณซึ่งเชื่อว่า “รูปแบบ” และ “หลักการของวัน สะบาโต” ส่งผลอย่างมีนัยสำคัญต่อชีวิตของคุณ`

**บทสรุป**

พระเจ้าทรงประทานวันสะบาโต เพื่อเป็นเส้นทางให้มนุษย์ระลึก ถึงการทรงสร้าง และการไถ่ให้รอดพ้น แต่ยังมีผลประโยชน์ในทางปฏิบัติ อีกหลายประการ คือวันสะบาโตสอนเราให้ไว้วางใจในการจัดหาไว้ให้ของ พระเจ้า ทั้งสอนเราฝึกภาคปฏิบัติในความเท่าเทียมกัน และยังสามารถ กลายเป็นวินัยด้านจิตวิญญาณ ที่สามารถเปลี่ยนแปลงความสัมพันธ์ทุก ด้านของเรา พระเยซูทรงสาธิตแนวคิดพิเศษสำหรับวันสะบาโต โดยแสดง ให้เห็นว่าเป็นวันแห่งผลประโยชน์สำหรับผู้ขัดสน