---
title:  วันแห่งการเยียวยา
date:   17/07/2019
---

ขณะที่นิมิตเริ่มแรกสำหรับวันสะบาโต และการถือรักษาวันสะบาโต เป็นเรื่องที่กล่าวถึงในวงกว้าง และรวมรายละเอียดไว้อย่างสมบูรณ์ วันสะบาโต ได้กลายเป็นบางสิ่งที่ค่อนข้างแตกต่างไปสำหรับผู้นำศาสนาหลายคน ในตอน ที่พระเยซูเสด็จมายังโลก วันสะบาโตแทนที่จะเป็นวันแห่งเสรีภาพ และความ เท่าเทียมกัน วันสะบาโตได้กลายเป็นวัน “แห่งกฎเกณฑ์อันเคร่งครัดสำหรับ จารีต ประเพณีของมนุษย์” ในช่วงวันเวลาที่พระเยซูอยู่บนโลก พระเยซูทรง ยืนขึ้นกล่าวต่อต้านท่าทีการถือรักษาวันสะบาโตของผู้นำศาสนาชาวยิว และ พวกฟาริสีหลายครั้ง โดยเฉพาะเมื่อพวกเขานำเอากฎเกณฑ์การถือรักษาวัน สะบาโตมาใช้ เพื่อที่จะต่อว่าหรือกล่าวหาความผิดของคนอื่น

ช่างน่าสนใจเพียงใด ที่พระเยซูทรงทำการอัศจรรย์ที่สำคัญส่วนใหญ่ ในวันสะบาโตซึ่งดูเหมือนพระองค์ทรงตั้งพระทัยจะทำการอัศจรรย์นั้นๆ ใน วันสะบาโต แทนที่จะทำในวันอื่นๆ ของสัปดาห์ เพื่อจะสาธิตให้เห็นว่า ความสำคัญของวันสะบาโตควรจะเป็นเช่นไร บ่อยครั้งเรื่องราวในการรักษา โรคเหล่านี้ พระเยซูทรงกล่าวถึงความถูกต้องเหมาะสมที่จะทำการรักษา โรคในวันสะบาโต และบ่อยครั้งชาวฟาริสีใช้ถ้อยคำของพระเยซู เพื่อกล่าวหา ว่าพระเยซูทรงละเมิดกฎเกณฑ์ของวันสะบาโต หนักเข้าพวกเขาได้ร่วมกัน วางแผนกำจัดพระเยซู

`อ่านเรื่องการรักษาโรคของพระเยซู ในวันสะบาโต ในมัทธิว 12: 9-13; มาระโก 1:21-26, 3:1-6 และยอห์น 9:1-16 มีสิ่งใดสำคัญที่สุด เท่าที่คุณสังเกตเห็นในเรื่องเหล่านี้`

พระเยซูทรงกล่าวยืนยันว่า วันสะบาโตมีความสำคัญ เราควรจัดทำ ขอบเขตรอบๆ เวลาของวันสะบาโตเพื่อถือรักษาไว้เป็นพิเศษ และให้ช่วงเวลา ของวันสะบาโตแต่ละสัปดาห์ เป็นโอกาสที่จะเติบโตขึ้นในการมีความสัมพันธ์ กับพระเจ้า ครอบครัวของเรา คริสตจักรของเรา และชุมชนของเรา แต่การถือ รักษาวันสะบาโตไม่ควรเป็นการเห็นแก่ตัวสำหรับเราเท่านั้น ดังที่พระเยซู ได้ตรัสว่า “...เพราะฉะนั้นจึงอนุญาตให้ทำการดีได้ในวันสะบาโต” (มัทธิว 12:12)

สมาชิกโบสถ์หลายคนประกอบการดี ให้การดูแลเอาใจใส่ช่วยเหลือ คนอื่นๆ แต่ก็ยังมีอีกหลายคนในพวกเราที่รู้สึกเช่นกันว่า เราควรทำบางสิ่ง มากขึ้นเพื่อให้การช่วยเหลือ เราทราบว่าพระเจ้าทรงห่วงใยเหล่าผู้ที่ได้รับ ความเจ็บปวด คนที่ถูกกดขี่เอารัดเอาเปรียบหรือถูกลืม ซึ่งเราควรให้การช่วย เหลือเช่นกัน เพราะว่าเราได้รับบัญชาไม่ให้ทำงานตามปกติเหมือนในวันอื่นๆ ในวันสะบาโต ดังนั้นในวันสะบาโตเราควรใช้เวลาในการให้ความห่วงใย และ ช่วยเหลือคนอื่นๆ นี่ถือว่าเป็นวิธีหนึ่งในการถือรักษาวันสะบาโต ด้วยการมี ใจกระตือรือร้นในการทำดีในวันสะบาโต “สอดคล้องกับพระบัญญัติข้อที่สี่ วัน สะบาโตได้รับการอุทิศให้สำหรับการพักผ่อน และการนมัสการในทางศาสนา กิจกรรมทางโลกใดๆ จะต้องได้รับการหยุดไว้ก่อน แต่งานแห่งความเมตตา และการแสดงความเอื้ออารีเป็นไปตามพระประสงค์ของพระผู้เป็นเจ้า... เพื่อ บรรเทาผู้ได้รับความทุกข์ยาก และเป็นการปลอบประโลม หนุนใจผู้กำลังเศร้า โศก... การประกอบกิจกรรมแห่งความรักเป็นการถวายพระเกียรติแด่พระเจ้า ในวันบริสุทธิ์” (เอลเลน จี. ไว้ท์, Welfare Ministry, หน้า 77)

`คุณทำอะไรในรูปของการประกอบการดีเพื่อคนอื่นในวันสะบาโต`