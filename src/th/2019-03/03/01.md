---
title:  'วันสะบาโต : วันแห่งเสรีภาพ'
date:   13/07/2019
---

### อ่านข้อพระคัมภีร์สำหรับบทเรียนสัปดาห์นี้
อพยพ 16:16-18; อพยพ 20:8-11; เฉลยธรรมบัญญัติ 5:12-15; มัทธิว 12:9-13; เลวีนิติ 25:1-7

> <p>ข้อควรจำ</p>
> “พระองค์จึงตรัสกับพวกเขาว่า ‘วันสะบาโตนั้นทรงตั้ง ไว้เพื่อมนุษย์ ไม่ได้ทรงสร้างมนุษย์ไว้เพื่อวันสะบาโต” (มาระโก 2:27)

พระเจ้าทรงสร้างวันสะบาโตขึ้น เป็นผลงานชิ้นสุดท้ายของ สัปดาห์แห่งการทรงสร้าง บันทึกกล่าวว่าในวันสะบาโต พระเจ้า ไม่เพียงทรงหยุดพัก แต่ทรงอวยพรให้การพักเป็นส่วนเต็มสมบูรณ์ (integral) ของวิธีที่โลกจะต้องเป็น วันสะบาโตได้สาธิตให้เห็นว่า เราถูกสร้างมาให้มี ปฏิกิริยาอย่างไรกับพระเจ้าและมนุษย์ด้วยกัน

ดังนั้นเป็นการยากที่จะรู้สึกประหลาดใจที่จะพบว่าวันสะบาโตเป็น พระบัญญัติหนึ่งข้อของพระบัญญัติสิบประการ ซึ่งเป็นแผนการสำหรับ ประชากรของพระองค์ นับตั้งแต่เริ่มต้นของการสถาปนาเป็นชนชาติ อิสราเอลใหม่ๆ วันสะบาโตจึงมีบทบาทสำคัญยิ่งสำหรับชาวฮีบรู

บ่อยครั้งเมื่อเราพูดคุยกันเกี่ยวกับวันสะบาโต ในเวลาอันสั้นการ สนทนามักจะหันไปสู่ประเด็นคำถามว่า “เราจะถือรักษาวันสะบาโตอย่างไร มีสิ่งใดบ้างที่เราไม่ควรทำอะไรทำนองนั้น อย่างไรก็ดี คำถามเช่นนี้มีความ สำคัญ เราจำเป็นต้องเข้าใจในส่วนที่ “เต็มสมบูรณ์” เพราะวันสะบาโตว่า ได้รับการออกแบบมาเป็นหลักปฏิบัติสำหรับการดำเนินชีวิตของประชากร ของพระเจ้าในโลกนี้ ในฐานะที่เป็นเครื่องหมายแห่งพระคุณ และการจัดหา สิ่งของที่จำเป็นสำหรับประชากรของพระองค์

ดังที่พระเยซูตรัสว่า “วันสะบาโตนั้นทรงตั้งไว้เพื่อมนุษย์ ไม่ได้ ทรงสร้างมนุษย์ไว้เพื่อวันสะบาโต” (มาระโก 2:27) เมื่อเราทั้งหลาย “ระลึก ถึงวันสะบาโตถือไว้เป็นวันบริสุทธิ์” วันสะบาโตจะเปลี่ยนแปลงเราทุกวันของ สัปดาห์ เหมือนที่พระเยซูทรงสาธิตให้เห็นขณะอยู่ในโลกนี้ “พระองค์เสด็จ เข้าไปในธรรมศาลาในวันสะบาโตเช่นเคย และทรงยืนขึ้นเพื่อจะอ่าน พระธรรม” (ลูกา 4:16)