---
title:  มานาเพียงพอ
date:   14/07/2019
---

หลังจากชนอิสราเอลตกเป็นทาสในประเทศอียิปต์หลายร้อยปี ทำให้ รูปแบบสังคมเสื่อมทรามลงอย่างยิ่งในสภาพจิตใจที่มีความชิงชังกดดันต่อผู้คน ที่กดขี่พวกเขา พระเจ้าทรงแสวงหาวิธีจะยกชูชนอิสราเอลที่พึ่งได้รับอิสรภาพ ขึ้นใหม่ ด้วยการชี้พวกเขาสู่วิถีการดำเนินชีวิตที่ดีกว่า และประทานพระ- บัญญัติให้ เพื่อช่วยพวกเขาในการจัดระเบียบสังคมใหม่ แต่ส่วนที่หนึ่งของ ขั้นตอนต่างๆ มาในรูปแบบของบทเรียนซึ่งให้คำสอนในภาคปฏิบัติ

การดำเนินชีวิตท่องไปตลอด 40 ปีในป่าทุรกันดาร จังหวะชีวิตของ พวกเขาในช่วงนี้ เป็นหลักฐานชัดเจนถึงการที่พระเจ้าทรงดูแล และจัดหาสิ่งที่ จำเป็น เพื่อให้พวกเขาดำเนินชีวิตในภาคปฏิบัติที่ไม่เห็นแก่ตัว ซึ่งควรได้เข้า มาเป็นส่วนหนึ่งในวัฒนธรรมของสังคมชนอิสราเอล ซึ่งมาในรูปของ “มานา” อาหารที่ตกจากท้องฟ้าลงมายังพื้นดินเพื่อเป็นอาหารของประชาชนอิสราเอล

`อ่านพระธรรมอพยพ 16:16-18 คุณคิดว่ามีอะไรสำคัญที่พระเจ้า ทรงกำหนด การตวงอาหารให้พอเพียงสำหรับแต่ละคน ในแต่ละวันซึ่ง กล่าวเน้นในข้อพระคัมภีร์นี้`

ใน 2 โครินธ์ 8:10-15 ท่านเปาโลอ้างถึงเรื่องนี้เพื่อเป็นตัวอย่างว่า ชาวโครินธ์ควรถวายจำนวนเท่าไร ใน 2 โครินธ์ 8:14 กล่าวว่า “คือที่พวก ท่านมีอยู่อย่างเหลือล้นในเวลานี้ ก็เพื่อช่วยพวกเขาทั้งหลายที่ขัดสน และใน ยามที่เขาทั้งหลายมีอย่างเหลือล้น เขาก็จะได้ช่วยพวกท่านเมื่อขัดสน ซึ่งจะทำ ให้มีความเสมอภาคกัน” (2 โครินธ์ 8:14)

บทเรียนสำหรับชนอิสราเอลและเรานั่นหมายถึงได้ทรงจัดหาไว้สำหรับ ประชากรของพระองค์ บุคคลผู้ที่พระองค์ได้ทรงสร้างไว้ ถ้าเราจะรับเอาเพียง สิ่งที่เรามีความจำเป็น เท่ากับเป็นการเตรียมพร้อมไว้ที่จะแบ่งปันส่วนเหลือ ให้กับคนอื่นๆ ทุกคนก็จะได้รับการดูแลเอาใจใส่ จงนำไปให้เพียงพอสำหรับ แต่ละวัน จะช่วยทำให้ผู้คนไว้วางใจว่าจะมีมาอีกมากขึ้นในวันถัดไป ผู้คนที่ถูก บังคับกดขี่อย่างอดีตทาสชาวอิสราเอล มีความโน้มเอียงจะมุ่งไปยังความ อยู่รอดของพวกเขาเอง แต่พระเจ้าทรงประสงค์จะสาธิตแก่พวกเขาในชีวิตแห่ง ความไว้วางใจ มีใจเอื้อเฟื้อเผื่อแผ่ และรู้จักการแบ่งปัน

แต่ยังมีอีกมิติหนึ่งที่ให้ความสำคัญยิ่งสำหรับหลักปฏิบัติดังกล่าวนี้ พระเจ้าตรัสผ่านท่านโมเสสให้เก็บมานาเป็นสองเท่าในวันศุกร์ และในแต่ละ วันศุกร์ “มานา” ตกจากฟ้ายังพื้นจำนวนเป็นสองเท่าของวันอื่นๆ ดังนั้นชน อิสราเอลสามารถเก็บได้เป็นสองเท่าของวันอื่น ทั้งนี้เพื่อเป็นการเตรียมอาหาร ไว้สำหรับวันสะบาโต สิ่งนี้ได้สอนบทเรียนแห่งความไว้วางใจในองค์พระผู้- เป็นเจ้ากับเรา จะว่าไปการเก็บมานาไว้อีกส่วนหนึ่ง เป็นพระคุณจากพระเจ้า ทำให้พวกเขาสามารถมีอาหารกินอิ่ม ซึ่งเป็นความยินดีส่วนหนึ่ง เพื่อพวกเขา จะได้หยุดพักอย่างแท้จริงในวันสะบาโต ตามที่พระเจ้าได้ทรงสัญญาไว้แล้ว

`เราสามารถทำอะไรได้บ้างในเย็นวันศุกร์ก่อนดวงอาทิตย์ตกดิน เพื่อช่วยเราให้ชื่นชมยินดีถึงวันสะบาโตที่พระเจ้าทรงประทานให้เรา`