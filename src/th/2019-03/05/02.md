---
title:  การเรียกซ้ำสู่ความยุติธรรม
date:   28/07/2019
---

แทนที่พระเจ้าทรงวางแผนอย่างละเอียดสำหรับชนชาติอิสราเอล แต่ แทบไม่มีเวลาใดที่ชนอิสราเอลจะดำเนินชีวิตถึงระดับที่พวกเขาถูกเรียก ไม่กี่ ช่วงอายุหลังจากที่ชนอิสราเอลได้สถาปนาประเทศขึ้นในดินแดนใหม่ พวกเขา ได้ร้องขอท่าน “ซามูเอล” ผู้เป็นทั้ง “ผู้เผยพระวจนะ” และ “ผู้วินิจฉัย” ให้ ทำการเจิมกษัตริย์ขึ้นเป็นผู้นำประเทศชาติของพวกเขา พวกเขาร้องขอว่า “บัดนี้ขอท่านได้ตั้งพระราชาให้วินิจฉัยพวกเรา อย่างประชาชาติทั้งปวงเถิด” (1 ซามูเอล 8:5)

`อ่านพระธรรม 1 ซามูเอล 8:10-18 ท่านซามูเอล ได้กล่าวเตือน ประชาชนอะไร ในการตอบสนองต่อการร้องขอ “กษัตริย์” สำหรับ ปกครองพวกเขา`

ท่านซามูเอลตระหนักว่านี่เป็นบันไดก้าวขึ้นสู่ “การเป็นเหมือนชาติ อื่นๆ” ซึ่งจะมี “ขั้น” ต่อๆ ไปเช่นกันขณะท่านซามูเอลเสาะหากษัตริย์องค์แรก และท่านได้พบ “ซาอูล” เป็นเวลาไม่นานเลย ก่อนที่จะพบว่า คำพยากรณ์ ของท่านได้กลายเป็นจริง แม้ขณะอยู่ในจุดสูงสุดของของอาณาจักรอิสราเอล กษัตริย์ดาวิดและซาโลมอนก็ไม่ได้หลบเลี่ยงจากการทดลอง การทุจริต การใช้ อำนาจเกินขอบเขต

ตลอดการครองราชย์ของกษัตริย์หลายองค์ของอิสราเอลและยูดาห์ สิ่งหนึ่งที่พระเจ้าทรงตอบสนอง คือการส่งผู้เผยพระวจนะหลายคนไปกล่าวถึง น้ำพระทัยของพระองค์ และเตือนเหล่าผู้นำอิสราเอล ไม่ให้หลงลืมความรับผิดชอบซึ่งพระเจ้าทรงประทานให้ คือกลุ่มชนที่อยู่ในระดับล่างของสังคม

ในงานเขียนของผู้เผยพระวจนะชาวฮีบรู เรามองเห็นการทรงเรียกที่ เกิดขึ้นซ้ำ ให้ชนอิสราเอลดำเนินชีวิตในความยุติธรรม และสร้างสังคมให้มี ความเที่ยงธรรม พระเจ้าสั่งให้ผู้เผยพระวจนะยืนขึ้นเผชิญหน้าเหล่าผู้นำชาว อิสราเอลที่ไม่สัตย์ซื่อ และผู้เผยพระวจนะทั้งหลายได้กล่าวเตือนสอนอย่างเป็น ประจำ และบางครั้งด้วยท่าทีและน้ำเสียงเร่งเร้า สำหรับผู้ไม่ใส่ใจในเสียงตรัส ของพระเจ้า โดยเฉพาะอย่างยิ่งเหล่าผู้ทำให้เกิดความเจ็บปวดโดยชนอิสราเอล ผู้ล้มเหลวที่จะดำเนินตามน้ำพระทัยของพระเจ้า

ซึ่งสะท้อนให้เห็นความรัก ความจริงใจ กระตือรือร้นอย่างรุนแรง (passion) ของผู้เผยพระวจนะในพระคัมภีร์เดิมอย่าง ท่านอับราฮัม โยชูวา เฮสเชล (Heschel) เปรียบเทียบกับ ความพึงพอใจ (complacency) ของเรา กับการเรียกอย่างเร่งเร้าให้ผดุงความยุติธรรม: “สิ่งทั้งหลายที่ทำให้ผู้เผย พระวจนะรู้สึกหวาดหวั่น ซึ่งแม้แต่ในปัจจุบันเป็นสิ่งที่เกิดขึ้นเป็นประจำวันทั่ว ทั้งโลก...คือความไม่อดกลั้นอดทนกับสิ่งที่ไม่ยุติธรรม ซึ่งอาจมีผลกระทบเรา เหมือนโรคจิตประสาท (hysteria) ซึ่งมาจากการกระทำที่ไม่เป็นธรรม จาก การแสดงออกอย่างเสแสร้ง การหลอกลวง การกระทำที่รุนแรง ความยุ่งเหยิง แต่เราแทบจะไม่แสดงความขุนเคือง หรือความตื่นเต้นใดๆ... แต่สำหรับผู้เผย พระวจนะ แม้จะเป็นความอยุติธรรมเล็กๆ มักจะถือว่าเป็นสัดส่วนใหญ่หลวง” The Prophets (New York : Jewish Publication Society of America, 1962) หน้า 3, 4

สิ่งที่ผู้เผยพระวจนะเสนอให้เราคือ “การมองเห็นในเชิงลึก” (insight) ของดวงใจ และดวงจิตของพระเจ้า พวกเขาเป็นผู้พูดแทนพระองค์ พวกเขา สามารถช่วยเราให้มองเห็น “ความไม่ยุติธรรม” และ “ความทุกข์ยากเดือด ร้อนในโลกของเรา ผ่านสายพระเนตรที่คลอน้ำตาของพระเจ้า และความรัก ความร้อนพระทัยนี้เป็นการเรียกเราให้ปฏิบัติการ ที่จะทำงานร่วมกับพระเจ้า เพื่อบรรเทา และเยียวยาผู้ถูกกดขี่ ถูกเอาเปรียบ ผู้เศร้าหมองของผู้คนที่อยู่ รายล้อมเรา

`มีบางครั้งไหมที่เราแสวงหาทางที่จะเป็นเหมือน “ชนชาติต่างๆ” ในลักษณะ ที่อาจเป็นอันตรายต่อเราและคนอื่นๆ`