---
title:  อิสยาห์
date:   01/08/2019
---

`อ่านพระธรรมอิสยาห์ 1:15-23, 3:13-15 และ 5:7, 8 คุณจะ พรรณนาการตอบสนองของผู้เผยพระวจนะ จากสิ่งที่ท่านได้สังเกตเห็น ในสังคมรอบตัวท่านอย่างไร`

เรื่องเทศนาเปิดพันธกิจของท่านอิสยาห์บันทึกในห้าบทแรกในหนังสือ ของท่าน เป็นการวิจารณ์รุนแรงประเภทสังคมของประชากรของพระเจ้า ผสม กับการเตือนถึงการพิพากษาที่กำลังใกล้เข้ามา อันเนื่องมาจากการละทิ้ง พระเจ้าของพวกเขา และยังคงทำความผิดอย่างต่อเนื่อง พร้อมกันนั้นพระองค์ เสนอความหวังหากประชากรจะหันกลับมาหาพระองค์ และทำการเปลี่ยน แปลงชีวิต และสังคมของพวกเขา บางทีอารมณ์รุนแรงที่ผู้เผยพระวจนะแสดง ออกมาผ่านถ้อยคำ คือความรู้สึกเสียใจ จากที่ผู้เผยพระวจนะทราบว่า “ใคร คือพระเจ้า” และ “พระองค์ทรงประสงค์อะไร” จากประชากรของพระองค์ ผู้ เผยพระวจนะเป็นทุกข์เศร้าใจ (mourning) ในสิ่งที่ได้สูญเสียไป รวมทั้งผู้คน นับจำนวนไม่ได้ที่ได้รับความเจ็บปวด และการพิพากษาที่กำลังจะมาถึงชนชาติ ของพระองค์

ท่านอิสยาห์กล่าวในรูปแบบเดียวกันนี้ตลอดพันธกิจแห่งคำพยากรณ์ ท่านเร้าใจประชาชนให้ระลึกถึงสิ่งที่พระเจ้าได้ทรงทำเพื่อพวกเขา ท่านได้ เสนอความหวังให้กับประชาชนเหล่านี้ จากสิ่งที่พระเจ้าทรงประสงค์ที่จะทำ เพื่อพวกเขาในอนาคต ดังนั้นพวกเขาควรแสวงหาองค์พระผู้เป็นเจ้าเดี๋ยวนี้ เพราะนี้คือการฟื้นฟูความสัมพันธ์ขึ้นใหม่กับพระเจ้า ซึ่งรวมไปถึงพวกเขาจะ ต้องกลับใจใหม่การทำสิ่งผิดในเวลานั้นและเปลี่ยนวิธีที่พวกเขาปฏิบัติต่อ ผู้อื่น

ในอิสยาห์ บทที่ 58 และ 59 ท่านผู้เผยพระวจนะอิสยาห์หันกลับมา พูดเรื่อง “ความยุติธรรม” เป็นการเฉพาะอีกครั้งหนึ่ง ท่านพรรณนาถึงสังคม ซึ่ง “ความยุติธรรมก็หันกลับ และความชอบธรรมก็ยืนอยู่ไกล เพราะความ จริงล้มลงที่ชานเมือง และความชอบธรรมเข้าไปไม่ได้” (อิสยาห์ 59:14) และ ผู้เผยพระวจนะกล่าวรับรองว่า พระเจ้าทรงทราบเรื่องราว และ “และองค์พระผู้ไถ่จะเสด็จมายังศิโยน” (อิสยาห์ 59:20)

ในพระธรรมอิสยาห์ตลอดทั้งเล่ม ส่วนสำคัญที่ผู้เผยพระวจนะให้ความ สนใจ นั่นคือการประกาศถึงการเสด็จมาของพระเมสสิยาห์ ผู้ซึ่งในที่สุดจะ สถาปนาการครองราชย์ของพระเจ้าบนโลกอีกครั้งหนึ่ง พระองค์จะนำความ ยุติธรรม ความเมตตา การเยี่ยวยา และการไถ่ให้กับสู่สภาพเดิมกับพระองค์

`อ่านพระธรรมอิสยาห์ 9:6, 7; 11:1-5; 42:1-7 และ 53:4-6 คำพยากรณ์เหล่านี้ลงตัวกับสิ่งที่คุณเข้าใจเกี่ยวกับชีวิต พันธกิจการ รับใช้ และการสิ้นพระชนม์ของพระเยซู คำพยากรณ์เหล่านี้แนะนำอะไร เกี่ยวกับวัตถุประสงค์เรื่องการเสด็จกลับมายังโลกนี้ของพระองค์`