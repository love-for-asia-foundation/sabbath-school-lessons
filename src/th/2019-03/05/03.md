---
title:  อาโมส
date:   29/07/2019
---

> <p></p>
> “อาโมสจึงตอบ อามาชิยาห์ว่า “ข้าพเจ้าไม่ใช่ผู้เผยพระวจนะ หรือลูก ของผู้เผยพระวจนะ ข้าพเจ้าเป็นคนเลี้ยงสัตว์ และเป็นคนดูแลสวนมะเดื่อ และ พระยาห์เวห์ทรงนำข้าพเจ้าออกจากการติดตามฝูงแพะแกะ และตรัสกับข้าพเจ้า  ว่า ไปซิ จงเผยพระวจนะแก่อิสราเอลประชากรของเรา” (อาโมส 7:14, 15)

ท่านอาโมส ค่อนข้างจะเปิดเผยในการยอมรับว่า ท่านขาดแคลน คุณสมบัติในการเป็นผู้เผยพระวจนะ แต่ตามที่ท่านเสนอข่าวสารแก่ชน อิสราเอล ท่านแสดงให้เห็นความสามารถที่ชัดเจน ซึ่งได้โน้มน้าวเหล่าผู้ฟัง ของท่านให้พร้อมที่จะฟังสิ่งที่ท่านจะบอกพวกเขาต่อไป...

ท่านเริ่มต้นในข้อสังเกตที่ผู้คนชื่นชอบ โดยการกล่าวถึงชนชาติต่างๆ ที่อยู่รายรอบ ไม่ว่าจะเป็น ซีเรีย ฟิลิสเตีย โฟนีเซีย เอโดม แอมโมน และ โมอับ และพูดถึงรายละเอียดในพฤติกรรมเชิงอาชญากรรม ความเดือดดาล และความโหดร้ายของพวกเขา ซึ่งพระเจ้าจะทรงลงโทษพวกเขา (ดู อาโมส 1: 3-2:3) เป็นการง่ายที่จะจินตนาการว่าชนอิสราเอลจะยกย่องสรรเสริญพระเจ้า ที่จะลงโทษชนชาติต่างๆ ที่มีพฤติกรรมโหดร้ายขุ่นเคือง โดยเฉพาะอย่างยิ่ง ในอาชญากรรมทั้งปวงของชนชาติเหล่านี้ ที่ได้ทำกับชนอิสราเอลโดยตรง

จากนั้นท่านอาโมสเลื่อนเข้ามาใกล้บ้านมากขึ้น ท่านประกาศถึงการ พิพากษาของพระเจ้าต่อประชากรชาวยูดาห์ ซึ่งเป็นบ้านพี่เมืองน้องของ อิสราเอล เพราะตอนนั้นชาติอิสราเอลได้แยกกันเป็นสองประเทศ ท่านอาโมส พูดแทนพระเจ้า โดยกล่าวว่าชนชาติยูดาห์ละทิ้งพระเจ้า พวกเขาไม่เชื่อพระ- บัญญัติของพระองค์ เหตุนี้การลงโทษจะตกลงมาบนพวกเขาเช่นกัน (ดูอาโมส 2:4, 5) อีกครั้งหนึ่ง เราสามารถจินตนาการได้ว่าประเทศอิสราเอล ประเทศ ฝ่ายเหนืออาจสรรเสริญพระเจ้า ขณะที่ท่านอาโมสได้ชี้ให้เห็นการกระทำผิด ของชาวยูดาห์ประเทศฝ่ายใต้เช่นกัน

แต่จากนั้นท่านอาโมสหันไปหาผู้รับฟัง ท่านได้ประกาศแทนพระเจ้า ซึ่งส่วนที่เหลือของพระธรรมอาโมส เป็นการโฟกัสไปยังความชั่วร้ายของชน อิสราเอล ประเทศบ้านพี่เมืองน้องของประเทศยูดาห์ ซึ่งตั้งอยู่ด้านเหนือ ความบาปของชนอิสราเอลคือความชั่วร้ายต่างๆ การกราบไหว้รูปเคารพ ความไม่ยุติธรรม และพวกเขาล้มเหลวแล้ว ล้มเหลวอีก ในสายพระเนตรของ พระเจ้า

`อ่านพระธรรมอาโมส 3:9-11; อาโมส 4:1, 2; อาโมส 5:10-15 และ อาโมส 8:4-6 มีความบาปอะไรบ้าง ที่พระเจ้าทรงเตือนพวกเรา`

ขณะที่ท่านอาโมสไม่ใช่นักการทูตในการใช้ภาษาของท่าน แม้จะเป็น การกล่าวเตือนเหล่าผู้ตกอยู่ในสถานการณ์ถูกพิพากษา หรือต้องประสบกับ การลงโทษ แต่ถ้อยคำของท่านปรุงรสด้วย “การร้องขอ การวิวอนให้คนบาป ผู้ทำผิดหันกลับมาหาพระเจ้า ซึ่งรวมไปถึงการฟื้นฟูความรู้สึกในความยุติธรรม และการดูแลเอาใจใส่คนยากจนท่ามกลางพวกเขา ท่านกล่าวว่า “แต่จงให้ ความยุติธรรมหลั่งไหลลงอย่างน้ำ และให้ความชอบธรรมเป็นอย่างลำธาร ที่ไหลอยู่เป็นนิตย์” (อาโมส 5:24) ข้อพระคัมภีร์สุดท้ายไม่กี่ข้อจากคำ พยากรณ์ของท่านอาโมส ชี้ไปยังการไถ่กลับสู่สภาพเดิมสำหรับประชากรของ พระเจ้า (ดู อาโมส 9:11-15) ในชั่วโมงอันลึกสุดของการ “ผละออกห่าง พระเจ้า” (apostasy) นั่นเป็นช่วงเวลาที่คนบาปต้องการมากที่สุด คือข่าวสาร แห่งการอภัยบาป และความหวัง ซึ่งจะต้องส่งถึงพวกเขา” (เอลเลน จี. ไว้ท์, ผู้เผยพระวจนะและกษัตริย์, หน้า 283)

`มีเวลาใดบ้างไหมที่เราจำเป็นต้องเตรียมความพร้อมที่จะพูด ภาษา “แบบหนักหน่วงตรงๆ” เพื่อแก้ไขในสิ่งผิด เหตุใดเราต้องใส่ใจ เมื่อต้องใช้ภาษาเช่นนั้น ว่าจะมีความเหมาะสมเพียงใด`