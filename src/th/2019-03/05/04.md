---
title:  มีคาห์
date:   30/07/2019
---

> <p></p>
> “มนุษย์เอ๋ย พระองค์ทรงสำแดงแก่เจ้าแล้วว่าอะไรดี และพระยาห์เวห์ทรงประสงค์อะไรจากเจ้า นอกจากให้ทำความยุติธรรม และให้ รักความเมตตา และให้ดำเนินชีวิตไปกับพระเจ้าของเจ้าด้วยความถ่อม ใจ” (มีคาห์ 6:8) มีวิธีใดบ้าง เดี๋ยวนี้ ที่คุณสามารถนำเอาพระวจนะ ข้อนี้ไปปฏิบัติใช้ทุกถ้อยกระทงความ

มีคาห์ 6:8 บางทีอาจเป็นข้อหนึ่งที่รู้จักกันดีที่สุดในพระคัมภีร์ กระนั้น ก็คล้ายกับข้อพระคัมภีร์อื่นๆ ที่เราอาจทำเป็น “คำขวัญ” (slogan) หรือทำ เป็นแผ่น หรือป้ายประกาศ (posters) จะว่าไปเราอาจจะไม่คุ้นเคยนักกับที่มา ที่ไป หรือ “บริบท” (context) ของข้อพระคัมภีร์ข้อนี้ มากเท่าที่ควรที่เรา จะยอมรับหรือไม่

`อ่านพระธรรมมีคาห์ 2:8-11 และ 3:8-12 ผู้คนเหล่านั้นกำลัง ทำอะไร เหตุใดท่านผู้เผยพระวจนะมีคาห์จึงกล่าวปรักปรำพวกเขา`

ในช่วงสมัยที่กษัตริย์อาหัส (Ahaz) ปกครองแผ่นดินยูดาห์ ได้เห็น ประชากรของพระเจ้าเสื่อมทรามลงครั้งใหม่ในประวัติศาสตร์ และในด้านจิต วิญญาณของประชาชนในชาติ พวกเขากราบไหว้รูปเคารพ และปฏิบัติสิ่งชั่ว หลายประการ อันเป็นการทำบาปเพิ่มขึ้น ในเวลาเดียวกันผู้เผยพระวจนะ ท่านอื่นๆ ตั้งข้อสังเกตเช่นกัน คนยากคนจนถูกใช้ในการหาประโยชน์ และ ตกเป็นเหยื่อของผู้มีอำนาจหรือผู้มีฐานะ

จะว่าท่านมีคาห์เป็นผู้เผยพระวจนะ “แห่งโชคชะตา” (of doom) ไม่ น้อยกว่าผู้เผยพระวจนะอื่นๆ ซึ่งอยู่ในช่วงเวลาเดียวกัน ส่วนใหญ่ของพระธรรม มีคาห์สามบทแรก ท่านมีคาห์แสดงออกถึงพระพิโรธของพระเจ้า และความเสีย พระทัยต่อสิ่งชั่วร้ายที่ประชากรของพระองค์ได้ทำ พอๆ กับการมองเห็นความ พินาศที่กำลังคืบคลานใกล้พวกเขาเข้ามาทุกขณะ

แต่พระเจ้าไม่ทรงถอดพระทัยกับประชากรของพระองค์ แม้ผู้เผย พระวจนะทั้งหลายจะประกาศข่าวสารด้วยน้ำเสียงห้าวระคายแก้วหู แต่ถ้อยคำ บอกว่าพระเจ้ายังสนพระทัยในประชากรของพระองค์ พระองค์กล่าวเตือนพวก เขาเพราะพระองค์ทรงรัก และห่วงใยพวกเขา พระองค์คอยที่จะประทานอภัย และไถ่พวกเขากลับสู่สภาพเดิม พระองค์จะไม่ทรงพิโรธพวกเขาเป็นนิตย์ (ดู มีคาห์ 7:18-20)

ข้อพระคัมภีร์ที่กล่าวมา เป็นที่รู้จักกันดีว่า “เป็นสูตรที่งดงาม” แห่ง การปฏิบัติตน (ของผู้ติดตามพระเจ้า) คือ “ความยุติธรรม ความรัก ความ เมตตา เดินไปกับพระเจ้าด้วยด้วยความถ่อมใจ” ฟังดูแล้วเป็นเรื่องง่ายๆ ใช่ไหม แต่การดำเนินไปเช่นนั้นในภาคปฏิบัติถือว่าเป็นเรื่องที่ท้าทายมาก โดยเฉพาะอย่างยิ่ง เมื่อการทำเช่นนั้นดูเหมือนจะผิดจังหวะการเดินกับสังคม รอบข้าง เมื่อพวกเขาถือเอาประโยชน์จากความอยุติธรรม และการเย้ยหยัน ความเมตตา ลอยตัวอยู่บนความหยิ่งเหนือการกระทำที่เป็นความยุติธรรม ความรักความเมตตา และเดินไปด้วยความถ่อมใจ ซึ่งต้องอาศัยความกล้า และความวิริยะอุตสาหะ กระนั้นเราไม่ได้ทำสิ่งนี้ตามลำพัง เมื่อเราประพฤติตน เช่นนี้ เท่ากับเรากำลังเดินไปกับพระเจ้าของเรา

`มีความเชื่อมโยงอะไรระหว่างการทำความยุติธรรม แสดงความ รัก ความกรุณา และการเดินอย่างถ่อมใจต่อพระพักตร์พระเจ้า`