---
title:  ศึกษาเพิ่มเติม
date:   30/08/2019
---

อ่านงานเขียนของ เอลเลน จี. ไว้ท์ ในบท “โดรคัส และพันธกิจการ รับใช้ และอิทธิพลของการรับใช้นั้น” หน้า 66, 67, Welfare Ministry; ในบท “โบสถ์แห่งความเอื้ออารี” หน้า 335, 345, กิจการของอัครทูต; ในบท “นี่เป็น ศาสนาที่บริสุทธิ์” หน้า 35-41, Welfare Ministry

“พระผู้ช่วยให้รอดได้ทรงประทานชีวิตล้ำค่าของพระองค์ เพื่อจะ สถาปนาคริสตจักรขึ้น ให้สามารถเอาใจใส่ดวงวิญญาณที่เศร้าโศก และถูกการ ทดลองต่างๆ กลุ่มผู้เชื่ออาจยากจน ไม่มีการศึกษาสูง และไม่เป็นที่รู้จัก กระนั้นพวกเขาอยู่ในพระคริสต์ พวกเขาอาจทำงานในบ้าน หรือละแวกเพื่อน บ้านในโบสถ์ และแม้ในพื้นที่ห่างไกลออกไป ซึ่งผลลัพธ์ที่ได้นั้นเกินกว่าจะ คาดคิด เพราะดวงวิญญาณเหล่านั้นจะได้รับชีพนิรันดร์” (เอลเลน จี. ไว้ท์, ผู้พึงปรารถนาแห่งปวงชน, หน้า 640)

“ความไม่เห็นแก่ตัว และมีใจเอื้อเฟื้อ สร้างให้คริสตจักรแรกเริ่มเป็น ดุจ “เครื่องขนส่ง” แห่งความชื่นชมยินดี สำหรับเหล่าผู้เชื่อต่างทราบว่าความ อุตสาหะของพวกเขากำลังช่วยส่งข่าวสารพระกิตติคุณไปยังผู้อยู่ในความมืด ความเมตตากรุณา (benevolence) เป็นเครื่องพิสูจน์ว่าพวกเขาไม่ได้รับพระคุณ ของพระเจ้าอย่างเปล่าประโยชน์ สิ่งใดอาจผลิตความมีใจเอื้ออารีเช่นนั้นได้ นอกจาก “การทำดวงวิญญาณให้พ้นบาป” (the sanctifi cation of spirit) ใช่ไหม ในสายตาของเหล่าผู้เชื่อ และผู้ยังไม่เชื่อ นั่นเป็นสิ่งอัศจรรย์แห่ง พระคุณ” (เอลเลล จี. ไว้ท์, กิจการของอัครทูต, หน้า 344)

**คำถามเพื่อการอภิปราย**

`1. คริสตจักร (หรือโบสถ์) ท้องถิ่นของคุณจะกลายเป็นดั่งคริสตจักร ที่ถูกพรรณนาไว้ในไม่กี่บทตอนต้นของพระธรรมกิจการฯ ได้ อย่างไร มีขั้นตอนภาคปฏิบัติอะไรที่ผู้นำในโบสถ์ของคุณสามารถ นำไปหนุนใจคริสตจักรให้ดำเนินไปในทิศทางนี้`

`2. คริสตจักรเซเว่นธ์เดย์แอ๊ดเวนตีสทั่วโลกใช้หลักการบางประการ มาอภิปรายสัปดาห์นี้ เพื่อบอกให้ทราบว่าเงิน “สิบลดหนึ่ง” และ “เงินถวาย” ถูกนำไปแบ่งสรรระหว่างส่วนต่างๆ ของโลกอย่างไร การดำเนินตามระบบดังกล่าวนี้ให้ประโยชน์อย่างไร ในการแบ่ง สรรทรัพยากรไปทั่วโลก`

`3. คำสั่งสอนทั้งหลายสำหรับการดำเนินชีวิต เหมือนที่ โรม บทที่ 12 ได้กล่าวสรุปไว้ ยกตัวอย่างเช่น เกี่ยวกับความจริง หลักการที่ ปฏิบัติได้ เพื่อการดำเนินชีวิตและการทำการ “ในสถานการณ์ โลกจริง” หรือเรารู้สึกว่าเป็นเสมือน “ภาพลักษณ์แห่งอุดมคติ” สำหรับ “หน้าต่างกระจกหลายสีของภาพนักบุญต่างๆ”`

`4. ยากอบ 5:1-5 ใช้ภาษาเข้มแข็ง เพื่อสะท้อนคำเตือนที่รุนแรง ซึ่ง ผู้เผยพระวจนะแห่งพระคัมภีร์เดิมเป็นผู้ให้ เหตุใดการแสดงออก ด้วยถ้อยคำแข็งแกร่งเช่นนั้นจึงเหมาะสมและมีความจำเป็น`

**บทสรุป**

ได้รับการปลุกเร้า จากพระมหาบัญชาของพระเยซู และได้รับ อำนาจจากพระวิญญาณบริสุทธิ์ เหล่าอัครทูต และเหล่าผู้เชื่อยุคแรกเริ่ม ได้ดำเนินพันธกิจการประกาศออกไปกว้างไกลเท่าที่จะเป็นไปได้ เมื่อ ประมวลคำสั่งสอนของพระเยซู และพระคัมภีร์ภาษาฮีบรูเข้าด้วยกัน พวก เขาได้สร้างคริสตจักรแรกเริ่มเป็นชุมชนประเภทใหม่ พวกเขาแบ่งปันสิ่งที่ พวกเขามีให้กับผู้ขาดแคลน ทั้งภายใน และนอกชุมชน โดยการทำตัวเป็น แบบอย่าง และการสั่งสอน ตามที่ปรากฏในจดหมายฝากที่ส่งถึงคริสตจักร ต่างๆ เหล่าผู้นำคริสเตียนรุ่นแรกได้เร้าใจเหล่าผู้เชื่อให้ดำเนินชีวิตอย่าง สัตย์ซื่อ และถวายตัวรับใช้ด้วยการแบ่งปันสิ่งที่พวกเขามีแก่ผู้ขัดสน