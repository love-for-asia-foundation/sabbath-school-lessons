---
title:  พันธกิจในคริสตจักรพันธสัญญาใหม่
date:   24/08/2019
---

### อ่านข้อพระคัมภีร์สำหรับบทเรียนสัปดาห์นี้
กิจการฯ 2:42-47; 4:32-37; มัทธิว 25:38, 40; กิจการฯ 9:36; 2 โครินธ์ 8:7-15; โรม บทที่ 12; ยากอบ 2:1-9

> <p>ข้อควรจำ</p>
> “ธรรมะที่บริสุทธิ์ไร้มลทินเฉพาะพระพักตร์พระเจ้า พระบิดานั้น คือการช่วยเหลือเด็กกำพร้า และหญิงม่าย ที่มีความทุกข์ร้อน และการรักษาตัวให้พ้นจากราคีของ โลก” (ยากอบ 1:27)

ข้อพระคัมภีร์อันเป็นที่รู้จักในชื่อ “พระมหาบัญชา” (มัทธิว 28:18-20) เป็นข้อพระคัมภีร์ที่คนรู้จักดีที่สุดในพระคัมภีร์ อย่าง น้อยที่สุดโดยเหล่าคริสเตียน บ่อยครั้งข้อพระคัมภีร์ดังกล่าวได้รับการพรรณนา ว่าเป็น “ถ้อยแถลงพันธกิจของเรา” (our mission statement) เป็นชุดของ ข้อพระคัมภีร์ที่ให้การดลใจสำหรับ “พันธกิจทุกประเภท และโครงการ ประกาศพระกิตติคุณทั้งปวง” ที่จริงแล้ว เมื่อได้รับการดลใจจากข้อพระคัมภีร์ เหล่านี้ คริสเตียนทั้งหลายได้เดินทางกระจายไปทั่วโลก บางครั้งต้องจ่ายค่า แสนแพงเป็นการส่วนตัวเพื่อจะทำการเผยแพร่พระกิตติคุณ

และพระเยซูได้ตรัสอะไรใน “พระมหาบัญชา” เพื่อสร้างสาวก “จง บัพติศมาพวกเขาในพระนามของพระบิดา พระบุตร และพระวิญญาณบริสุทธิ์ และสอนพวกเขาให้ถือรักษาสิ่งสารพัดที่เราสั่งพวกท่านไว้” (มัทธิว28:20) และอย่างที่เราได้เห็นมา ส่วนมากของพระบัญชาของพระเยซูนั้นเกี่ยวข้องกับ การเอาใจใส่บุคคลที่ต้องการความช่วยเหลือ เหล่าคนที่ได้รับความเจ็บปวด คนที่ไม่สามารถช่วยเหลือตนเองได้ อย่างนี้เป็นต้น เราต้องจำไว้ว่า คำสั่ง เหล่านี้ของพระเยซู ก่อนอื่นสำหรับอัครทูต และสาวกรุ่นแรก ซึ่งจะว่าไป “ไม่ใช่หน้าที่ ที่ได้รับมอบหมายใหม่” (new assignment) ที่พวกเขาไม่ได้ยิน หรือไม่ได้เห็นมาก่อน แต่เป็น “พันธกิจต่อเนื่อง” ของพระเยซู ซึ่งพระองค์ได้ ทรงทำการท่ามกลางพวกเขามาก่อน ลักษณะการสอนของพระเยซูเช่นนี้ สามารถมองเห็นได้ชัดเจนในชีวิตของชุมชนคริสเตียนใหม่ ซึ่งเป็นส่วนหนึ่งที่ พระมหาบัญชาได้สำเร็จสมจริง