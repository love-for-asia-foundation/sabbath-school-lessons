---
title:  การให้คือวิธีแบ่งปัน
date:   27/08/2019
---

หลังจากการได้สนทนากันเสร็จ อัครทูตเปาโลได้รับงานมิชชันนารีเพื่อ นำข่าวพระกิตติคุณไปประกาศแก่ชาวต่างชาติในโลก จากความสำเร็จที่พระเจ้า ประทานให้ท่านเปาโล มีผู้ยกคำถามสำคัญขึ้นมาถามเกี่ยวกับความสัมพันธ์ ระหว่าง “รากฐานของศาสนายิวได้บังเกิดความเชื่อของคริสเตียน และชาว ต่างชาติที่เป็นผู้ติดตามพระเยซู” สภาของชาวยิว และผู้นำคริสเตียนชาวต่าง ชาติได้ประชุมกันที่กรุงเยรูซาเล็ม เพื่อทำการอภิปรายในเรื่องนี้ และร่วมกัน แสวงหาการทรงนำของพระเจ้า สำหรับคำถามในความเชื่อมโยงอันซับซ้อนเหล่า นี้ ผลลัพธ์ของการประชุมสภา มีรายงานเป็นมติบันทึกในกิจการฯ บทที่ 15

อย่างไรก็ดี ในรายงานของท่านเปาโลเกี่ยวกับการประชุมสภาครั้งนี้พบ ได้ใน “กาลาเทีย บทที่ 2” ท่านเพิ่มส่วนประกอบของคำสั่งสอน ที่ท่านได้รับ จากสภาแห่งกรุงเยรูซาเล็มสำหรับพันธกิจการประกาศต่อเนื่องท่ามกลาง ชาวต่างชาติว่า “ท่านเหล่านั้นขอแต่เพียงให้เรานึกถึงคนจน ซึ่งเป็นที่ข้าพเจ้า ทำอย่างกระตือรือร้นอยู่แล้ว” (กาลาเทีย 2:10)

และอัครทูตเปาโลติดตามเป้าหมายนี้อย่างต่อเนื่องเป็นการส่วนตัว (ดู ตัวอย่าง กิจการฯ 20:35) และตลอดในพันธกิจการรับใช้ของท่าน เหมือนกับ กิจกรรมของคริสตจักรแรกเริ่มในกรุงเยรูซาเล็ม ท่านเปาโลได้ขยายนิมิต (vision) ของชุมชนคริสเตียนเพื่ออ้าแขนรับ (embrace) เหล่าผู้เชื่อทั้งมวล

`อ่าน 2 โครินธ์ 8:7-15 ท่านเปาโลเชื่อมโยงพระกิตติคุณ และ “การให้ทาน” อย่างมีใจเอื้อเฟ้อื อย่างไร`

ท่านเปาโลได้นำเรื่องราว สองเรื่องจากพระคัมภีร์เดิมมาเล่าเพื่อเป็น การหนุนใจเหล่าผู้เชื่อให้มีน้ำใจเอื้ออารี และให้การเอาใจใส่พี่น้องแห่งความ เชื่อ ผู้กำลังประสบกับความยากลำบาก ท่านเปาโลอ้างถึงความมีน้ำพระทัย กว้างขวางของพระเจ้าที่ทรงจัดหา “มานา” ให้ชนอิสราเอลในป่าทุรกันดาร เป็นเสมือนต้นแบบของการ “ให้” และการแบ่งปันในวงกว้างของชุมชนโบสถ์ (ดูโครินธ์ 8:15) และอัครทูตเปาโลยังอ้าง พระธรรมสดุดี 112:9 ซึ่งเขียนไว้ว่า “เขาแจกจ่าย เขาให้แก่บรรดาคนยากจน ความชอบธรรมของเขาดำรงอยู่เป็น นิตย์” (2 โครินธ์ 9:9)

ท่านเปาโลเร้าใจให้ผู้อ่านของท่าน “มีความตั้งใจ” เกี่ยวกับการให้หรือ การบริจาค โดยแยกเงินรายได้ส่วนหนึ่งไว้ต่างหาก เป็นประจำทุกสัปดาห์ เพื่อ จะเป็นการง่ายที่จะมอบให้ เมื่อท่านทิตัสมาเยี่ยมคริสตจักรของพวกเขา เพื่อ รวบรวมเงินบริจาคของคริสตจักรต่างๆ และท่านทิตัสจะได้นำเงินที่ได้รับไป ช่วยผู้ที่กำลังได้รับความขัดสนในกรุงเยรูซาเล็ม ท่านเปาโลใช้ตัวอย่างของ คริสตจักรต่างๆ เพื่อให้การหนุนใจคริสตจักรอื่นๆ ให้แสดงความมีใจเอื้อเฟื้อ ในทำนองเดียวกัน ท่านเปาโลเขียนว่า “โดยผลของการปรนนิบัตินี้พวกเขา จะสรรเสริญพระเจ้าในเรื่องที่ท่านทั้งหลายเชื่อฟัง สมกับที่กล่าวยอมรับข่าว ประเสริฐของพระคริสต์ และในเรื่องที่ท่านแบ่งปันกับพวกเขา และทุกคนด้วย ใจกว้างขวาง” (2 โครินธ์ 9:13)

`เราควรให้ความสำคัญก่อนหลังในการ “ให้” เมื่อเราไม่สามารถ ที่ “จะให้” ในทุกโครงการ ที่นำเสนอหรือเชิญชวนเราให้ช่วยบริจาค`