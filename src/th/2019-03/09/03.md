---
title:  การรับใช้และการเป็นพยานของโดรคัส
date:   26/08/2019
---

ขณะที่คริสตจักรเริ่มขยายออกไป ตามที่พระเยซูได้ทรงกล่าวทำนาย ไว้ว่า “ในกรุงเยรูซาเล็ม ทั่วแคว้นยูเดีย ทั่วแคว้นสะมาเรีย และจนถึงที่ สุดปลายแผ่นดินโลก” (กิจการฯ 1:8) เหล่าผู้รับเชื่อใหม่ น้อมรับเอาพันธกิจ การรับใช้ (ministry) ของพระเยซูมาดำเนินการ ท่ามกลางคนเหล่านี้มี “โดรคัส” (Dorcas) ซึ่งเป็นที่รู้จักในอีกชื่อหนึ่งว่า “ตาบิธา” (Tabitha) เธอ อาศัยอยู่ที่เมือง “ยัฟฟา” (Joppa) เป็นที่ชัดเจนว่าเธอนำเอาคำสอนของ พระเยซูโดยเฉพาะอย่างยิ่งตอนที่ว่า เมื่อมีใครขาดแคลนเสื้อผ้าร่างกายเปลือย เปล่า เธอรับทำสิ่งนั้นเพื่อพระเยซูเอง (มัทธิว 25:38, 40)

`อ่านคำพรรณนาของโดรคัสและพันธกิจของเธอใน กิจการฯ 9:36 ชีวิตและพันธกิจของคุณอาจถูกพรรณนาในรูปแบบเดียวกันกับข้อ พระคัมภีร์นี้อย่างไร คุณต้องการได้รับการพรรณนาอย่างไร`

ดูเหมือนว่าพันธกิจการรับใช้ของโดรคัสเป็นลักษณะการพรรณนา เหมือนเป็นสาวก (กิจการฯ 9:36) ซึ่งความสัตย์ซื่อของเธอ ความขยันขันแข็ง และการมุ่งสนใจในความต้องการของคนอื่น จนเป็นที่รู้จักโดยชาวเมืองอื่น ไกลออกไปจากบ้านเกิดของเธอ

ท่านเปโตรเดินทางไปเยี่ยมเมืองใกล้เคียงชื่อลิดดา และมีกลุ่มคนจาก เมืองยัฟฟาได้เดินทางมาเชิญท่านเปโตรไปยังบ้านของโดรคัสที่เมืองยัฟฟา เนื่องในการตายของเธอ (ดู กิจการฯ 9:37-41) เมี่อท่านเปโตรไปถึงเมือง ยัฟฟา ท่านเปโตรได้พบกับกลุ่มคนที่โดรคัสเคยให้ความช่วยเหลือผ่านงานให้ ความช่วยเหลือคนยากจนของเธอ พวกเขาได้แสดงให้ท่านเปโตรเห็นว่า เธอ ได้เย็บเสื้อตัวนั้น ตัวนี้ และไม่ต้องสงสัยว่าพวกเขาได้เล่าหลายเรื่องราวเกี่ยว กับความดีของโดรคัส ว่าเธอได้ช่วยเหลือพวกเธอ และคนอื่นๆ อย่างไร

จากนั้นท่านเปโตรอธิษฐานเพื่อโดรคัส และพระเจ้าทรงประทานให้ เธอกลับมามีชีวิตอีกครั้งหนึ่ง แน่นอน ไม่มีการรับประกันว่าชีวิตของผู้ที่ทำงาน อุทิศตนเพื่อผู้อื่น จะแข็งแรงยั่งยืนเสมอไป จะว่าไปสำหรับโดรคัสเองเธอได้รับ ความทุกข์ยากจากการเจ็บป่วย และถึงแก่ความตาย... อีกท่านหนึ่งคือสเทเฟน ซึ่งเป็นหนึ่งในมัคนายกกลุ่มแรกจำนวนเจ็ดคน ซึ่งได้รับการแต่งตั้งให้ทำการ รับใช้เหล่าหญิงม่ายในคริสตจักร ซึ่งท่านได้กลายเป็นผู้สละชีวิต (martyr) เพื่อความเชื่อคนแรก (ดูกิจการฯ 7:54-60) ชีวิตแห่งการรับใช้ไม่ใช่ชีวิตที่จะ ราบรื่นเสมอไป ในบางครั้งเส้นทางอาจเป็นถนนที่ขรุขระ

อย่างไรก็ตาม เรื่องนี้พระเจ้าทรงใช้ การตระหนักในความรัก และฤทธิ์ อำนาจของพระองค์ในทั้งชีวิตและความตายของโดรคัสเพื่อทำให้เกิดแรงกระทบ (impact) กับชาวเมืองยัฟฟา “เหตุการณ์นั้นลือไปตลอดทั่วเมืองยัฟฟา คน จำนวนมากก็พากันมาเชื่อถือองค์พระผู้เป็นเจ้า” (ดู กิจการฯ 9:42)

`หากคุณต้องตายไป ความดีที่คุณได้กระทำมาจะทำให้ผู้คนโศก เศร้า และรู้สึกในความสูญเสียเหมือนชาวบ้านคิดถึงความเมตตาของ โดรคัส ซึ่งชาวเมืองโศกเศร้า และจดจำได้ไหม คุณสามารถจะเรียน รู้เรื่องมรดกของ “การรับใช้ผู้อื่น” ได้ดีกว่าได้อย่างไร คุณมีความ สามารถ หรือความชำนาญพิเศษอะไรเหมือนโดรคัส ที่เธอให้การรับใช้ คนอื่นหรือไม่ เพื่อคุณจะให้การรับใช้คนอื่นๆ ได้เช่นกัน`