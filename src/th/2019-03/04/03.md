---
title:  “โอ...พระเจ้าโปรดกระทำบางสิ่ง”
date:   22/07/2019
---

`อ่านพระธรรมสดุดี บทที่ 82 อะไรคือข่าวสารตรงนี้สำหรับเรา`

แม้พระเจ้าทรงประทานความเป็นระเบียบ และกฎเกณฑ์ต่างๆ ของ สังคมในวาระต่างๆ ในประวัติศาสตร์ของพวกเขา แต่ชนชาติอิสราเอลล้มเหลว ที่จะดำรงชีวิตในระดับสูงขึ้นตามแผนของพระองค์ พวกเขากลายเป็นเหมือน ชนชาติต่างๆ ที่อยู่แวดล้อมพวกเขาอย่างง่ายเกินไป กล่าวคือดำเนินชีวิตใน รูปแบบของความอยุติธรรม และกดขี่ข่มเหงผู้ที่ด้อย หรือยากจนกว่า พวก ผู้นำ และพวกผู้พิพากษามองหา และดูแลเฉพาะพวกเขาเอง การจะให้พวกเขา ยื่นมือช่วยเหลือ และแสดงความเห็นอกเห็นใจต้องแลกด้วยสินบน เมื่อเหล่า คนสามัญ และคนยากจนไม่อาจได้รับการปกป้องจากศาล โดยเฉพาะคนยากจน จะตกอยู่ภายใต้การถูกใช้หาประโยชน์ (exploitation) อย่างไม่เป็นธรรม

เพลงสดุดี บทที่ 82 ตอบสนองต่อสถานการณ์เช่นนั้น ซึ่งพรรณนาถึง บทบาทของพระเจ้าในฐานะ “ผู้พิพากษาสูงสุด” และพรรณนาฉากที่พระองค์ ทรงพิพากษาเหล่าผู้นำ และแม้แต่ผู้พิพากษาของประชาชน เพลงสดุดีบทนี้ กล่าวย้ำว่าผู้สวมบทบาทดังกล่าวในสังคม “ได้รับการแต่งตั้งให้เป็นผู้พิพากษา ภายใต้พระองค์” (เอลเลน จี. ไว้ท์, ผู้เผยพระวจนะและกษัตริย์, หน้า 198) พวกเขารั้งตำแหน่ง และดำเนินงานของพวกเขาในฐานะเป็นตัวแทน และอยู่ ภายใต้พระเจ้า ในทัศนะการมองของกษัตริย์ดาวิด ความยุติธรรมของพระเจ้า เป็นต้นแบบสำหรับการพิพากษาบนโลกซึ่งต้องนำมาปฏิบัติ เพราะเป็นมาตร- ฐานบอกว่า การพิพากษาใดยุติธรรม หรือไม่ยุติธรรมอย่างไร เหล่าผู้ละเว้น ไม่ดำเนินตามก็จะถูกพิพากษาเสียเอง

พระธรรมสดุดีกล่าวสรุปด้วยการเรียกเป็นพิเศษให้ทำการเพื่อพระเจ้า (สดุดี 82:8) ให้เข้าแทรกแซง และระงับซึ่งความอยุติธรรม ซึ่งมีอยู่มากมายใน ประเทศชาติ เหมือนบทสดุดีหลายบท บทนี้ให้เสียงแก่ผู้ไม่มีเสียง และแก่ผู้ที่ ถูกกดขี่ หรือผู้ถูกบังคับให้เงียบเสียงโดยระบบที่ไม่เที่ยงธรรม ในที่ซึ่งเขาใช้ ชีวิตและการงาน

เพลงสดุดี บทที่ 82 ร้องเชิญชวนให้ติดตามพระเจ้า เพราะพระองค์ ทรงดำรงตำแหน่งผู้พิพากษาสูงสุด ผู้ทรงปกครองแห่งจักรวาล และเหนือ ประชาชาติทั้งปวง ไม่มีศาลยุติธรรมใดจะสูงส่งกว่า หรือมีสิทธิอำนาจมากกว่า คำเชิญชวนที่อาจทำได้ จงมั่นใจว่าขณะเมื่อศาลในโลกไม่รับฟัง หรือมองไม่ เห็นเสียงร้องของคนยากจน และผู้ที่ถูกกดขี่ ซึ่งเกิดขึ้นบ่อยมากบนแผ่นดิน โลก บัดนี้เรายังมีโอกาส เพราะพระเจ้าไม่ทรงปฏิเสธต่อคำร้องทูลขอความ ช่วยเหลือ

ในช่วงเวลาแตกต่างกันในชีวิตของเรา เราอาจพบว่าเราตกเป็นเหยื่อ ของความอยุติธรรม แต่ในเวลาอื่นๆ เราอาจเป็นคนหนึ่งที่ได้กระทำ หรือแสวง หารผลประโยชน์จากความไม่ยุติธรรม ในคำสอนอย่างเช่น สดุดี บทที่ 82 เรา สามารถมองเห็นอย่างลุ่มลึก และได้รับสติปัญญา ไม่ว่าเราจะเป็นผู้ถูกกดขี่ หรือผู้กดขี่ พระเจ้าทรงห่วงใยสำหรับผู้พิพากษาที่ไม่ยุติธรรมเช่นกัน พระองค์ พรรณนาว่าพวกเขาเป็นบุตรทั้งหลายของพระองค์ และทรงประสงค์ให้พวกเขา เลือกดำเนินชีวิตที่ดีกว่า (ดู สดุดี บทที่ 82:6) เช่นนั้น ยังมีความหวังแม้แต่กับ เหล่าผู้อยู่ฝ่าย “กดขี่ข่มเหง” ซึ่งผิดข้าง ขอเพียงพวกเขาจะอนุญาตให้พวกเขา ได้รับการเปลี่ยนแปลง