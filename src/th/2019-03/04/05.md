---
title:  การดำเนินไปกับองค์พระผู้เป็นเจ้า
date:   24/07/2019
---

ขณะที่เราเข้าใกล้ตอนจบของพระธรรม “สดุดี” การร้องเปล่งเสียง (exclamation) ถ้อยคำ “สรรเสริญ” ดูเหมือนจะดังก้อง (crescendo) เพิ่ม ขึ้นเป็นลำดับ และซ้ำซ้อนกัน เพลงสดุดีสุดท้าย 5 บทเริ่มต้นด้วยถ้อยคำง่ายๆ และเป็นคำสั่งโดยตรงให้ “ถวายสรรเสริญองค์พระผู้เป็นเจ้า!” และบทแรก ของเพลงสดุดีเหล่านี้ สดุดี บทที่ 146 มีจุดเน้นเจาะจงไปที่ “ความห่วงใย” ของพระเจ้าสำหรับคนยากจน และผู้ที่ถูกกดขี่ ซึ่งถือเป็นเหตุผลเบื้องต้นของ การสรรเสริญเช่นนั้น

`อ่านพระธรรมสดุดี บทที่ 146 มีข่าวสารอะไรตรงนี้สำหรับเรา พระเจ้ากำลังตรัสอะไร โดยเฉพาะอย่างยิ่งใน สดุดี 146:5-9`

ในความแน่ใจว่า พระเจ้าทรงเป็นพระผู้สร้างโลกนี้ (ดู สดุดี 146:6) พระธรรมสดุดีนี้ กล่าวพรรณนาว่าพระเจ้าทรงดำเนินงานของพระองค์ต่อ โลกในฐานะ “ผู้พิพากษา ผู้ทรงจัดหา ผู้ส่งเสริมเสรีภาพ ผู้ให้การเยียวยา ผู้ให้การช่วยเหลือ และทรงปกป้องสิ่งทั้งปวงเหล่านี้ ซึ่งเน้นไปยังผู้คนโดย เฉพาะผู้ต้องการให้เราช่วยเหลือในความต้องการเหล่านี้ นับเป็นนิมิตที่ได้รับ การดลใจในสิ่งที่พระเจ้าทำ และแสวงหาทางที่จะทำในชุมชนของเรา และใน โลกของเรา

บางครั้งเราคิดถึงการจะให้การดูแลเอาใจใส่ผู้ที่มีความต้องการ โดย ถือว่าเป็นสิ่งที่เราควรทำ เพราะพระเจ้าตรัสไว้เช่นนั้น แต่ สดุดี บทที่ 146 กล่าวว่านี่เป็นบางสิ่งที่พระเจ้าได้ทรงทำอยู่แล้ว และพระองค์ทรงเชิญเราให้เข้า ร่วมงานกับพระองค์ เมื่อทำงานเพื่อต่อต้านความยากจน การกดขี่ข่มเหง และ ผู้เป็นโรคต่างๆ เท่ากับเรากำลังทำงานกับพระเจ้า เพื่อให้เป็นไปตามวัตถุ ประสงค์ของพระองค์ นี่ช่างเป็นสิทธิพิเศษเพียงใดที่เราได้เป็นผู้ร่วมงานกับ พระเจ้าในการเติมเต็มบางสิ่ง ซึ่งทำให้เกิดการดลใจเหมือน “สดุดี บทที่ 146” แต่ทั้งนี้มีผลประโยชน์เกิดขึ้นสำหรับเราเช่นกัน คริสเตียนทั้งหลาย

บ่อยครั้งพูดคุยเกี่ยวกับการแสวงหาพระเจ้า และมีความปรารถนาจะมีความ สัมพันธ์ใกล้ชิดกับพระองค์ กระนั้นข้อพระคัมภีร์ สดุดี 146:7-9 และข้ออื่นๆ อีกมากมายในพระคัมภีร์ทั้งเล่ม บ่งชี้ให้เราทราบว่า นั่นเป็นวิธีหนึ่งที่จะพบ พระเจ้าได้ คือการที่จะร่วมงานกับพระองค์ ทำอย่างที่พระองค์ทรงทำ ดังนั้น ถ้าพระองค์กำลังทรงทำงานเพื่อยกระดับคนยากจน คนเจ็บป่วย และคนที่ถูก กดขี่ขึ้น ดังที่สดุดี บทที่ 146 กล่าวว่าพระองค์ทรงทำ เราก็ควรจะทำงานร่วม กับพระองค์เช่นกัน “พระคริสต์ทรงเสด็จมายังโลกนี้เพื่อจะดำเนิน และทำการ ท่ามกลางคนยากคนจน และผู้ได้รับความทุกข์เดือดร้อน พวกเขาได้รับส่วน แบ่งยิ่งใหญ่ และปัจจุบัน ในตัวบุคคลคือเหล่าบุตรชายหญิงของพระองค์ พระเจ้าทรงเชื้อเชิญให้คนยากจน และคนที่ต้องการ ปลอบประโลมความ โศกเศร้า และบรรเทาผู้คนที่ทนทุกข์ยากให้เข้ามาหาพระองค์

“จงดูแลผู้ที่ได้รับความทุกข์เดือดร้อน และสนองต่อผู้มีความจำเป็น เราอาจไม่เข้าใจถึงพระเมตตา และความรักของพระเจ้าอย่างหมดจด และไม่มี ทางที่จะทราบในความลึกซึ้งของความเมตตากรุณา ความเห็นอกเห็นใจของ พระบิดาแห่งสวรรค์ จะไม่มีการนำพระกิตติคุณใดๆ ที่มีความหมายยิ่งใหญ่ กว่า การที่จะนำพระกิตติคุณไปสู่คนที่หงอยเหงา เปล่าเปลี่ยว และไปสู่บุคคล ที่อยู่ในพื้นที่ ผู้ต้องการความช่วยเหลือ และผู้มีฐานะยากจนขัดสนที่สุด” (เอลเลน จี. ไว้ท์, คำพยานสำหรับคริสตจักร, เล่ม 7, หน้า 226)

`คุณเคยมีประสบการณ์อะไร และเราจะเข้าใกล้พระเจ้าโดยการ รับใช้คนอื่นๆ ได้อย่างไร`