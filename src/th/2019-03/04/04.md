---
title:  ข้อสัญญาหลายข้อของกษัตริย์
date:   23/07/2019
---

`อ่านพระธรรมสดุดี บทที่ 101 แม้ว่าเดิมจะถูกเขียนขึ้นสำหรับ ผู้นำทั้งหลาย มีคำแนะนำสำคัญอะไรที่เราสามารถนำมาใช้สำหรับเรา เอง ไม่ว่าเราจะมีตำแหน่งหน้าที่อะไรก็ตาม`

สดุดี บทที่ 101 เป็นข้อพระคัมภีร์อีกข้อหนึ่งสำหรับเหล่าผู้นำ แม้ว่า ข้อพระคัมภีร์เหล่านี้ดาวิดประพันธ์ขึ้นในช่วงขึ้นครองราชย์ในตอนต้น ในฐานะ กษัตริย์ของอิสราเอล ข้อความบางข้อได้ถูกปรับเปลี่ยนจากคำปฏิญาณที่ ดาวิดได้กล่าวตอนขึ้นสู่บัลลังก์ ในประสบการณ์ในฐานะนักรบสำหรับกษัตริย์ ซาอูล และต่อมาหนุ่มดาวิดต้องหลบหนีการตามล่าของซาอูล ตอนนี้ดาวิด กล่าวเป็นพยานจากชีวิตจริงว่ากษัตริย์องค์หนึ่งจะสูญเสียเส้นทางอันชอบธรรม ของตน และนำความเสียหายมาสู่ประเทศชาติ และครอบครัวของเขาอย่างไร ดาวิดตั้งใจมุ่งมั่น ที่เขาเองจะต้องเป็นผู้นำ และผู้ปกครองที่มีความแตกต่าง ออกไป

พวกเราไม่กี่คนที่จะเป็นนักการเมือง หรือผู้นำระดับประเทศ แต่เรา ทั้งปวงมีบทบาทในชีวิต เรามีโอกาสแห่งอิทธิพล ที่จะให้การหนุนใจคนอื่น นี่อาจเป็นการงานในชีวิตของเรา ซึ่งมีส่วนร่วมในชุมชน ในครอบครัว หรือใน โบสถ์ ดังที่ เอลเลน จี. ไว้ท์ แสดงความเห็น ในบทหนึ่งของการเป็นผู้นำ “คำ ปฏิญาณของดาวิดบันทึกในสดุดี บทที่ 101 ซึ่งควรเป็นคำปฏิญาณของคน ทั้งปวง ซึ่งได้รับมอบหมายให้รับผิดชอบ เป็นผู้พิทักษ์ด้านอิทธิพลของบ้าน” (คำปรึกษาสำหรับบิดามารดา ครู และนักเรียน, หน้า 119)

ถ้าเรามีโอกาส เราควรเตรียมความพร้อมจะให้คำแนะนำ และยก หลักการเหล่านี้ให้ผู้อยู่ในตำแหน่งของผู้นำเหนือเรา และเราทั้งปวง ในฐานะ เป็นผู้นำ เป็นตำแหน่งแห่งอิทธิพล เรามีโอกาสนำเอาหลักการ การเป็นผู้นำ ของดาวิดมาใช้ ซึ่งจะช่วยเราให้เป็นพรแก่คนอื่นๆ

จุดเริ่มต้นสำหรับดาวิดจะถวายพระเกียรติแด่พระเจ้าสำหรับพระเมตตา และความยุติธรรมของพระองค์ (สดุดี 101:1) ซึ่งได้กลายเป็นพื้นฐานของทุกสิ่ง ทุกอย่างที่ดาวิดแสวงหาที่จะเชิดชู (uphold) โดยการเป็นผู้นำของพระองค์ ดาวิดแสวงหาทางที่จะเรียนรู้ และนำคุณลักษณะเดียวกันไปใช้ในชีวิต และ การงานของตน การที่จะทำสิ่งนี้ ดาวิดต้องต่อต้านต่อการทดลองไม่ให้ทำ สิ่งผิด ไม่ให้ หรือรับสินบน ความไม่สัตย์ซื่อทั้งหมดนี้ล้วนแต่เป็นกับดัก (traps) โดยเฉพาะสำหรับผู้อยู่ในตำแหน่งแห่งอำนาจ และผู้นำทั้งหลาย

ดาวิดทราบถึงความสำคัญของการมีคณะที่ปรึกษาที่ดี ซึ่งได้ช่วยเขา ให้ทำในสิ่งที่ถูกต้อง ดาวิดปฏิญาณที่จะแสวงหา “ที่ปรึกษาที่ไว้วางใจได้” และที่จะแต่งตั้งเจ้าหน้าที่ระดับสูงที่สัตย์ซื่อ พวกเขาต้องรักความยุติธรรม และ มีใจกรุณา ซึ่งนี่เป็นเครื่องหมายของการเป็นผู้นำ แม้แต่กับผู้ใต้บังคับบัญชาที่ ทำงานภายใต้เขา

`แม้เราจะไม่อยู่ในตำแหน่งที่มีที่ปรึกษาและพนักงานคอยรับคำสั่ง แต่เราจะเสริมอิทธิพลแก่ตนเองเพื่อเป็นผู้นำที่มีความเมตตาและยุติธรรม ต่อคนที่ขัดสนได้อย่างไร`