---
title:  เหตุผลของการนมัสการ
date:   05/08/2019
---

พระคัมภีร์ทั้งเล่ม กล่าวถึงประชากรของพระเจ้าได้รับการเร้าใจให้ นมัสการพระองค์ และเราได้รับเสนอหลายเหตุผลในการทำเช่นนั้น เราได้รับ การบอกว่า “เรานมัสการพระองค์เพราะว่าพระองค์เป็นใคร พระองค์ได้ทรง ทำอะไร และเพราะว่าพระองค์ทรงมีคุณลักษณะพิเศษ ท่ามกลางสิ่งดังกล่าว คือพระคุณความดีของพระองค์ ทรงความยุติธรรม และทรงความเมตตา เมื่อ เราได้รับการเตือนว่าพระเจ้าทรงเหมือนกับอะไร และพระองค์ได้ทรงทำอะไร เพื่อเรา (โดยเฉพาะพระคริสต์ทรงสิ้นพระชนม์ไถ่บาปแทนเราบนกางเขน) และพระองค์ทรงสัญญาจะทำอะไร ไม่มีใครในพวกเราที่บอกได้ว่า เขา/เธอ ไม่มีเหตุผลใดที่จะไม่นมัสการ และสรรเสริญพระนามของพระเจ้า

`อ่านพระธรรมเฉลยพระธรรมบัญญัติ 10:17-22, สดุดี 101:1, 146:5-10, อิสยาห์ 5:16, 61:11 มีสิ่งใดเป็นสิ่งกระตุ้นให้เรานมัสการ และสรรเสริญพระเจ้า เท่าที่ปรากฏในข้อพระคัมภีร์เหล่านี้`

เหตุผลต่างๆ สำหรับให้เราถวายการนมัสการ ไม่ใช่สิ่งใหม่สำหรับ ประชากรของพระเจ้า บางครั้งมีการแสดงออกของการนมัสการที่เต็มไปด้วย ความกระตือรือร้นเมื่อพระเจ้าทรงเข้าแทรกแซง ยกตัวอย่างเช่นหลังจากที่ พระเจ้าทรงนำพวกเขาออกจากอียิปต์ ในคราวคับขันพระเจ้าทรงเปิดทะเลแดง ช่วยชนอิสราเอลให้รอดพ้นจากการถูกตามล่า ท่านโมเสสและมิเรียม (พี่สาว) ได้นำนักร้องชายและหญิงร้องเพลงสรรเสริญขอบพระคุณพระเจ้าด้วยความ ตื้นตันใจ ที่พระองค์ได้ทรงช่วยพวกเขาให้พ้นจากกองทหารรถศึกของอียิปต์ (ดู อพยพ บทที่ 15)

พระเจ้าทรงความยุติธรรมและทรงความเมตตา ทรงเปิดเผยให้เห็น ในเหตุการณ์เช่นนั้น ซึ่งชนอิสราเอลจะไม่ลืมเหตุการณ์เหล่านี้ โดยพวกเขา มีธรรมเนียมที่พ่อแม่จะเล่าให้ลูกหลานฟังเป็นประจำ และเมื่อลูกๆ มีครอบครัว ของพวกเขาเองก็จะเล่าต่อไปเป็นทอดๆ ถึงการกระทำด้วยความยุติธรรมของ พระเจ้าซึ่งจะเป็นสิ่งดลจิตดลใจอย่างต่อเนื่อง ให้พวกเขาประสงค์จะนมัสการ พระเจ้าปีแล้วปีเล่า โดยชนอิสราเอลรุ่นอายุต่อมา ตัวอย่างของเรื่องเล่าจากรุ่น สู่รุ่น และการนมัสการถูกบันทึกไว้ใน เฉลยธรรมบัญญัติ 10:17-22

พระเจ้าทรงความยุติธรรม นี่เป็นสิ่งแรก ของส่วนง่ายๆ ว่าพระองค์ ทรงเป็นใคร คือ “แก่นแท้” (core) ของส่วนประกอบสำคัญของพระลักษณะ อุปนิสัยที่ขาดเสียมิได้คือ “พระเจ้าจะไม่ทรงทำชั่ว และองค์ผู้ทรงมหิทธิฤทธิ์ จะไม่ทรงบิดเบือนความยุติธรรม” (โยบ 34:12) พระเจ้าทรงความถูกต้อง และ ทรงห่วงใยเพื่อให้ทุกคนได้รับความยุติธรรม นี่เป็นเหตุผลหนึ่งที่เราจะนมัสการ และสรรเสริญพระนามของพระองค์

ประการที่สองความยุติธรรมของพระเจ้ามองเห็นได้ในความเที่ยงธรรม และความชอบธรรมของพระองค์ซึ่งทรงกระทำในนามประชากรของพระองค์ และในนามของคนยากจน และคนที่ถูกกดขี่ทั้งมวล อนึ่งความชอบธรรมของ พระองค์ไม่เพียงแค่นำมาพรรณนาพระอุปนิสัยของพระองค์ พระคัมภีร์ยังวาด ภาพพจน์ไว้ว่า “พระองค์ทรงฟังเสียงร้องของผู้ทุกข์ยาก” (โยบ 34:28) และ พระองค์ทรงทำการอย่างแข็งขัน และทรงห่วงใยที่จะแก้ไขสิ่งผิดให้เป็นสิ่งถูก ซึ่งเป็นเรื่องเห็นได้ยากในโลกของเรา แล้วที่สุดผู้คนทั้งปวงจะตระหนักว่า ทุกคนจะต้องเข้าสู่การพิพากษาครั้งสุดท้ายของพระเจ้า และพระองค์จะทรง สร้างโลกใบนี้ขึ้นใหม่

`ถ้าชนอิสราเอลโบราณมีเหตุผลที่จะสรรเสริญองค์พระผู้เป็นเจ้า เราทั้งหลายที่เกิดมายุคหลังได้รับรู้มากกว่า ในสิ่งที่พระองค์ได้ทรง กระทำที่ไม้กางเขนและหลังไม้กางเขน เราจึงมีเหตุผลมากมายที่จะ สรรเสริญพระนามของพระองค์อย่างไร`