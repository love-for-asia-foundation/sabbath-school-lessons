---
title:  วิธีนมัสการ
date:   07/08/2019
---

ในการอธิบายของพวกเขาเกี่ยวกับความสัมพันธ์ระหว่าง การนมัสการ และความยุติธรรม ยังมีบันไดอยู่อีกขั้นหนึ่งซึ่งผู้เผยพระวจนะได้กล่าวเร้าใจว่า: คือความห่วงใยจริงจังสำหรับการช่วย “บรรเทา คนยากจนขัดสน และให้การ ช่วยเหลือผู้มีความต้องการ ซึ่งถือว่าเป็นส่วนสำคัญของการนมัสการในตัวเอง อิสยาห์ บทที่ 58 เป็นบทหนึ่งซึ่งทำให้การเชื่อมโยงนี้ชัดเจน

`อ่านพระธรรมอิสยาห์ บทที่ 58 มีอะไรผิดพลาดไปในความ สัมพันธ์ระหว่างพระเจ้า และประชากรของพระองค์ ตามที่ได้กล่าว พรรณนาไว้ในตอนต้นของบทนี้`

อย่างที่เราได้เห็นมาแล้วในตอนที่ผ่านมา การวิพากษ์วิจารณ์นี้เป็น การกล่าวกับผู้มีความกระตือร้นในศาสนา ดูเหมือนว่าพวกเขาแสวงหาพระเจ้า อย่างจริงจัง แต่ต่อมาปรากฏว่าไม่เป็นเช่นนั้น ดังนั้นที่พระเจ้าตรัสว่าพวก เขาควรพยายามเปลี่ยนแปลงวิธีการนมัสการของพวกเขา คือพยายามในวิธี ที่แตกต่างออกไปในการรับใช้พระเจ้า ถ้าเขาจะต้องเลือกว่าเขาจะนมัสการ พระเจ้าอย่างไร นั่นคือ “การแก้พันธนะอธรรม การแก้สายรัดของแอก การ ปลดปล่อยผู้ถูกบีบบังคับให้เป็นอิสระ และการหักแอกทั้งหมดเสีย” (อิสยาห์ 58:6) พวกเขาควรเลี้ยงดูผู้หิวกระหาย จัดที่พำนักให้คนไร้บ้านได้อาศัย และ ช่วยผู้ขัดสน

กิจกรรมต่างๆ เช่นนั้นไม่ถูกเสนอเป็นวิธีเดียวที่จะดำเนินการ แต่พระเจ้า ทรงหนุนใจว่าเป็นวิธีหนึ่งที่จะนมัสการ และรูปแบบของการนมัสการที่อาจเป็น ที่ชื่นชอบมากกว่าสำหรับบางคนที่มีแนวปฏิบัติตามประเพณีนิยมมากกว่า อย่างกรณีการนมัสการไม่เพียงแต่มุ่งการคารวะภายใน แต่เป็นบางสิ่งซึ่งนำ พระพรมายังผู้คนทั้งมวลผู้อยู่แวดล้อมเหล่าผู้นมัสการพระเจ้า “เป้าหมายของ การนมัสการแท้ คือที่จะปลดปล่อยผู้คนจากภาระอันหนักแห่งความบาปของ พวกเขา และที่ผ่อนคลายความอดกลั้นอดทน และความกดดัน และที่จะส่ง เสริมความยุติธรรม เสรีภาพ และสันติสุข” (The SDA Bible Commentary, เล่ม 4, หน้า 306)

ใน อิสยาห์ 58:8-12 พระเจ้าทรงสัญญาจะหลั่งพระพรให้กับผู้นมัสการ ในรูปแบบนี้ ความมีประสิทธิผลคือ พระเจ้าทรงกำลังตรัสว่า ถ้าผู้นมัสการจะ เน้นความสนใจในตนเองน้อยลง พวกเขาจะพบว่า พระเจ้ากำลังทำงานกับ พวกเขา และผ่านพวกเขา เพื่อนำการเยียวยา และไถ่กลับสู่สภาพเดิมมาให้

ที่น่าสนใจอย่างยิ่งคือ บทนี้เชื่อมโยงกับการนมัสการประเภทนี้ ซึ่ง เป็นการนมัสการ “ที่ฟื้นฟูความยินดีสืบต่อไป เป็นการเติมเต็มให้กับผู้ถือ รักษาวันสะบาโต เราได้พิจารณาการเชื่อมโยงที่เข้มแข็งระหว่างวันสะบาโต และพันธกิจการรับใช้ (ministry) แต่ข้อพระคัมภีร์เหล่านี้รวมไปถึงกิจกรรม ทั้งสองเหล่านี้ ในการเรียกนี้เพื่อให้ผู้คนฟื้นฟูสู่พลังใหม่ (revitalize) ในการ นมัสการ และการค้นพบพระพรของพระเจ้าซึ่งสะท้อนให้เห็นในข้อพระคัมภีร์ เหล่านี้ เอลเลน จี. ไว้ท์ ได้ให้ข้อคิดเห็นว่า “สำหรับผู้ถือรักษาวันสะบาโตของ องค์พระผู้เป็นเจ้า ต่างได้รับมอบหมายความรับผิดชอบให้ทำการแห่งความ เมตตา และความเอื้อเฟื้อเผื่อแผ่” (Welfare Ministry, หน้า 121)