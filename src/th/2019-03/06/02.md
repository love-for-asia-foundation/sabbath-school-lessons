---
title:  การกราบไหว้รูปเคารพ และการกดขี่
date:   04/08/2019
---

ไม่นานหลังจากที่พระเจ้าทรงนำชนอิสราเอลออกจากประเทศอียิปต์ พระเจ้าทรงพบกับพวกเขาที่ภูเขาซีนาย ทรงประทานพระบัญญัติ 10 ประการ ให้พวกเขา ในลักษณะรูปลักษณ์อักษร ซึ่งสองข้อแรกของพระบัญญัติกล่าวถึง “การนมัสการ” ทรงห้ามไม่ให้กราบไหว้นมัสการ “พระอื่นๆ” (gods) และทรง ห้ามไม่ให้สร้างรูปเคารพเป็นรูปของสิ่งใด (ดู อพยพ 20:2-6) ในการตอบ สนองนั้น ชนอิสราเอลทั้งปวงกล่าวสัญญาจะปฏิบัติตามทุกสิ่งทุกอย่างที่พวก เขาได้รับคำสั่งให้ปฏิบัติ และจะดำเนินชีวิตในฐานะเป็นประชากรของพระองค์ (อพยพ 24:1-13)

แต่ท่านโมเสสได้ขึ้นไปบนภูเขาซีนายเป็นเวลาเกือบหกสัปดาห์ และ ประชาชนเริ่มพากันสงสัยมีอะไรได้เกิดขึ้นกับท่าน ฝูงชนได้กดดันท่านอาโรน (พี่ชายของโมเสส) อย่างหนัก ให้ท่านสร้างรูปลูกวัวทองคำขึ้นหนึ่งตัว เพื่อให้ เป็น “พระ” นำการเดินทางของพวกเขา เมื่อสร้างเสร็จ “อาโรนประกาศว่า “พรุ่งนี้จะเป็นวันเทศกาลเลี้ยงถวายเกียรติพระยาห์เวห์... รุ่งขึ้นพวกเขาก็ลุก ขึ้นแต่เช้าถวายเครื่องถวายเครื่องบูชาเผาทั้งตัว และนำเครื่องศานติบูชามา ประชาชนก็นั่งลง กินและดื่ม แล้วก็ลุกขึ้นทำสิ่งที่น่าบัดสีต่อกัน” (อพยพ 32: 5, 6) ทั้งองค์พระผู้เป็นเจ้า และท่านโมเสสรู้สึกโกรธสุดๆ เหตุใดประชาชนจึง พากันหันออกห่างพระเจ้าไปนมัสการรูปเคารพได้ในเวลาอันสั้นเช่นนี้ และใน เวลานั้นดูเหมือนมีเพียงท่านโมเสสคนเดียวที่ได้ “วิงวอนขอความกรุณา” (intercession) และการอภัยจากพระเจ้า ให้ชนอิสราเอลรอดพ้นจากการถูก ลงโทษขั้นสูงสุด ที่พวกเขาทั้งปวงสมควรจะได้รับ (ดู อพยพ 32:30-34)

อย่างไรก็ดี การกราบไหว้รูปเคารพ ได้กลายเป็นการทดลอง ที่ทำให้ ประชากรของพระเจ้าล้มลงอยู่บ่อยๆ ประวัติศาสตร์ของกษัตริย์ที่ขึ้นสู่บัลลังก์ ของประเทศอิสราเอล (ทางภาคเหนือ) และประเทศยูดาห์ (ประเทศอิสราเอล ทางภาคใต้) มีช่วงเวลาที่ชนอิสราเอลหันไปกราบไหว้รูปเคารพหลายครั้ง บ่อยครั้งกษัตริย์เองเป็นผู้นำประชากรไปนมัสการรูปเคารพเสียเอง ความไม่ สัตย์ซื่อต่อพระเจ้าเช่นนี้เกิดขึ้นซ้ำๆ และทุกครั้งพระเจ้าทรงส่งผู้เผยพระวจนะ ของพระองค์ ให้มาเรียกพวกเขากลับมาหาพระองค์ และท่ามกลางการเรียก ประชาชนให้หันกลับมาหาพระเจ้า พวกเขาได้รับการฟื้นฟู และการปฏิรูปใน เรื่องการปฏิบัติต่อคนยากจน และคนที่ขัดสนที่อยู่ท่ามกลางพวกเขาให้ดีขึ้น

`อ่านพระธรรมสดุดี 115:1-8 อะไรคือจุดสำคัญยิ่ง ที่ผู้เขียน “สดุดี” กล่าวถึงตรงนี้`

เป็นความโน้มเอียงของมนุษย์ที่เราจะกลายเป็นเหมือนสิ่งของหรือ บุคคลที่เรานมัสการ และมุ่งมองไปยังสิ่งนั้น หรือบุคคลผู้นั้น ดังนั้นเป็น ธรรมดาอยู่เอง ที่ความห่วงใยต่อคนอื่น และสำหรับความยุติธรรมจะลดน้อย ลง เมื่อประชากรของพระเจ้าหันไปจากการนมัสการพระเจ้าแห่งความยุติธรรม ไปนมัสการพระเจ้าเทียมเท็จของผู้คนซึ่งอยู่ในประเทศบ้านใกล้เรือนเคียงของ พวกเขา ซึ่งส่วนมากเป็น “พระ” ซึ่งเป็นเทพในรูปแบบของมนุษย์ หรือเป็น “พระ” แห่งความอุดมสมบูรณ์ เมื่อพวกเขาเลือก “พระ” อื่นๆ ประชาชน เปลี่ยนท่าทีในหลายสิ่งหลายอย่าง รวมทั้งการที่พวกเขาปฏิบัติต่อคนอื่น ถ้า พวกเขายังสัตย์ซื่อต่อองค์พระผู้เป็นเจ้า พวกเขาคงได้แบ่งปันความห่วงใจต่อ ผู้ตกทุกข์ได้ยากท่ามกลางพวกเขา

`ให้เรายังอยู่กับแนวคิดนี้ และมากขึ้น “เรื่องการที่จะกลายเป็น เหมือน “สิ่ง” หรือ “ผู้” ที่เรานมัสการ เราเห็นผู้คนในสมัยเดียวกับเรา แสดงให้เห็นในหลักการดังกล่าวนี้อย่างไร`