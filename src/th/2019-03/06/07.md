---
title:  บทเรียน
date:   09/08/2019
---

อ่านงานเขียนของ เอลเลน จี. ไว้ท์ ในบท “อิสยาห์ บทที่ 58 การชี้แนะ ของพระเจ้า” หน้า 29-34, Welfare Ministry; ในบท “วิบัติ แก่พวกฟาริสี” หน้า 610-620, ผู้พึงปรารถนาแห่งปวงชน

“ในการเร้าใจให้เห็นคุณค่าในการปฏิบัติคุณความดี ผู้เผยพระวจนะ ทำได้เพียงการกล่าวทบทวนสิ่งที่พระเจ้าทรงประทาน “คำปรึกษาแนะนำ” แก่ ประเทศอิสราเอลก่อนหน้านี้...จากยุคหนึ่งสู่อีกยุคหนึ่ง “คำปรึกษาแนะนำ” นี้ถูกกล่าวทวนโดยผู้รับใช้ของพระยาห์เวห์ ซึ่งทรงประทานแก่เหล่าผู้อยู่ใน อันตรายของการตกไปสู่นิสัยการปฏิบัติตนเข้มงวดในพิธีรีตอง และลืมที่จะ แสดงออกซึ่งความเมตตากรุณา” (เอลเลน จี. ไว้ท์, ผู้เผยพระวจนะและกษัตริย์, หน้า 326, 327)

“ข้าพเจ้าได้รับการสอนให้อ้างถึงผู้คนที่บันทึกไว้ใน อิสยาห์ บทที่ 58 อ่านข้อความบทนี้อย่างถี่ถ้วน จะได้เข้าใจประเภทของพันธกิจซึ่งจะนำชีวิต เข้าสู่คริสตจักร งานของพระกิตติคุณซึ่งดำเนินไปด้วยความเอื้อเฟื้อเผื่อแผ่ (liberality) ของเราพอๆ กับงานจากความอุตสาหะของเรา เมื่อท่านพบดวง วิญญาณที่ประสบความทุกข์เข็ญต้องการความช่วยเหลือ จงช่วยพวกเขา เมื่อ พบคนที่อดหิว จงเลี้ยงดูพวกเขา ในการทำเช่นนี้เท่ากับท่านได้ทำการในสาย เดียวกับพันธกิจของพระคริสต์ งานอันบริสุทธิ์ของจอมเจ้านาย เป็นงานแห่ง ความเมตตากรุณา (benevolent) จงให้ผู้คนของเราทุกหนทุกแห่ง ได้รับการ หนุนใจให้มีส่วนในชิ้นนี้” (เอลเลน จี. ไว้ท์, Welfare Ministry, หน้า 29)

**คำถามเพื่อการอภิปราย**

1. คุณเคยคิดเกี่ยวกับการกระทำ ความยุติธรรม และการแสดง ความรัก ความกรุณา เป็นการแสดงออกถึงการนมัสการไหม วิธีนี้จะเปลี่ยนลักษณะการเข้าถึงคนอื่นด้วยการเอาใจใส่อย่างไร และสิ่งที่กล่าวนี้จะเปลี่ยนท่าทีการเข้าถึงการนมัสการอย่างไร

2. เราสามารถจะป้องกันไม่ให้เกิด “การละเลย” (neglecting) “เรื่อง ที่สำคัญกว่าธรรมบัญญัติ” (มัทธิว 23:23) ในชีวิตคริสเตียนของ เรา ทั้งเรื่องส่วนตัว และชุมชนโบสถ์ คุณสามารถตระหนักถึง ตัวอย่างบางตัวอย่างในประสบการณ์ของคุณเอง ที่คุณอาจได้ “กรองลูกน้ำออกแต่กลืนตัวอูฐเข้าไป” (มัทธิว 23:24) ในชีวิต ของคุณหรือไม่

3. เหตุใดการเสแสร้ง (hypocrisy) จึงถือว่าเป็นการกระทำความ บาป ไม่เป็นการดีกว่าหรือ อย่างน้อยเป็นการทำให้ผู้คนมองเห็น ว่า เรากำลังประกอบการดี

4. เหตุใดนิมิตของพระเจ้า และความรักอันร้อนแรง “passion” ต่อ คนยากจน และคนขัดสน ดังที่ได้สำแดงออกผ่านผู้เผยพระวจนะ ได้เปลี่ยนมุมมองโลกของคุณอย่างไร คุณอาจได้อ่าน หรือได้ยิน รายงานข่าวในท้องถิ่นของคุณ แตกต่างจากสิ่งที่ผู้เผยพระวจนะ ได้เห็นด้วยสายตา และได้ฟังด้วยหู (ของผู้เผยพระวจนะ) อย่างไร

**บทสรุป**

ขณะที่ผู้เผยพระวจนะมีความห่วงใยเกี่ยวกับสิ่งชั่วร้ายที่บังเกิดบน แผ่นดิน พวกเขาเน้นเจาะจงไปยังความชั่วร้ายที่กระทำโดยผู้คนที่อ้างตัว ว่า พวกเขาพึ่งพระเจ้าเป็นสรณะแห่งชีวิต และพวกเขานมัสการพระองค์ สำหรับผู้เผยพระวจนะ และสำหรับพระเยซู การนมัสการแท้ คือสิ่งที่ไม่ สอดคล้องกับความไม่ยุติธรรม การถือศาสนาเช่นนั้นคือ “การเสแสร้ง” การนมัสการแท้คือการแสวงหาน้ำพระทัยของพระเจ้า ซึ่งรวมไปถึงการ ทำงานต่อต้านการกดขี่ การเอารัดเอาเปรียบ ตรงกันข้ามเป็นการเอาใจ ใส่ต่อผู้ยากจนและช่วยเหลือผู้ขัดสน