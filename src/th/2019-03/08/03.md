---
title:  ชนะความชั่วด้วยความดี
date:   19/08/2019
---

เมื่อเราพิจารณาคำสอนของพระเยซู เป็นสิ่งมีคุณค่าที่จะระลึกใน ดวงจิตว่า ประชาชนที่พระองค์ตรัสสอน และสถานการณ์ที่พวกเขาใช้ชีวิตอยู่ พระเยซูเริ่มดึงดูดฝูงชนจำนวนมากจากพื้นที่ที่พระองค์เคยทำการสั่งสอนและ รักษาโรคด้วยการอัศจรรย์มาก่อน (ดู มัทธิว 4:25; 5:1) พวกเขาส่วนใหญ่เป็น สามัญชน และดำเนินชีวิตภายใต้การปกครองของจักรพรรดิแห่งอาณาจักร โรมัน แต่มีบางคนเป็นผู้ปกครองชาวยิว หรือเป็นผู้นำศาสนาในเวลานั้น ประชาชนสามัญดำรงชีวิตอยู่ด้วยความยากลำบาก พวกเขามีทางเลือกเพียง สองสามอย่าง และต่างต้องจ่ายภาษีหนัก อีกทั้งต้องแบกภาระด้วยธรรมเนียม ปฏิบัติในทางศาสนา

ในการสอนผู้คนเหล่านี้ เป็นที่ชัดเจนว่าพระเยซูทรงห่วงใยประชาชน ทรงเสนอแนวทางดำรงชีวิตที่ดี ดำรงชีวิตด้วยความสง่างาม (with dignity) และความกล้าหาญ ไม่ว่าพวกเขาจะเผชิญกับสถานการณ์ใด ตัวอย่างที่พบใน มัทธิว 5:38-48 ในภาษาอังกฤษ คำสอนที่ว่า “อย่าต่อสู้คนชั่ว ถ้าใครตบแก้ม ขวาของท่านก็จงหันแก้มอีกข้างหนึ่งให้เขาด้วย” (มัทธิว 5:39) “ถ้าใครต้อง การจะฟ้องศาล เพื่อจะปรับเอาเสื้อของท่านไป ก็จงสละเสื้อคลุมให้เขาด้วย” (มัทธิว 5:40) “ถ้าใครจะเกณฑ์ท่านให้เดินไปหนึ่งกิโลเมตร ก็ให้เลยไปกับเขา ถึงสองกิโลเมตร” (มัทธิว 5:41) เหล่านี้ทราบกันดีว่าเป็น “คำสอนที่เก่าคร่ำครึ” (clichés) แต่ความไม่มีพิธีรีตองตรงนี้ คือการไม่ใช้วิธีตอบสนองรุนแรงซึ่ง เป็นรากฐาน (radical) แห่งการกระทำ และท่าทีแห่งคำสอนของพระเยซูตรงนี้

ฉากที่พระเยซูทรงพรรณนาตรงนี้เป็นเหมือนบทละคร แต่เป็นประ- สบการณ์ปกติของผู้ฟังหลายคนของพระองค์ เพราะบ่อยครั้งประชาชนถูก จู่โจมด้วยความรุนแรงจาก “ผู้มีอำนาจเหนือ” (superiors) หรือไม่ก็เป็น “เจ้านาย” (masters) ของพวกเขา มีหลายคนในพวกประชาชนเป็นหนี้ ถึง ขั้นต้องสูญเสียที่ดินทำกินไปโดยพวกนายทุน หรือนายทุนเงินกู้ พวกเขาถูก กดดันให้ทำงานโดยกองทหารโรมันที่ประจำการในพื้นที่ พระเยซูทรงสอนให้ ประชาชนตอบสนองด้วยหลักคุณธรรม (integrity) คือที่จะปฏิบัติต่อผู้กดขี่ ดีกว่าที่พวกเขาควรจะได้รับ และโดยการทำเช่นนั้น เป็นการต่อต้านการสูญ เสียความเป็นมนุษย์ของพวกเขา ขณะที่ผู้กดขี่ทั้งหลายพยายามแสดงอำนาจ ของพวกเขา ผู้คนมักมีเสรีภาพที่จะเลือกว่า พวกเขาจะตอบสนองอย่างไร โดย การต่อต้านที่ไม่ใช้ความรุนแรง แต่ตอบสนองอย่างการมีใจกว้าง (generously) แม้ว่าผู้กดขี่มักจะแสดงออกซึ่งความชั่วร้ายในเรื่องการกดขี่ หรือความอยุติ- ธรรมก็ตาม

`เปรียบเทียบ มัทธิว 5:38-48 กับโรม 12:20, 21 เราจะดำเนิน ชีวิตตามหลักการพื้นฐาน ที่ไม่ใช้ความรุนแรงเหล่านี้ในชีวิตของเรา อย่างไร`

`พระเยซูทรงสรุปบทบัญญัติและคำสอนของผู้เผยพระวจนะใน พระคัมภีร์เดิมเป็นหลักการที่เรียกกันว่า “กฎทอง” (Golden Rule) คือ “จงปฏิบัติต่อผู้อื่นอย่างที่พวกท่านต้องการให้พวกเขาปฏิบัติต่อท่าน” (มัทธิว 7:12) คุณจะทำตามคำสอนของพระเยซูนี้ในชีวิตปัจจุบันได้ อย่างไร`