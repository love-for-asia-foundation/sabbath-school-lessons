---
title:  เศรษฐี และลาซารัส
date:   21/08/2019
---

ในคำอุปมาเรื่องเศรษฐีและลาซารัส (ดู ลูกา 16:19-31) พระเยซูทรง เปรียบเทียบชีวิตของชายสองคน คนหนึ่งฐานะร่ำรวย และอีกคนยากจน ข้นแค้น ในเรื่องไม่มีสวัสดิการจากหน่วยงานสังคม โรงพยาบาลของชุมชน หรือหน่วยการกุศลแจกน้ำซุบ โดยปกติผู้ที่ขัดสนสุดๆ ที่ต้องการให้ช่วย มักจะ เป็นคนพิการ หรือไม่ก็มีข้อเสียเปรียบอื่นๆ ในเรื่องของเราวันนี้คนขอทานถูก นำมาวางที่หน้าประตูรั้วบ้านหลังใหญ่ของเศรษฐี โดยหวังใจว่าชายผู้มั่งคั่งจะมี ใจเอื้อเฟื้อแบ่งปันอะไรสักเล็กน้อยเพื่อบรรเทาความหิวโหยของคนยากไร้ แต่ ในเรื่องนี้ ชายเศรษฐี “มีความเห็นแก่ตัวและไม่ใส่ใจแม้แต่น้อยของเพื่อนร่วม โลกที่กำลังตกอยู่ในกองทุกข์” เอลเลน จี. ไว้ท์, อุทาหรณ์สอนชีวิต, หน้า 261 ในชีวิต ลำดับของแต่ละบุคคล (respective) ยังคงไม่เปลี่ยนแปลง แต่ใน ความตาย ซึ่งถือว่าเป็นการพิพากษาโดยพระเจ้า ฐานะทางสังคม (position) ของพวกเขาจะถูกสลับที่ไปอย่างคาดไม่ถึงอย่างกับบทละคร

`เปรียบเทียบลูกา 16:19-31 กับ ลูกา 12:13-21 มีอะไรที่เหมือน กัน และอะไรที่แตกต่างระหว่างเรื่องทั้งสองเหล่านี้ และทั้งสองร่วมกัน สอนอะไรแก่เรา`

ไม่มีหลักฐานในเรื่องใดเรื่องหนึ่งในสองเรื่องนี้ ที่ตัวเดินเรื่องกลายเป็น คนร่ำรวยจากการทำบางสิ่งที่ผิด เป็นไปได้ว่าทั้งสองทำงานหนัก บริหารจัด การอย่างระมัดระวัง และได้รับพระพรจากพระเจ้าตลอดมา แต่มีบางสิ่งดู เหมือนได้ผิดพลาดไปในท่าทีแห่งชีวิตของพวกเขา ที่มีต่อพระเจ้า ต่อเงินทอง และต่อคนอื่น และสิ่งนี้เองเป็นสาเหตุสำคัญต่อการสูญเสียชีวิตชั่วนิรันดร์ของ พวกเขา

เมื่อนำเอาจินตนาการเรื่องชีวิตหลังความตายอันเป็นที่นิยมในการรับ ฟังในสมัยของพระเยซู เรื่องเศรษฐีและลาซารัสสอนว่า การเลือกที่เราตัดสิน ใจในชีวิตนี้มีผลต่อชีวิตหน้า เราจะตอบสนองต่อเหล่าผู้ที่ดิ้นรนเพื่อการอยู่รอด หรือต้องการความช่วยเหลือของเราอย่างไร การเลือกและการให้ความสำคัญ อะไรก่อนหลัง (priorities) เป็นสิ่งสาธิตให้เห็น ดังที่ท่าน “อับราฮัม” ในเรื่อง นี้ชี้ไปยังเศรษฐีที่กำลังได้รับความทุกข์ทรมาน พระคัมภีร์ได้ให้ “แนวทางชีวิต มากกว่าคำว่าเพียงพอ” สำหรับที่ผู้คนจะนำมาเป็นแนวทางในการเลือกในสิ่ง ที่ดีกว่า ดังที่ “อับราฮัมตอบว่า ‘เขามีโมเสส และพวกผู้เผยพระวจนะแล้ว ให้ พวกเขาฟังคนเหล่านั้นเถิด” (ลูกา 16:29)

พระเยซูทรงสอนว่า “การทดลองในเรื่องทรัพย์สิน ไม่ว่าที่มีอยู่แล้ว การเก็บรักษาไว้ หรือแสวงหาให้มีเพิ่มขึ้น สามารถเป็นตัวชักนำเราให้ออก ห่างจากอาณาจักรของพระเจ้า และออกห่างจากคนอื่นๆ และขยับเข้าใกล้ การ ทำให้ตัวเองเป็นศูนย์กลาง และการไว้วางใจในตนเอง (self-reliance) พระเยซู ทรงเรียกให้เราแสวงหาอาณาจักรของพระเจ้าก่อน และแบ่งปันพระพรต่างๆ ที่เราได้รับกับบุคคลที่อยู่แวดล้อมเรา โดยเฉพาะอย่างยิ่งเหล่าผู้ที่ขาดแคลน ขัดสน

`ไม่ว่าคุณจะมีสถานะทางด้านการเงินอย่างไร คุณจะระมัดระวัง ไม่ปล่อยให้เงิน หรือการรักเงินทองมาบิดเบือน “การมองเห็นตามสภาพ ที่เป็นจริง” (perspective) เกี่ยวกับการที่คริสเตียนควรจะเน้นสิ่งใดใน ชีวิต`