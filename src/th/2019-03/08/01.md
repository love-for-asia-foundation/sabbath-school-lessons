---
title:  ผู้เล็กน้อยที่สุดในพวกนี้
date:   17/08/2019
---

### อ่านข้อพระคัมภีร์สำหรับบทเรียนสัปดาห์นี้
มัทธิว 5:2-16, 38-48;โรม 12:20, 21; ลูกา 16:19-31, 12:13-21; มัทธิว 25:31-46

> <p>ข้อควรจำ</p>
> “แล้วพระมหากษัตริย์ จะตรัสตอบว่า ‘เราบอกความจริง กับท่านทั้งหลายว่า ซึ่งพวกท่านได้ทำกับคนใดคนหนึ่งที่ เล็กน้อยที่สุดในพี่น้องของเรานี้ ก็เหมือนทำกับเราด้วย” (มัทธิว 25:40)

หลังจากที่ได้เห็นพระเยซูทรงดำเนินชีวิตให้ความสนใจเกี่ยว กับคนอื่น โดยเฉพาะอย่างยิ่งเหล่าผู้กำลังได้รับความเจ็บปวด และประสบกับการสูญเสีย เราควรจะคาดหวังว่าพระเยซูทรงมีหลายสิ่งที่จะ ตรัสเกี่ยวกับการให้ความเอาใจใส่คนอื่น เหมือนดังที่พระองค์ได้ทรงทำ

คำสอนของพระเยซูนำไปปฏิบัติได้ ทรงเน้นไปยังการดำรงชีวิตอย่าง มีความหมายด้วยการเป็นผู้ติดตามพระเจ้า อย่างที่เราสามารถมองเห็นในพระ- กิตติคุณ พระเยซูทรงหนุนใจให้เราดำรงชีวิตในความยุติธรรม แสดงความเมตตา กรุณา ตามแบบอย่างที่พระเยซูทรงกระทำขณะดำเนินอยู่ในโลกนี้ ถ้าเราติด ตามตัวอย่างของพระองค์ เราจะทำการรับใช้คนอื่นๆ เหมือนที่พระองค์ได้ทำ

พระเยซูตรัสถึงอาณาจักรแห่งสวรรค์เช่นกัน ในคำพรรณนาของ พระเยซูนั้น อาณาจักรแห่งสวรรค์มีตัวตนจริง และเราสามารถเข้าไปมีส่วน แม้ในเวลานี้มันเป็นวิถีแห่งชีวิต ซึ่งทำหน้าที่ (functions) ในรูปการให้อันดับ ความสำคัญ และคุณค่าด้านศีลธรรมแตกต่างออกไปจากที่พบในอาณาจักร แห่งแผ่นดินโลก พระเยซูทรงสอนเกี่ยวกับชุดของพิมพ์เขียวสำหรับอาณาจักรนี้ ซึ่งมันรวมไปถึงจุดเน้นที่เข้มข้นว่าเรารับใช้พระเจ้าอย่างไร และในการรับใช้ พระองค์ เรามีความสัมพันธ์กับคนอื่นอย่างไร เราค้นพบด้วยว่าการรับใช้ให้ ความใส่ใจในความขัดสนของพวกเขา และยกชูพวกเขาขึ้นเป็นอีกวิธีหนึ่งซึ่ง เราสามารถเสนอการรับใช้พระเจ้าได้โดยตรง