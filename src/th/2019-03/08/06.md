---
title:  ผู้เล็กน้อยที่สุด
date:   22/08/2019
---

อีกโอกาสหนึ่งเมื่อพระเยซูถูกถามคำถาม และทรงให้คำตอบค่อนข้าง แตกต่างออกไปจากผู้ที่คาดหวังหวัง ซึ่งพบได้ในเรื่องเทศนาบันทึกใน มัทธิว บทที่ 24 และ 25 เหล่าอัครทูตได้มาหาพระเยซู และถามพระองค์เกี่ยวกับ ความพินาศของพระวิหารในกรุงเยรูซาเล็ม และเวลาที่พระเยซูจะเสด็จกลับ มาครั้งที่สอง (ดูใน มัทธิว 24:1-3) ในบทสรุป (conclusion) ของคำถาม พระเยซูทรงขยายคำตอบไปยังการให้อาหารแก่คนที่หิว ให้น้ำดื่มแก่ผู้กระหาย ให้การต้อนรับแขกแปลกหน้า ให้เสื้อผ้าแก่ผู้เปลือยเปล่า ให้การดูแลเอาใจใส่ คนป่วย และเดินทางไปเยี่ยมผู้อยู่ในที่คุมขัง พระองค์ให้พวกเขามั่นใจว่า “เรา บอกความจริงกับท่านทั้งหลายว่า ซึ่งพวกท่านได้ทำกับคนใดคนหนึ่งที่เล็ก น้อยที่สุดในพี่น้องของเรานี้ ก็เหมือนทำกับเราด้วย” (มัทธิว 25:40) และ “การที่พวกท่านไม่ได้ทำกับผู้เล็กน้อยที่สุดสักคนหนึ่งในพวกนี้ ก็เหมือนไม่ได้ ทำกับเราเช่นกัน” (มัทธิว 25:45)

นี่เป็นการเชื่อมโยงกับคำถามตอนพระองค์เริ่มสั่งสอน ทำให้มองเห็น ภาพการพิพากษาครั้งสุดท้าย ตลอดใน มัทธิว บทที่ 24 พระเยซูทรงนำเสนอ คำตอบตรงๆ มากกว่าสำหรับคำถามของเหล่าอัครทูต ทรงประทานคำพยากรณ์ อ้างถึงเครื่องหมาย และการเตือนเกี่ยวกับความพินาศของกรุงเยรูซาเล็ม และ วาระสิ้นยุค แต่พระองค์ทรงย้ำถึงความจำเป็นที่เราต้อง “เฝ้าระวังอยู่” และ ดำเนินชีวิตอย่างไม่ประมาทในแสงสว่างแห่งพระสัญญาเรื่องการเสด็จกลับ มาครั้งที่สองของพระองค์ ในส่วนแรกของ มัทธิว บทที่ 25 เป็นเรื่องของหญิง พรหมจารีฉลาดและโง่ ซึ่งทรงเร้าใจในความจำเป็นต้องเตรียมพร้อมสำหรับ การล่าช้าที่ไม่คาดหวังในการเสด็จกลับมาเรื่องผู้รับใช้สามคนเป็นการแนะนำ ให้ดำรงชีวิตในความพร้อม และทำให้บังเกิดผล (productively) ขณะที่เรา กำลังรอ จากนั้นเป็นคำอุปมาเรื่องแกะและแพะ ซึ่งมีความเจาะจงมากขึ้นเกี่ยว กับภาระหน้าที่แห่งประชากรของพระเจ้า ว่าเราควรจะใช้เวลาทำการอย่างเต็ม ที่ในพันธกิจของพระองค์

`อ่านพระธรรมมัทธิว 25:31-46 พระเยซูทรงบอกอะไรเราตรง นี้ เหตุใดสิ่งนี้จึงไม่ใช่ความรอดโดยการกระทำ แต่ถ้อยคำของพระองค์ ตรงนี้สอนอะไรเกี่ยวกับความหมายแท้จริง เราจะต้องมีความเชื่อซึ่งนำ ไปสู่ความรอด (saving faith) อย่างไร`

ถ้อยแถลงของพระเยซู เมื่อเรารับใช้คนอื่น เท่ากับเรากำลังทำการรับ ใช้พระองค์ ซึ่งควรได้เปลี่ยนแปลงความสัมพันธ์ และท่าทีของเราทุกอย่าง ลองจินตนาการ ที่เราสามารถเชิญพระเยซูมารับประทานอาหารกับเราสักมื้อ หรือการไปเยี่ยมพระองค์ที่โรงพยาบาลหรือเรือนจำ พระเยซูตรัสว่า เราทำ สิ่งนี้เมื่อเราเสนอการรับใช้ผู้คนในชุมชนของเรา นับเป็นโอกาสอันเหลือเชื่อ ที่พระเยซูทรงเสนอให้กับเราในทำนองนี้

`อ่านและอธิษฐานไปพร้อมกัน ในสิ่งที่พระเยซูตรัสในข้อพระ- คัมภีร์เหล่านี้ เราเข้าใจแนวคิดว่า พระองค์ทรงเป็นพระเจ้า แต่ทรงทำ พระองค์เท่าเทียมกับมนุษย์ ผู้ที่หิวกระหาย ที่เปลือยเปล่าและที่ถูก จองจำไว้ นี่เป็นข้อผูกพันทรงพลังยิ่ง ที่พระองค์มอบภาระให้เรา และ เราจะดำรงชีวิตอย่างไร`