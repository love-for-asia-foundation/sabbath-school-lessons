---
title:  เวลาแห่งการสูญเสีย
date:   25/05/2019
---

### อ่านข้อพระคัมภีร์สำหรับบทเรียนสัปดาห์นี้
มาระโก 5:22-24, 35-43; 1 เปโตร 5:6, 7; ปฐมกาล 37:17-28; ลูกา 16:13; โรม 6:16; 1 โครินธ์ 15:26

> <p>ข้อควรจำ</p>
> “ยิ่งกว่านั้นข้าพเจ้าถือว่าทุกสิ่งเป็นการขาดทุน เพราะ เหตุคุณค่าอันสูงยิ่งของการได้รู้จักพระเยซูคริสต์ องค์ พระผู้เป็นเจ้าของข้าพเจ้า เพราะเหตุพระองค์ ข้าพเจ้า ยอมขาดทุนทุกอย่าง และถือว่าสิ่งเหล่านั้นเป็นเหมือน เศษขยะเพื่อว่าข้าพเจ้าจะได้พระคริสต์เป็นกำไร” (ฟีลิปปี 3:8)

ในทันใดที่อาดัมและเอวารับประทานผลไม้จากต้นไม้แห่งความ รู้ดีและชั่ว พวกเขาได้รับประสบการณ์การสูญเสียครั้งแรก คือการ สูญเสีย “ความไร้มลทิน” (innocence) และการสูญเสีย ความไร้มลทิน หรือ ความบริสุทธิ์นี้ได้เข้ามาแทนที่ด้วย ความเห็นแก่ตัว ความขัดแย้ง การปรัก ปรำคนอื่น และความปรารถนาที่จะควบคุม และมี “ความเป็นใหญ่เหนือผู้อื่น” (supremacy)

ไม่นานหลังการล้มลง พวกเขาเป็นพยานถึงการสูญเสียครั้งแรกแห่ง ชีวิต เมื่อพวกเขาได้รับหนังสัตว์เพื่อปกปิดร่างกายอันเปลือยเปล่าของพวกเขา พวกเขาถูกห้ามไม่ให้เข้าไปยัง “ต้นไม้แห่งชีวิต” หาไม่พวกเขาจะเป็นคนบาป ที่มีชีวิตอยู่ตลอดไป พวกเขาสูญเสียสวนเอเดนอันเป็นบ้านที่สมบูรณ์พร้อม ของพวกเขา หลายปีผ่านไป พวกเขาต้องพบกับความเจ็บปวดรวดร้าว แสน สาหัสจากการตายของ “อาเบล” ด้วยน้ำมือของพี่ชายคือ “คาอิน” ซึ่งเป็นลูก คนหัวปีของพวกเขา และท้ายสุดหนึ่งในพวกเขาต้องสูญเสียคู่ชีวิตของเขา/ หล่อนไป การสูญเสียหลายสิ่งทยอยกันเข้ามาอันเนื่องจากผลลัพธ์ของการ ตัดสินใจผิดพลาดครั้งเดียว

ถูกแล้ว เราทุกคนรู้จักถึงแก่นของความจริงเรื่องความเจ็บปวด การ สูญเสีย และพวกเราส่วนมากรู้สึกถึงความลึกซึ้งในการสูญเสียเมื่อมีความตาย เกิดขึ้นกับสมาชิกของครอบครัว และไม่สงสัยเลยเพราะสมาชิกในครอบครัว เป็นบุคคลที่รักผูกพันใกล้ชิดกับเรา นอกจากนี้มีการสูญเสียสิ่งอื่นๆ อีกหลาย รูปแบบซึ่งถาโถมเข้าปะทะเราอย่างรุนแรงสุดขีด

สัปดาห์นี้ เราจะมองไปยังชีวิตครอบครัวต่อเนื่อง เราจะมองไปยัง บริบทของช่วงเวลาต่างๆ กัน ที่การสูญเสียประดังเข้ามา