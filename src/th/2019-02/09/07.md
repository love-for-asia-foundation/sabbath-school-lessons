---
title:  ศึกษาเพิ่มเติม
date:   31/05/2019
---

หลายคนได้ทนความยากลำบาก อันเป็นผลมาจากการที่พวกเขา เสพติดอะไรบางอย่าง พวกเขาได้กลายเป็นทาสในความต้องการของพวกเขา และได้สูญเสียเงินไปเป็นจำนวนมาก บ้างสูญเสียงาน สูญเสียสุขภาพของ พวกเขาและสูญเสียเสรีภาพ แต่พระเยซูเสด็จมาเพื่อประทานเสรีภาพให้ กับเรา คือเสรีภาพจากความบาปของเรา และจากสิ่งเสพติดทุกประเภท “เพราะฉะนั้นถ้าพระบุตร ทรงทำให้พวกท่านเป็นไท ท่านก็เป็นไทจริงๆ” (ยอห์น 8:36) พระเยซูทรงสัญญาด้วยว่า พระองค์จะทรงสถิตอยู่กับเราเสมอ (มัทธิว 28:20; อิสยาห์ 43:2) ดังนั้นเราไม่จำเป็นต้องทำสงครามนี้ตามลำพัง ที่จริง เราจะต้องจำไว้ว่า การสงครามเป็นขององค์พระผู้เป็นเจ้า (1 ซามูเอล 17:47) และพระองค์ทรงสัญญาจะนำไปสู่ชัยชนะ (1 เปโตร 1:3-9) วันนี้คุณสามารถ เริ่มเดินไปบนถนนสู่ชัยชนะเหนือการเสพติดใดๆ และรับเอาเสรีภาพที่คุณ ต้องการ และที่พระเจ้าทรงประสงค์สำหรับคุณ นี่ไม่ได้หมายว่า บางเวลาคุณ อาจล้มเหลว แต่ข่าวดีคือตราบใดที่คุณไม่ยอมแพ้ ไม่วางมือจากการจับ พระหัตถ์ของพระองค์ไว้ คุณจะไม่พ่ายแพ้ แน่นอนในเวลาเดียวกันไม่เป็นการ ผิดที่คุณจะขอความช่วยเหลือจากหน่วยงานที่ช่วยในการเลิกสิ่งเสพติด พระเจ้าสามารถสนับสนุนให้แพทย์ และผู้เชี่ยวชาญเหล่านั้นให้ช่วยคุณแก้ ปัญหาเรื่องสุขภาพ พระองค์สามารถใช้เจ้าหน้าที่ผู้เชี่ยวชาญเป็นที่ปรึกษา เพื่อช่วยคุณในการเลิกยาเสพติดได้ดีเช่นกัน

“เมื่อความยากลำบาก และการทดลองแวดล้อมเราเข้ามา เราจะหลบ เข้าไปหาพระเจ้า โดยมีความเชื่อมั่นพร้อมกับขอความช่วยเหลือจากพระองค์ พระเจ้าทรงฤทธานุภาพจะทรงช่วย และทรงปลดปล่อย เราต้องทูลขอพระพร จากพระเจ้า ซึ่งเราจะได้รับ การอธิษฐานเป็นหน้าที่ และความจำเป็น แต่อย่า ลืมขณะที่เราทำการอธิษฐาน อย่าละเว้นการสรรเสริญ ขอบพระคุณไปพร้อม กันทุกขั้นตอน และพระเจ้าจะทรงประทานพระพรให้เราทุกอย่าง เราจำเป็น ต้องปลูกฝังความกตัญญูรู้คุณ และเราควรใช้เวลาเงียบๆ ตามลำพังตรึกตรอง เรื่องอำนาจของพระเจ้า และความรักอันเกินเข้าใจของพระเจ้า และนับจำนวน พระกรุณาและความเมตตาที่ทรงประทานให้แก่เราตลอดมา อย่าลืมสรรเสริญ พระนามของพระเจ้าเสมอ แม้เมื่อเราได้ผ่านความท้อแท้ ความเศร้าใจ และ ความทุกข์ยากลำบากมาแล้วก็ตาม” (เอลเลน จี. ไว้ท์, Selected Messages, เล่ม 2, หน้า 268)

**คำถามเพื่อการอภิปราย**

`1. การให้อภัยช่วยเยียวยาการสูญเสียความไว้วางใจและความ สัมพันธ์ที่หักแตกหักอย่างไร (มัทธิว 6:12-15; 18:21, 22) และ “ความรักไม่หยาบคาย ไม่เห็นแก่ตัว ไม่ฉุนเฉียว ไม่ช่างจดจำ ความผิด” (1 โครินธ์ 13:5)`

`2. อะไรคือผลของการคิดใคร่ครวญ (contemplating) และการนับ ใหม่ (recounting) พระเมตตากรุณาคุณของพระเจ้า ได้เกื้อกูล ให้เราผ่านความโศกเศร้า และความทุกข์ยาก (affl iction) มาได้ อย่างไร`

`3. มีวิธีใดที่ครอบครัวของคริสตจักรท้องถิ่นของคุณสามารถรวม ตัวกันเพื่อช่วยผู้ที่กำลังต่อสู้ดิ้นรนกับการสูญเสียประเภทใด ประเภทหนึ่ง`