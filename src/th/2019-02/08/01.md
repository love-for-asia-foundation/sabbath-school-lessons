---
title:  เวลาของการเป็นบิดา-มารดา
date:   18/05/2019
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 18:11; เยเรมีย์ 31:25; มัทธิว 11:28; สดุดี บทที่ 127; สุภาษิต 22:6; 1 ซามูเอล 3:10-14; ฟีลิปปี 3:13

> <p>ข้อควรจำ</p>
> “นี่แน่ะ บุตรทั้งหลายเป็นมรดกจากพระยาห์เวห์ ผลิตผล ของครรภ์เป็นรางวัล” (สดุดี 127:3)

การให้กำเนิดบุตรเป็นเรื่องธรรมดา เป็นสิ่งที่เป็นไปตาม ธรรมชาติ บ่อยครั้งเราไม่ค่อยมองเห็นคุณค่าอย่างเต็มๆ จาก ทารกที่เกิดใหม่ ลองจินตนาการภาพของนางเอวา สตรีคนแรกของโลกที่รู้สึก ดีใจตื่นเต้นเมื่อได้บุตรชายคนแรกคือ คาอินไว้ในอ้อมกอด การที่ได้เห็นทารก น้อยค่อยๆ เติบโตขึ้นในช่วงหลายเดือนต่อมา ความรู้สึกเมื่อนึกถึงความเจ็บ ปวดอย่างรุนแรงขณะให้กำเนิดเด็กทารก มันช่างเกินคุ้มที่ได้เห็นเด็กน้อย ช่างน่ารัก ไร้เดียงสา ช่วยตัวเองไม่ได้... ก็เช่นเดียวกับนางซาราห์ภรรยาของ ท่านอับราฮัมในวัย 90 ปีของนาง ซึ่งเป็นวัยที่ผ่านการให้กำเนิดบุตรมา หลายปีแล้ว เมื่อทารกเพศชายคลอดออกมาจากครรภ์ของนางเอง และให้ชื่อ ว่า “อิสอัค” หล่อนคงหัวเราะทุกครั้งเมื่อเรียกชื่อลูกชายของนาง หลังจาก ที่นางและสามีได้อธิษฐานขอบุตรชายจากพระผู้เป็นเจ้า ในที่สุดนางได้รับ คำตอบ... นางฮันนาห์ก็แสนปิติยินดีไม่ต่างกัน เมื่อนางตั้งครรภ์ซามูเอล นาง ฮันนาห์กล่าวออกมาว่า “ดิฉันทูลวิงวอนขอเด็กคนนี้ และพระยาห์เวห์ประทาน ตามคำทูลขอของดิฉัน ตามที่ได้ทูลวิงวอนต่อพระองค์” (1 ซามูเอล 1:27) นาง มารีย์ขณะที่อยู่ในวัยสาวนึกอัศจรรย์ใจอย่างยิ่ง ที่ทูตสวรรค์จากพระเจ้าบอก กับนางว่า นางจะตั้งครรภ์ และบุตรชายของนางจะเป็นพระผู้ไถ่บาปของโลกนี้ เมื่อทารกพระเยซูคลอดออกมา นางได้อุ้มบุตรนั้น นางรำพึงว่า นี่เป็นบุตรของ พระเจ้า นางมารีย์จ้องดูทารกนั้น วันละหลายครั้ง ด้วยความรู้สึกผสมผสานกัน ระหว่างความอัศจรรย์ใจและความยำเกรง

ในขณะเดียวกันไม่ใช่ทุกคนที่เรารู้จักได้รับสิทธิพิเศษ ซึ่งมาพร้อมกับ ความรับผิดชอบ ในฐานะที่เป็นบิดาและมารดา สัปดาห์นี้เราจะใช้เวลาสำรวจ ดูว่า ช่วงเวลาของการเป็นบิดาและมารดา มีความท้าทายอะไรบ้าง มีความพึง พอใจ ความทุกข์กังวล และความชื่นชมยินดีอะไรบ้าง