---
title:  พ่อ-แม่เลี้ยงเดี่ยว
date:   20/05/2019
---

ข้อเท็จจริงของโลกปัจจุบันอย่างหนึ่งคือ เรากำลังพบกับคุณพ่อ และ คุณแม่เลี้ยงเดี่ยวในสังคมมากขึ้น บ่อยครั้งแม้จะไม่เสมอไปที่เราพบว่า สตรี เป็นคุณแม่เลี้ยงเดี่ยว

บ่อยครั้งที่เราคิดว่าคุณพ่อหรือคุณแม่เลี้ยงเดี่ยว เป็นพ่อหรือแม่ที่ได้ เด็กมาจากชายหญิงใช้ชีวิตร่วมกันแบบหลบซ่อนในช่วงเวลาหนึ่ง ที่เรียกว่า “ลูกนอกสมรส” อย่างไรก็ดี นั่นไม่ใช่ความจริงเสมอไป นางฮาการ์อนุภรรยา ของท่านอับราฮัม (แต่งงานด้วยความเห็นชอบของนางซาราห์-ผู้เป็นภรรยา หลวง) เมื่อนางฮาการ์มีบุตรชายกับท่านอับราฮัม นางฮาการ์ถูกบีบบังคับจาก นางซาราห์ จนนางฮาการ์พาลูกหนีไป กลายเป็นคุณแม่เลี้ยงเดี่ยวไปโดย ปริยาย (ปฐมกาล 16:3, 4; 21:17) สตรีคนต่อมาคือนาง “บัทเชบา” ได้ตั้งครรภ์ ขึ้นเนื่องจากการล่วงละเมิดทางเพศด้วยอำนาจบีบบังคับจากผู้มีอำนาจ (2 ซามูเอล 11:4, 5) ท่านเอลียาห์ถูกส่งไปยังหมู่บ้านเรียกชื่อว่า “ศาเรฟัท” เพื่อช่วยสตรีเลี้ยงเดี่ยว เพราะสามีได้ตายไป (1 พงศ์กษัตริย์ 17:9) เมื่อถึงเวลา ที่พระเยซูทรงเริ่มพันธกิจของพระองค์ โยเซฟ บิดาของพระองค์ได้ตายแล้ว ปล่อยให้นางมารีย์กลายเป็นม่ายเลี้ยงดูลูกๆ หล่อนก็กลายเป็นคุณแม่เลี้ยง เดี่ยวไป “ความตายได้แยกมารีย์จากโยเซฟ ผู้ซึ่งได้แบ่งปันความรู้และความ ลึกลับ (mystery) ในการมาบังเกิดของพระกุมารเยซู ถึงตอนนั้นนางมารีย์ ไม่มีใครจะคอยสนับสนุนและปลอบโยนความหวัง และความกลัวของนาง นับว่าเป็นช่วงสองเดือนแห่งความหนักใจและเศร้าในดวงจิตยิ่งนัก (เอลเลน จี. ไว้ท์, ผู้พึงปรารถนาแห่งปวงชน, หน้า 145)

การเป็นคุณพ่อหรือคุณแม่เลี้ยงเดี่ยว บางครั้งก็เป็นงานที่ท้าทายมาก ที่คนหนึ่งต้องประสบ มีหลายรายพบกับความยากลำบาก อย่างการจัดสรรใน เรื่องการเงิน การสมาคมกับพ่อแม่ของเด็กคนอื่นๆ หรือการมีเพียงแค่สองแม่ ลูก (หรือพ่อลูก) ในครอบครัวที่จะใช้เวลากับพระเจ้า บางครั้งก็มีความกังขาว่า จะมีใครรักพวกเขาอยู่อีกหรือไม่

`มีคำสัญญาอะไรที่คนคนหนึ่ง รวมทั้งคุณพ่อหรือคุณแม่เลี้ยง เดี่ยวสามารถจะนำไปเป็นข้อหนุนใจจากข้อพระคัมภีร์ต่อไปนี้ได้: เยเรมีย์ 31:25; มัทธิว 11:28; เยเรมีย์ 29:11; เยเรมีย์ 32:27; สุภาษิต 3:5, 6; อิสยาห์ 43:1,`

ในฐานะคริสตจักร เรามีหน้าที่ช่วยเหลือพ่อหรือแม่เลี้ยงเดี่ยว ตามที่ ยากอบเขียนไว้ว่า “ธรรมะที่บริสุทธิ์ไร้มลทินเฉพาะพระพักตร์พระเจ้าพระบิดา นั้น คือการช่วยเหลือ เด็กกำพร้า และหญิงม่ายที่มีความทุกข์ร้อน และการ รักษาตัวให้พ้นจากราคีของโลก” (ยากอบ 1:27) อย่างไร คนหนึ่งอาจเพิ่มโดย หลักการว่า “และคุณแม่หรือคุณพ่อเลี้ยงเดี่ยวมีความทุกข์ร้อนของพวกเขา เช่นกัน” การช่วยเหลือที่เราเสนอให้อาจไม่ใช่ในเรื่องการเงินเท่านั้น เราอาจ ช่วยจัดให้พวกเขาพ่อลูกหรือแม่ลูกได้ไปพักผ่อน หรือมีใครช่วยดูแลเด็ก ขณะที่คุณพ่อหรือคุณแม่เลี้ยงเดี่ยวทำงานบ้าน หรือออกไปธุระนอกบ้าน หรือ อธิษฐาน และศึกษาพระวจนะของพระเจ้า เราอาจรับอาสาเป็นพี่เลี้ยงให้กับ เด็กๆ ของเขาหรือหล่อน หรือช่วยงานบ้านอย่างใดอย่างหนึ่ง เราสามารถเป็น พระหัตถ์ของพระเจ้าได้หลากหลายวิธี เพื่อให้การสนับสนุนคุณพ่อหรือคุณแม่ เลี้ยงเดี่ยว

`ไม่ต้องพิพากษาหรือตำหนิที่พวกเขาได้มาสู่สถานการณ์ที่พวกเขา เป็นอยู่ มีอะไรที่เป็นการเฉพาะเจาะจงที่คุณจะทำได้ เพื่อเป็นการหนุนใจ และช่วยเหลือผู้เป็นพ่อหรือแม่เลี้ยงเดี่ยว`