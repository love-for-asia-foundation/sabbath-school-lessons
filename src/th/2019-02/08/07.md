---
title:  ศึกษาเพิ่มเติม
date:   24/05/2019
---

“คุณควรใช้เวลาพูดคุยและอธิษฐานกับลูกขณะที่พวกเขายังเป็นเด็ก และคุณไม่ควรยอมให้มีสิ่งใดเข้ามาแทรกช่วงเวลาที่คุณสื่อสารกับพระเจ้า และกับลูกของคุณ คุณอาจพูดๆ กับเพื่อน ที่มาพูดคุยเล่นๆ ขณะที่คุณกำลัง ใช้เวลากับเด็กหรือการอธิษฐาน โดยพูดทำนองว่า “พระเจ้าทรงประทาน ภารกิจให้ผม (หรือฉัน) ทำ จนไม่มีเวลาสำหรับการพูดคุยเรื่องของคนอื่น และคุณควรรู้สึกในความสำคัญว่าคุณกำลังทำงานเพื่อจะคงอยู่ไปชั่วนิรันดร คุณเป็นหนี้การทำหน้าที่สำคัญสำหรับลูกของคุณ” (เอลเลน จี. ไว้ท์, บ้านใน อุดมคติ, หน้า 266, 267)

“บิดา มารดาทั้งหลาย คุณควรเริ่มต้นบทเรียนบทแรกของคุณ ด้วย เรื่องของวินัย (discipline) ขณะที่ลูกของคุณยังเป็นทารกอยู่ในอ้อมแขนของ คุณ สอนพวกเขาให้รู้จักการเชื่อฟัง สิ่งนี้ทำได้ด้วยการพยุงเขาไว้ด้วยมือเปล่า เพื่อให้เด็กมองเห็นความมั่นคง บิดามารดาควรควบคุมจิตวิญญาณของ พวกเขาเอง และกระทำด้วยความนุ่มนวล แต่มั่นคงจนเด็กไม่หวาดกลัวสิ่งใด นอกจากมอบความหวัง ความตั้งใจของพวกเขาให้เป็นไปตามที่คุณเห็น สมควร บิดามารดาอย่ายอมแพ้ในสิ่งไม่พึงประสงค์ที่เกิดขึ้น นับแต่ครั้งแรกที่ ลูกแสดงออกมาว่าลูกโกรธ หรือเสียอารมณ์ คุณจะต้องทำใจให้สงบลง เพราะ ถ้าปล่อยให้ลูกแสดงอารมณ์ออกมา อารมณ์ไม่ดีนั้นจะเติบโตขึ้นจนได้ใจ จะ ดื้อรั้นขึ้นตามวัยของพวกเขา ซึ่งจะทำให้งานยากขึ้นตามลำดับ ที่จะทำให้ อารมณ์ของลูกอยู่ในการควบคุม เพราะพลังด้านลบจะได้รับการส่งเสริม ให้แกร่งขึ้นตามวัย และวันเวลาที่ผ่านไป” (เอลเลน จี. ไว้ท์, คำพยานสำหรับ คริสตจักร, เล่ม 1, หน้า 218)

**คำถามเพื่อการอภิปราย**

`1. การเรียกบุคคลว่าเป็นลูกของพระเจ้าหมายถึงอะไร เราจะเข้าใน “ฉายา” นั้นอย่างไร เราได้รับการหนุนใจอะไรจากการถูกเรียก อย่างนั้น`

`2. บิดาคนหนึ่งกล่าวหลังจากที่ลูกๆ ของเขาลืมตาดูโลกว่า “ผมได้ เรียนรู้ความจริงด้านศาสนศาสตร์สำคัญสองประการ ประการ แรกคือ ความจริงเกี่ยวกับอิสรภาพของความตั้งใจ (เจตจำนง เสรี) (free will) และประการที่สองคือ ความเป็นจริงที่ว่า มนุษย์ ทุกคนมีธรรมชาติของบาป” ลูกๆ ได้สอนบิดาเกี่ยวกับความจริง นี้อย่างไร`

`3. เวลาใดเหมาะสมที่เราจะช่วยหล่อหลอม “ความตั้งใจมั่น” (The will) ของลูกๆ สิ่งนี้จะทำให้สำเร็จได้อย่างไร เราจะเสริมแต่ง “ความตั้งใจมั่น” ของลูกๆ ให้สอดคล้องกับแผนการของพระเจ้า ได้อย่างไร เมื่อเรายังไม่มอบถวาย “ความตั้งใจมั่น” ของเราไว้ใน น้ำพระทัยของพระเจ้าอย่างสิ้นเชิง`

`4. ให้กลับไปอภิปรายเรื่อง การเป็นพ่อ-แม่เลี้ยงเดี่ยว มีวิธีใดที่ คริสตจักรท้องถิ่นของคุณสามารถจะช่วยเหลือพวกเขาในการ เลี้ยงดูลูกของพวกเขา`

`5. เราจะหนุนใจพ่อแม่ที่ลูกของพวกเขาละทิ้งความเชื่ออย่างไร`