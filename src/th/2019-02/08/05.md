---
title:  บิดามารดาในฐานะผู้สร้างสาวก
date:   22/05/2019
---

`อ่านพระธรรมปฐมกาล บทที่ 18:18, 19 และ 1 ซามูเอล 3:10-14 เปรียบเทียบระหว่างผู้เป็นบิดาทั้งสองคน มีผลลัพธ์อะไรเกิดขึ้นจากสอง รูปแบบของการเป็นบิดามารดา`

การเป็นบิดามารดามีความรับผิดชอบในการเป็นผู้สร้างสาวกจากลูกๆ ของพวกเขา ในการนี้พวกเขาจะต้องเป็นสาวกของพระเยซูด้วยตัวเองก่อน มีบิดามารดาบางคู่เชื่อว่าวิธีการสอน และการที่จะแก้ไขสิ่งผิดสำหรับลูกๆ ของ พวกเขาต้องลงโทษฝ่ายร่างกาย แต่สิ่งที่ดีกว่า (สุภาษิต 22:15; 23:13; 29:15) ข้อความของพระคัมภีร์ตอนนี้ถูกนำไปใช้อย่างผิดๆ กับเด็ก หรือเด็กๆ รวมทั้ง การบังคับพวกเขาให้ยอมเชื่อฟังอย่างไม่มีการผ่อนปรน ซึ่งบ่อยครั้งได้นำ เด็กๆ ให้ทำการต่อต้านบิดามารดาของพวกเขาและพระเจ้า

พระคัมภีร์สอนบิดามารดาให้ควบคุม และทำการสอนเด็กๆ ด้วยความ เมตตากรุณา (เอเฟซัส 6:4; โคโลสี 3:21) และที่จะสอนเด็กๆ ในทางชอบธรรม (สดุดี 78:5; สุภาษิต 22:6; อิสยาห์ 38:19; โยเอล 1:3) ในฐานะบิดามารดา เราควรสะสมสิ่งที่ดีไว้สำหรับลูกๆ ของเรา (2 โครินธ์ 12:14) และดำเนินชีวิต เป็นตัวอย่างให้พวกเขาติดตาม (ปฐมกาล 18:19; อพยพ 13:8; ทิตัส 2:2) เรา ได้รับการบอกเล่าให้ปกครองครอบครัวของตนให้ดี อบรมบุตร ธิดาให้มีความ นอบน้อมด้วยความเคารพนับถือเป็นอย่างยิ่ง (1 ทิโมธี 3:4, 5, 12) และจงตีสอน บุตรของเจ้า เพราะเด็กที่ถูกปล่อยปละละเลยจะนำความอับอายมาให้ (สุภาษิต 29:15, 17) ขณะเดียวกันจงสะท้อนความรักของพระเจ้าออกมา (อิสยาห์ 66:13; สดุดี 103:13; ลูกา 11:11)

น่าเศร้าใจ ที่พระคัมภีร์ได้เผยให้เห็นเรื่องราวของบิดา มารดาที่วางตัว อย่างให้ลูกในทางผิด อย่างเรื่องของ “อิสอัค และ “เรเบคาห์” ต่างนิยมชมชอบ ในลูกคนละคนคือ เอซาวและยาโคบ (ปฐมกาล 25:28) และต่อมา ยาโคบ แสดงท่าทีอย่างเดียวกันกับโยเซฟ (ปฐมกาล 37:3) ปุโรหิตเอลีแม้จะเป็นผู้นำ ศาสนายังล้มเหลวที่จะสอนลูกๆ ในทางที่ถูก (1 ซามูเอล 3:10-14) ส่วนผู้เผย พระวจนะซามูเอลเอง ผู้ซึ่งท่านเอลีเลี้ยงดูจนเติบใหญ่กลับเป็นบิดาที่บกพร่อง เสียเอง (1 ซามูเอล 8:1-6) กษัตริย์ดาวิด จากที่พระองค์ได้ล่วงประเวณี และสั่ง ฆ่าผู้เป็นสามีของนาง เป็นแบบอย่างให้ลูกๆ ติดตามตัวอย่างของตน กษัตริย์ มนัสเสห์ ทำการอุทิศถวายลูกๆ ของพระองค์ให้กับพญามาร (2 พงษ์กษัตริย์ 21:1-9) ก็เช่นเดียวกับกษัตริย์ อาหัส (2 กษัตริย์ 16:2-4)

เป็นที่น่ายินดี (fortunately) ในพระคัมภีร์เราพบตัวอย่างที่ดีของบิดา มารดาด้วย อย่างท่านโมรเดคัย แม้จะเป็นเพียงบิดาบุญธรรมของพระนาง เอสเธอร์ท่านก็ทำหน้าที่ได้ดี (เอสเธอร์ 2:7) ท่านโยบเองได้อธิษฐานเผื่อลูกๆ ของท่านเป็นประจำ (โยบ 1:4, 5) ในตัวอย่างทั้งหมดทั้งดีและเลว เราสามารถ “เลือกเก็บ” (glean) เอาแต่ส่วนที่ดีใช้การได้ มาประยุกต์ใช้สำหรับการเป็น บิดา มารดา

`เราสามารถเรียนรู้อะไรจากตัวอย่างการเป็นบิดามารดา ที่เรา พบในพระคัมภีร์ ในทางใดบ้างที่ใช้หลักการบางประการใน “การมี ปฏิกิริยาต่อกัน” (interactions) กับเหล่าผู้ที่ไม่ใช่บุตรหลานของเรา`