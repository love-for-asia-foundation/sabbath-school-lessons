---
title:  บิดามารดาที่ไม่มีบุตร
date:   19/05/2019
---

`อ่านพระธรรมปฐมกาล 18:11, 30:1; 1 ซามูเอล 1:1-8 และลูกา 1:7 บุคคลเหล่านี้มีอะไรที่เหมือนกัน พระเจ้าทรงตอบความต้องการ ของพวกเขาอย่างไร`

เด็กๆ ที่เกิดมาถือเป็นพระพรสำหรับครอบครัว แต่ด้วยเหตุผลบาง ประการ พระเจ้าไม่ทรงอวยพระพรแก่บิดามารดาทุกคู่ให้มีลูกเสมอไป บิดา มารดาบางคู่สมความหวัง เมื่อพวกเขาอธิษฐานเพื่อสร้างครอบครัว และ พระเจ้าผู้ทรงกรุณาคุณประทานให้ตามคำขอ และบางครั้งเป็นไปอย่าง อัศจรรย์อย่างกรณีของนางซาราห์ ส่วนคนอื่นๆ แม้จะอธิษฐานด้วยใจร้อนรน ทูลขอต่อหน้าบัลลังก์ของพระเจ้า แต่กลับพบกับความเงียบเชียบ ทุกครั้งเมื่อ พวกเขาเห็นเพื่อนๆ สรรเสริญพระเจ้าที่ภรรยาของพวกเขาตั้งครรภ์ และ ชื่นชมยินดีเมื่อพวกเขาเห็นทารกมาเกิด ทำให้รอยแผลแห่งความผิดหวัง เป็นร่องลึกขึ้น เมื่อพวกเขารู้สึกว่าบ้านของพวกเขาเหมือนรังนกที่ว่างเปล่า แม้ว่าบางคนถามพวกเขาด้วยความบริสุทธิ์ใจว่า “คุณมีลูกกี่คน” คำถามนั้น เป็นเหมือนเครื่องซํ้าเติมพวกเขาว่า พวกเขาเป็นกลุ่มสมาคมที่ถูกแยกไว้ต่าง หาก เป็นกลุ่มที่ไม่มีลูก แม้ว่าพวกเขาอยากจะอยู่ร่วมกับกลุ่มอื่น (ที่มีลูก) ก็ตาม

เจ้าทรงเข้าใจความเสียใจของพวกเขา ผู้ประพันธ์บทสดุดีประกาศว่า “พระองค์ทรงนับการระหกระเหินของข้าพระองค์ ทรงเก็บน้ำตาของข้า พระองค์ใส่ขวดของพระองค์” (สดุดี 56:8) แม้พระองค์จะทรงดูเหมือนเงียบ แต่ขอให้คุณอ่านเพลงสดุดีอีกข้อหนึ่ง “บิดาสงสารบุตรของตนฉันใด พระ- ยาห์เวย์ทรงสงสารคนที่ยำเกรงพระองค์ฉันนั้น” (สดุดี 103:13)

ส่วนคนอื่นๆ ระหว่างนั้น ด้วยเหตุผลหลากหลาย อาจเลือกที่จะไม่มี ลูก คนหนึ่งสามารถเข้าใจในโลกที่เราอยู่ในเวลานี้เต็มไปด้วยความทุกข์ยาก ความเจ็บปวด ความชั่วร้าย และมีแนวโน้มจะเกิดภัยพิบัติต่างๆ นี่คือสาเหตุที่ พวกเขาตัดสินใจจะไม่นำลูกมาสู่โลก ในบางกรณี บางคนอาจเลือกที่จะขอ เด็กจากเครือญาติที่มีบุตรหลายคน หรือจากสถานสงเคราะห์เด็กมาเป็นบุตร บุญธรรมแทนการมีบุตรด้วยตนเอง ในลักษณะนี้พวกเขาจะได้เป็นบิดามารดา เลี้ยงดูลูกไว้ในครอบครัว บ่อยครั้งการรับบุตรบุญธรรมเป็นการให้โอกาสพวก เด็กๆ มีชีวิตดีขึ้นกว่าที่พวกเขาจะอยู่ในสภาพที่พวกเขาเป็นอยู่

โลกของเราเป็นสถานที่มีความซับซ้อนมาก และเรามักจะพบปะหรือ สมาคมกับผู้คนนานาประเภทในหลากหลายสถานการณ์ คนที่ต้องการมีลูก หรือไม่ประสงค์มีลูก ไม่ว่าจะอยู่ในสถานการณ์ใด เราอาจพบว่าตัวเราเองยอม รับได้กับคำถามต่างๆ เกี่ยวกับการมีลูก เราสามารถมีชีวิตด้วยความเชื่อมั่น ในความรักของพระเจ้าที่ทรงรักเรา และพระองค์ทรงพระประสงค์สิ่งที่ดีสำหรับ เราในตอนสิ้นสุด ในเวลาเดียวกัน ขอให้เราจำไว้เสมอว่า เราจะต้องมีความ รู้สึกรับรู้ไว (be sensitive) เท่าที่จะเป็นไปได้ต่อผู้คน ที่ไม่ว่าจะด้วยเหตุผล ใดที่พวกเขาไม่มีลูก

`พระเยซูไม่มีบุตร ในวิถีธรรมชาติด้วยพระองค์เอง มีบทเรียน อะไรบ้าง ถ้าจะมีสำหรับเราตามข้อมูลความจริงในเรื่องนี้`