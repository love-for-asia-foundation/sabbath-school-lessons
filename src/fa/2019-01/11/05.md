---
title:  آخرین فریب بزرگ شیطان
date:   13/03/2019
---

مکاشفه یوحنا باب ۱۶ آیه ۱۲ به ما میگوید که هدف از خشک کردن فرات مهیا نمودن راه برای پادشاهانی است که از مشرق میآیند. در عهد قدیم، پادشاهانی که از مشرق میآیند، کوروش و قوای او بودند که از شمال می آمدند، سپس از شرق به بابل نزدیک می شدند (اشعیا باب ۴۱ آیه ۲۵). فتح کردن بابل توسط ایشان، بازگشت قوم خدا به سرزمین مادریشان را ممکن ساخت (اشعیا باب ۴۴ آیات ۲۷ و ۲۸). به همین ترتیب، خشک شدن نمادین فرات راه را برای آمدن پادشاهان از مشرق فراهم می کند تا راه رهایی را برای امت آخرالزمان خدا مهیا سازند. 

پادشاهان مشرق زمین در مکاشفه یوحنا باب ۱۶ آیه ۱۲، مسیح و لشکر فرشتگان آسمانی وی میباشد. در بازگشت ثانی وی، عیسی با سپاه فرشتگان آسمانی ظهور خواهد کرد، که ملبس به لباس کتان پاک و درخشان خواهند بود ( مکاشفه یوحنا باب ۱۹ آیه ۱۴) که لباس فرشتگان بی گناه است (مکاشفه ١۵: ٦).  مسیح که در معیت سپاه آسمانی بود، همانطور که مکاشفه ١٧: ١٤ نشان می دهد، بر قوای شیطانی که به امت او ستم می کردند غلبه  می یابند (متی ٢٤: ۳٠ و ۳١).  این نبرد نهایی بر ضد مسیح و امت او به جنگ دوم می انجامد که به نام نبرد آرماگدون یا جنگ نهایی بین خیر و شر مشهور است. 

`مکاشفه یوحنا باب ۱۶ آیات ۱۳ و ۱۴ را ببینید. نقش سه روح ناپاک در تدارک برای نبرد آرماگدون چه بود؟ آنان چگونه پیام سه فرشته را در مکاشفه ١٤ جعل شیطانی نمودند؟ (اول تیموتائوس ٤: ١ را ببینید)`

از طریق رویدادهای نهایی که به ختم آزمایش منتهی می شود، هر بنی بشری سوق داده می شود تا جهتی را که می خواهد در نبرد آرماگدون بایستد انتخاب کند. بعنوان پیش در آمد برای این نبرد روحانی، یوحنا سه روح اهریمنی می بیند که شبیه وزغ هستند. آخرین تلاش شیطان برای فریب، روح های کذاب و اهریمنی هستند. 

اژدها (بت پرستی و روح گرائی)، وحش دریا (کاتولیک روم)، و پیامبر کذاب (چروتستان مرتد) تحت فرمان شیطان متحد می شوند (مکاشفه ١۳: ١١ و ١٢). شیطان وحش شبیه بره را قدرت می بخشد تا نشانه های معجزاتی را از خود بروز دهد (مکاشفه ١۳: ١۳-١٧) که شامل آشکارگری های روحگرایانه است. این علامات بخشی از راهکار های فریبنده آخر الزمانی شیطان است تا جهان را ترغیب کند تا او را در عوض خدای واقعی پیروی کنند.

رهبران جهان که با نفرت از خدا و حقیقت کور شده اند، به سادگی دروغهای شیطان را باور می کنند که در زیر ردای دلپذیر دینی تغییر قیافه داده اند (دوم تسالونیکیان ٢: ۹-١٢). نهایتاً  آنان برای نبرد نهایی که به پایان این جهان منتهی می شود متحد می شوند.