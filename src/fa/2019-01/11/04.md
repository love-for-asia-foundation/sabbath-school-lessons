---
title:  خشک شدن رود فرات
date:   12/03/2019
---

`مکاشفه یوحنا باب ۱۶ آیه ۱۲ را بهمراه باب ۱۷ آیات ۱ و ۱۵ بخوانید. نماد فرات نشان دهنده چیست؟ اهمیت و برجستگی خشک شدن فرات در چارچوب هفت مصیبت آخر چیست؟`

در عهد قدیم، فرات راه حیاتی پشتیبانی برای دشمنان اسرائیل، بابل و آشور بود  رود از میان بابل جریان داشت و به این دلیل که محصولات کشاورزی را آبیاری میکرد و برای مردم آب فراهم مینمود، برای شهر دارای اهمیت بسزائی بود. بابل نمیتوانست بدون فرات بقا داشته باشد.

مکاشفه یوحنا باب ۱۷ آیه ۱ تشریح کننده بابل آخر زمان است که آب های فراوانی دارد و شاید مرجع فرات باشد (ارمیا باب ۵۱ آیه ۱۳ را ببینید). مکاشفه یوحنا باب ۱۷ آیه ۱۵ توضیح میدهد که آبهایی که بابل آخر زمان بر آنها ساکن است نماد مردمی هستند که از آن حمایت میکنند؛ و قدرتهای جهانی مدنی، دنیوی و سیاسی که پشت این نظام هستند. با این وجود، این قدرتها در نهایت حمایت خود را قطع خواهند کرد.

صحنه بلای ششم، تسخیر بابل کهن توسط کورش پارسی را منعکس میکند (باب ۵ دانیال را ببینید). به گفته هرودوت، مورخ دوره عهد کهن، در شبی که پادشاه بلشصر و مقاماتش جشنی داشتند، پارسها مسیر فرات را تغییر دادند و  از طریق بستر رودخانه وارد شهر شدند وآن ها را غافلگیر کردند.

خشک شدن نمادین فرات در مکاشفه باب ۱۶ آیه ۲ منجر به سقوط بابل در آخر زمان میشود. از آنجایی که فرات در مکاشفه یوحنا نماد قدرتهای مدنی، دنیوی و سیاسی جهان میباشد که از بابل حمایت میکنند، خشک شدن فرات، نمادِ از بین رفتن حمایت آنها و حمله متعاقب آن علیه بابل و در نتیجه سقوط آن میباشد.

همانطور که مردم جهان شاهد تحولات در طبیعت هستند (مکاشفه یوحنا باب ۱۶ آیات ۱۰ و ۱۱ را ببینید)، برای محافظت روی به بابل میآورند. با این وجود، پس از اینکه مصیبت پنجم بر جایگاه قدرت بابل وارد میشود، آنها بیهودگی درخواست کمک از بابل را میبینند. آنها که حس می کنند فریب خورده اند، بر علیه بابل متحد شده و باعث سقوط آن میشوند (مکاشفه یوحنا باب ۱۷ آیه ۱۶ را ببینید). با این حال، همانطور که دیدهایم، قلبهایشان علیه خدا و قومش سخت خواهد ماند. به این ترتیب، آنها مانند خاک حاصلخیزی برای فریب نهایی میشوند که به موجب آن شیطان جهان را بر ضد امت خدا متحد ساخته تا آنان را از صفحه روزگار محو کند. 

`شما به چه روشهایی آموختید که اطمینان کردن به انسانها و نهادهایشان خطرناک است؟`