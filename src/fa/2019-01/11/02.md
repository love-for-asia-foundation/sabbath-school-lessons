---
title:  معنای هفت مصیبت آخر
date:   10/03/2019
---

مردم هم اکنون انتخاب خود را کرده اند خواه برای خدا یا برای بابل. به هر حال پیش از اینکه مسیح بیاید، بادهای مخرب شرزه شیطان که مهار شده بودند (مکاشفه ٧: ١-۳) رها می شوند، که هفت بلا را در پی خواهد داشت. 

`مکاشفه یوحنا باب ۱۵ آیه ۱ را بهمراه خروج ٧ تا ١١ بخوانید. بلاهای مصر که پیش درآمد هفت بلای آخر در نظر گرفته شده اند در رابطه با هدف و معنی چگونه آموزنده در نظر گرفته شده اند؟ `

هفت مصیبت آخر به این دلیل بعنوان «آخر» قلمداد شده اند که درست در انتهای تاریخ زمین خواهند بود. در مقایسه، بلایای هفت شیپور دوره زمانی را پوشش می دهد که کل دوران مسیحیت را در بر گرفته و  در  قلمرو خود محدود بوده اند. آن بلایا فرو ریختند در حالی که انجیل همچنان موعظه می شد (مکاشفه ١۰: ۸-١١: ١٤) و شفاعت در حال وقوع است (مکاشفه ۸: ٢-۵). آنها با رحمت در آمیخته و هدف آنان این است تا دشمنان امت خود را به توبه رهنمون سازند. 

از سوی دیگر، هفت مصیبت آخر درست پیش از آمدن دوباره فرو خواهند ریخت، درست پیش از بازگشت ثانی.آن بلایا بر کسانی مانند فرعون که قلب خود را بر ضد محبت رهایی بخش خدا سخت نموده و نخواست تا توبه کند فرو ریخته خواهد شد (مکاشفه یوحنا باب ۱۶ آیه ۱۱). غضب الهی داوری عادلانه خدا بر انتخاب های آنان است (رومیان باب ۱ آیات ۲۶ تا ۲۸ را ببینید) و در آن زمان از دست رفتگان عواقب انتخابهای خود را درو میکنند.

`مکاشفه یوحنا باب ۱۵ آیات ۵ تا ۸ و خروج باب ۴۰ آیه ۳۴ و اول پادشاهان باب ۸ آیات ١۰ و ١١ را بخوانید. این بیانیه که هیچ کس نتوانست تا وقتی که هفت بلای آن هفت فرشته تمام نشده بود وارد معبد بشود (مکاشفه یوحنا باب ۱۵ آیه ۸) چه پیشنهادی در مورد زمانبندی هفت مصیبت آخر می کند؟`

عبارت هیچ کس نتوانست وارد قدس بشود (مکاشفه یوحنا باب ۱۵ آیه ۸) به پایان دوره آزمایش اشاره دارد (مکاشفه ٢٢: ١١). همانطور که خدمت میانجیگرانه مسیح در آسمان به پایان برسد، درب فرصت برای توبه برای همیشه بسته خواهد شد. بنابر این،  مصیبتهای آخر منجر به توبه کردن کسی نخواهند شد، بلکه تنها سختی قلب کسانی که بابل را انتخاب کردند را نشان داده و باعث میشود بیشتر از خدا متنفر شوند (مکاشفه ١٦: ۹ و ١١).

`امروز به اطراف جهان نگاه کنید که در حال بدتر شدن است. این واقعیت که مصیبتها به تأخیر افتادهاند چه چیزی درباره رحمت و صبر خدا به ما تعلیم میدهد؟`