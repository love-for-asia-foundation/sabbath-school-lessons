---
title:  داستانهای ایمانداران
date:   15/03/2019
---

#### موسی و پلیس زیمبابوه

_توسط اندرو مک چسنی_

یک مبشّر 26 ساله به یک گروه 50 نفری پلیس زیمبابوه زل زده بود. مردان و زنان در حالیکه یونیفرم پوشیده بودند، در یک رژه با شکوه در مرکز شهر در بولاوایا شرکت کرده بودند و منتظر او بودند تا سخنرانی کند.

عمانوییل مِسیمانگا—یک مبشّر جهانی پیشگام که به دوّمین و بزرگترین ناحیه تجاری مرکزی شهر زیمبابوه منصوب گردید—در مورد موسی شروع به سخنرانی کردن نمود.

او گفت:"با وجود اینکه موسی در کشور مصر بود،او به خاطر آورد که یک عبرانی است. موسی دریافت که ،، اگر چه من در مصر هستم، یک فرد مصری نیستم. من مجبور نیستم که راه ها و طرق این سرزمین را دنبال کنم،،."

عمانوییل به چهره های مشتاق نگاهی انداخت.

او گفت:"برخی از مردم سود نا عادلانه دریافت می کنند. این عمل را ادامه ندهید. یک زندگی پارساگونه داشته باشید، اگر چه ما در دنیای گناه آلودی هستیم."

عمانوییل که در سال 2017 در رشته الهیات از دانشگاه سُلوسی بیرون از شهر بولاوایو فارغ التحصیل شد، فرصت عالی برای بشارت دادن عیسی داشت. به عنوان پیشگام مبشر جهانی، او به دنبال راه هایی بوده تا به افسران پلیس، کارمندان دولتی و دانشجویان دانشگاه که در منطقه اش زندگی و کار می کنند، دسترسی داشته باشد. 

با یک درخواست ساده، او اجازهء دادن پیام مذهبی 30 دقیقه ای را در دوره های تعلیمی برای افسران منطقه ای و محلّی دریافت نمود.

عمانوییل فرصت بیشتری برای گفتن در مورد موسی در دوره تعلیمی را داشت.

او گفت:" موسی آزار با اسرائیلیها را بر لذت زودگذر گناه به مدت یک فصل را ترجیح داد."

وعبرانیان فصل 11 آیات 24 تا 25 کتاب مقدس اش را باز کرده و خواند:"به ایمان بود که موسی هنگامی که بزرگ شد، نخواست پسر دخترفرعون خوانده شود. او آزار دیدن با قوم خدا را برلذت زودگذر گناه ترجیح داد."

بعد از آن افسران پلیس از عمانوییل تشکر کردند.

یکی از آنان گفت:"این همان پیام روحانی است که بدان نیاز داریم. به ما چیزهایی می گوید که ما نمی خواهیم گوش کنیم اما باید گوش کنیم."

دیگری گفت:"این کلام، کلام سرزنش و اصلاح بود. خدا امروز مرا برکت داد."

عمانوییل افسران را دعوت کرد تا در دروس صدای نبوّت کتاب مقدس نام نویسی کنندو به هر یک از آنان یک کتاب داد.

هیچیک از افسران پلیس درخواست نکردند تا تعمید بگیرند، اما عمانوییل اطمینان دارد که روح القدس کار می کند.

بعد از تنها دو ماه به عنوان مبشر پیشگام جهانی، پنج نفر از دانشجویان منطقه ای او برای تعمید آماده بودند.

همانطور که عمانوییل به جلو پیش می رود، او مشتاق است تا موعظه پارسایی را ادامه دهد.

او گفت:" به مانند موسی، حتّی اگر افکار عمومی زمانه بگوید که ما باید فاسق باشیم، ما همیشه بایستی در حقیقت و راستی گام برداریم." 

قسمتی از بخشش سیزدهمین سبت سال 2015 به دانشگاه سُلوسی اختصاص یافت که تعداد صندلی های کافتریا را که پر جمعیت است از 500 عدد به 1000 عدد افزایش داد. 