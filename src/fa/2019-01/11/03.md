---
title:  جاری شدن آخرین مصیبتها
date:   11/03/2019
---

با پایان یافتن شفاعت مسیح در معبد آسمانی، سرنوشت هر فرد برای همیشه تعیین میشود. زمان آن رسیده است کسانی که انجیل را رد کردند، غضب خدا را در پری آن تجربه کنند.

هفت مصیبت آخر انعکاسی از مصیبتهای وارد شده بر مصر هستند (خروج بابهای ۷ تا ۱۱). در حالی  که بلایا بر  مصریان ضربت زد در عین حال بنیاسرائیل در امان ماند، بنابراین امت خدا در طی این زمان مصیبت محافظت خواهند شد (مزامیر ۹١: ۳-١۰؛ جدال عظیم صفحات ٦٢۹ و ٦۳٠ را ببینید). مصیبتها در مصر سخت دلی فرعون را آشکار نمودند و به مصریان ناتوانی خدایانشان در محافظت از آنها را نشان داد. به همین ترتیب، آخرین مصیبتها به طور فزایندهای قلبهای پرستش کنندگان وحش را سخت نمود و ناتوانی بابل در محافظت از ایشان در برابر داوری الهی را نمایان ساخت.

`مکاشفه یوحنا باب ۱۶ آیات ۱ تا ۱۱ را بخوانید. در اینجا چه اتفاقی میافتد و چگونه به تصویر کشیده شده است؟`

چهار مصیبت اول به جمعیت زمین به طور عمومی ضربه میزنند. اولین مصیبت زخمهای دردناک و نفرتانگیزی بویژه بر پرستش کنندگان وحش وارد میکند. مصیبتهای دوم و سوم بر دریا و رودخانهها و چشمههای آب تأثیر میگذارند که به خون تبدیل میشوند. بشر شورش کرده بدون آب آشامیدنی زنده نخواهد ماند. مصیبت چهارم بر خورشید اثر خواهد کرد تا مردم را بسوزاند و دردی غیر قابل تحمل بوجود آورد.

درد غیر قابل تحمل ناشی از بلایا قلب مردم را نرم نخواهد کرد تا رفتار طغیانگرایانه خود را تغییر بدهند. در عوض، آنها خدا که این مصیبتها را بوجود آورد را نفرین و لعنت میکنند. هیچکدام از آنها نیز توبه نمیکنند.

در مکاشفه یوحنا باب ۱۶ آیات ۱۰ و ۱۱ (خروج باب ۱۰ آیات ۲۱ تا ۲۳ را نیز ببینید) ما میتوانیم ببینیم که مصیبت پنچم بر تاج و تخت وحش وارد خواهد آمد. این شیطان بود که تاج و تخت را به وحش سپرد (مکاشفه یوحنا باب ۱۳ آیه ۲). اکنون حتی جایگاه قدرتمندانه شیطان نمیتواند در برابر نیروهای این مصیبت مقاومت کند. در حالی که مردم درد و رنج میکشند، متوجه ناتوانی بابل در محافظت از ایشان میشوند. با این وجود، ذهنهای خود را بر علیه خدا سخت کردهاند و حتی وحشت از مصیبتها نیز نمیتواند قلبهایشان را تغییر دهد.

`چگونه میتوانیم رابطه نزدیک خود را با خداوند حفظ کنیم که در صورت بروز مصیبت، به اندازه کافی از محبت خدا آگاهی داشته باشیم که حتی بتوانیم در میان رنجها به او اطمینان کنیم؟`