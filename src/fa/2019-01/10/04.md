---
title:  'پیام فرشته اول:  بخش ۲'
date:   05/03/2019
---

مکاشفه یوحنا نشان میدهد که مسائل محوری در بحران نهایی تاریخ زمین، عبادت کردن و فرمانبرداری از خدا، آنگونه که در نگاه داشتن احکامش آشکار شده است (مکاشفه یوحنا باب ۱۴ آیه ۱۲)، خواهند بود. مردم جهان به دو گروه تقسیم خواهند شد: کسانی که از خدا ترسیده و او را عبادت میکنند و آنهایی که از وحش ترسیده و او را میپرستند.

`چهار فرمان نخست ده فرمان را بار دیگر بخوانید (خروج باب ۲۰ آیات ۲ تا ۱۱). سپس باب ۱۳ مکاشفه یوحنا را بررسی کنید. وحش چگونه طالب پرستش است (مکاشفه یوحنا باب ۱۳ آیات ٧ و ۸)، برپائی تمثال وحش تا پرستش شود (مکاشفه یوحنا باب ۱۳ آیات ۱۴ و ۱۵)، بی حرمتی علیه خدا و نام وی (مکاشفه یوحنا باب ۱۳ آیات ۵ و ۶)، و دریافت نشان وحش (مکاشفه یوحنا باب ۱۳ آیات ۱۶ و ۱۷)، اشاره به حمله شیطان به چهار فرمان نخست از ده فرمان در بحران نهایی اشاره دارند؟`

مفهوم اصلی از چهار فرمان نخست از ده فرمان پرستش است. مکاشفه یوحنا نشان میدهد که این فرمانها به معیار وفاداری به خدادر بحران نهایی تبدیل خواهند شد. نبرد نهایی میان مسیح و شیطان به وضوح به پرستش و چهار فرمان نخست مربوط میشود.

بر مسئله کلیدی در بحران نهایی در دومین هشدار پیام فرشته اول تأکید شده است. فراخوانده شدن به پرستش او را که آسمان و زمین و دریا و چشمهها را آفرید (مکاشفه یوحنا باب ۱۴ آیه ۷)،  اشارهای لفظی به فرمان چهارم از ده فرمان میباشد (خروج باب ۲۰ آیه ۱۱). این واقعیت  نشان میدهد که فراخوانده شدن به پرستش خدا و خالق در چارچوب نگاه داشتن سبت داده شده است.

استراحت و عبادت در روز هفتم شنبه، علامت مخصوصی از رابطه ما با خداست (خروج باب ۳۱ آیه ۱۳؛ حزقیال باب ۲۰ آیه ۱۲). پیام فرشته اول نشان میدهد که در آخر زمان مردم جهان فراخوانده خواهند شد که به پرستش خدای خالق حقیقی بازگردند و جایگاه مشروع وی در زندگیشان را به او بدهند. این پیام، پاسخی است به فعالیتهای فریبنده آخر زمان شیطان در کشاندن جهان به مذهبی دروغین و خدمت و پرستش خدای جعلی. در مرکزیت همه اینها فرمان چهارم، روز هفتم سبت قرار خواهد داشت.

« در حالی که نگه داشتن سبت دروغین برای پیروی از قانون دولت که در تضاد با فرمان چهارم است، اذعان به تبعیت از قدرتی است که در ضدیت با خداست. نگه داشتن سبت حقیقی در فرمانبرداری از احکام خدا، گواهی از وفاداری به خالق میباشد. در حالی که یک گروه با پذیرفتن علامت تسلیم به قدرتهای زمینی، نشان وحش را دریافت میکند، گروه دیگر که علامت وفاداری به اقتدار الهی را انتخاب میکنند، مهر خدا را دریافت میکنند. - الن جی. وایت، Ellen G. White, The Great Controversy, p. 605.

`دیدگاه ما چگونه به آفرینش و رستگاری مرتبط است؟ چرا استراحت در روز سبت آنگونه که خدا انجام داد اهمیت دارد؟`