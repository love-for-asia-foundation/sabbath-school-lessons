---
title:  پیام فرشته سوم
date:   07/03/2019
---

`مکاشفه یوحنا باب ۱۴ آیه ۱۲ چگونه قوم وفادار خدا را مجسم می کند؟`

در تباین با امت وفادار خدا، مکاشفه یوحنا باب ۱۴ آیات ۹ و ۱۰ درباره سرنوشت کسانی که با غضب خدا روبرو میشوند، هشدار میدهد. در عهد قدیم، فرود آمدن خشم خدا به طور نمادین به صورت نوشیدن شراب از جام توصیف شده است (ارمیا باب ۲۵ آیات ۱۵ و ۱۶). شدت داوری بر پرستش کنندگان وحش به صورت نوشیدن شراب غضب خدا که مخلوط نشده و رقیق نیست [درآن هیچ تخفیف و استثنائی نیست]، بیان گردیده است (مکاشفه ١٤: ١۰).  مردم باستان اغلب شراب را با آب مخلوط میکردند تا قدرت مست کنندگی آن کاهش یابد. ولی شراب غضب خدا به عنوان مخلوط نشده یا رقیق نشده تشریح شده است. شراب مخلوط نشده و رقیق نشده معرف ریختن غضب خدا در قوت کامل آن و بدون ترحم است. 

`مکاشفه یوحنا باب ۱۴ آیات ۱۰ و ۱۱ را بهمراه باب ۲۰ آیات ۱۰ تا ۱۵ را بخوانید. چگونه اشعیا باب ۳۴ آیات ۸ تا ۱۰ و یهودا آیه ۷ این بیانیه را روشن میکنند: دود آتشی که آنها را عذاب میدهد تا به ابد بلند خواهد بود؟`

بیان عذاب با آتش و گوگرد به نابودی کامل اشاره دارد. آتش و گوگرد وسیله داوری میباشند (پیدایش باب ۱۹ آیه ۲۴؛ اشعیا باب ۳۴ آیات ۸ تا ۱۰). دود بلند شده از نابودی، تصویری شناخته شده در کتاب مقدّس میباشد. اشعیا نابودی آینده ادوم با آتش و گوگرد را پیشگویی نمود: تبدیل به زمینی سوخته خواهد شد؛ روز و شب میسوزد و برای همیشه از آن دود بر میخیزد (اشعیا باب ۳۴ آیه ۱۰). یهودا سرنوشت سدوم و غموره را به صورت رنج کشیدن از مجازات آتش ابدی (یهودا آیه ۷) توصیف میکند. این آیات در مورد سوختن بیپایان سخن نمیگویند زیرا هیچ کدام از این شهرها امروزه در حال سوختن نیستند. عواقب ابدی هستند و نه خود سوختن. آتش ابدی در مکاشفه یوحنا به نابودی اشاره دارد؛ سوختن به اندازه کافی ادامه می یابد تا زمانی که دیگر چیزی برای سوختن باقی نماند.

`اگر چه میتوانیم برای این حقیقت بزرگ که آتشهای جهنم تا ابد از دست رفتگان را شکنجه نمیدهند سپاسگزار باشیم ولی مجازات به اندازه کافی دهشتناک است. دائمی بودن و شدت مجازات در بارع وظیفه مقدسی که به ما داده شده است تا به دیگران هشدار بدهیم که چه چیزی در شُرُف وقوع است، چه می گوید؟`