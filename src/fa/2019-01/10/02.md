---
title:  پیامهای سه فرشته
date:   03/03/2019
---

درست پیش از پایان، خدا پیامهای هشدار خود را میفرستد که به طور نمادین در قالب سه فرشته سخنگو در حال پرواز در آسمان به تصویر کشیده شدهاند. واژه یونانی معادل فرشته (angelos) به معنی پیامرسان میباشد. شواهد متقن از مکاشفه یوحنا پیشنهاد می کند که سه فرشته برای قوم خدا ایستاده اندکه پیامهای آخر زمان به ایشان سپرده شده است تا آنها را با جهان به اشتراک بگذارند.

`مکاشفه یوحنا باب ۱۴ آیه ۶  به همراه متی باب ۲۴ آیه ۱۴ را بخوانید. پیام اولین فرشته با عنوان انجیل جاودانی (مکاشفه یوحنا باب ۱۴ آیه ۶) نام برده شده است. شرح این اعلامیه با عنوان « انجیل ابدی » در باره محتوا و هدف پیام فرشته اول چه چیزی به ما میگوید؟ چرا این پیام محور اعتقادات ماست؟`

این اولین پیام آخر الزمان  اعلامیه انجیل در چارچوب ساعت داوری خداست که بر جهان واقع می شود. انجیل خبری خوش در باره خداست، که بشر را بر اساس ایمان به عیسی مسیح و کار او برای آنان نجات می بخشد. انجیل «ابدی و جاودانی» است بخاطر اینکه خدا هرگز تغییر نمی کند. نقشه او در جای خود به پیش می رود، حتی قبل از اینکه ما هستی داشته باشیم (دوم تیموتائوس ١: ۹، تیطس ١: ٢).  پیام فرشته اول، شامل رستگاری و داوری است. خبر خوش نجات برای کسانی است که آن را میپذیرند اما همچنین هشدار داوری برای کسانی است که امید ارائه شده آن را نمی پذیرند. 

سه فرشته در حال انتشار پیامها به «آواز بلند» توصیف شدهاند (مکاشفه یوحنا باب ۱۴ آیات ۷ و ۹). این پیام ها فوری و مهم هستند؛ و همه باید آنرا بشنوند زیرا به سرنوشت ابدی ایشان مربوط میشود. همینطور، این پیامها باید به تمام ملتها، قبایل، زبانها و مردم اعلام شود. این اعلامیه بطور خاصی مهم و برجسته می باشند زیرا در زمان آخر، وحش اقتدار خود را بر همه قبایل، زبانها و ملتها اعمال خواهد کرد (مکاشفه یوحنا باب ۱۳ آيه ۷). فعالیت های فریبکارانه شیطان، که جهان را هدف قرار داده با اعلامیه جهانی انجیل در  باره پایان زمان تقارن دارد. 

پیامهای سه فرشته توسط قوم خدا انتشار مییابد تا با شیطان و متحدان آخرالزمانی خود مقابله کند که اژدها، نماد بت پرستی/روحگرائی؛ وحش دریا که کاتولیک روم را تداعی می کند؛ و پیامبر کذاب، یا وحش شبیه بره، که معرف پروتستان مرتد می باشد (مکاشفه ١۳). آنان به کار خود ادامه می دهند تا زمان بلای هفتم فرا برسد (مکاشفه ١٦: ١۳ و ١٤). از این رو، در آخر زمان، دو نوع پیام رقیب و هماورد به جهان ارائه خواهد شد، که هر کدام قصد دارند تا بیعت مردم روی زمین را بدست آورند.

`بعنوان ادونتیستهای روز هفتم فراخوانده شدهایم تا حقایق پایان زمان موجود در پیام های سه فرشته را به همه جهان برسانیم. برای کمک به این امر، چه کاری انجام میدهید؟ همچنین چه کارهای بیشتری میتوانید انجام دهید؟`