---
title:  'پیام فرشته اول: بخش ۱'
date:   04/03/2019
---

`مکاشفه یوحنا باب ۱۴ آیه ۷  را به همراه جامعه باب ۱۲ آیات ۱۳ و ۱۴ بخوانید. خداترسی به چه معناست؟ مفهوم ترسیدن از خدا چگونه به انجیل مرتبط میشود و انجیل چه ارتباطی با نگه داشتن فرمانهای خدا دارد؟ (رومیان باب ۷ آیات ۷ تا ۱۳ را نیز ببینید.) ارتباط میان خداترسی  و جلال دادن او چیست؟`

فراخوان « از خدا بترسید و او را تمجید نمائید » (مکاشفه یوحنا باب ۱۴ آیه ۷)، در چارچوب «انجیل ابدی» اعلام گردیده است. درک آنچه مسیح برای نجات ما انجام داده است منجر به واکنش مثبت به وی میشود.

در کتاب مقدس،  خداترسی و تمجید او بطور نزدیکی با هم مرتبط هستند (مزامیر ٢٢: ٢۳، مکاشفه ١۵: ٤). هر دو باهم تعین کننده رابطه درستی با خدا هستند (ایوب ١: ۸) و همچنین اطاعت و فرمانبرداری از او را ترغیب می کند. 

خداترسی به معنی هراس داشتن از او نمیباشد، بلکه او را جدی بگیریم و اجازه بدهیم تا در زندگی ما حضور داشته باشد. قوم آخرالزمان خدا کسانی هستند که خداترس می باشند (مکاشفه یوحنا باب ۱۱ آیه ۱۸ و باب ۱۹ آیه ۵ را ببینید).خدا از قوم خود می خواهد تا او را دوست داشته باشند(تثنیه ١١: ١۳، متی ٢٢: ۳٧)، از او اطاعت کنند (تثنیه باب ۵ آیه ۲۹، جامعه باب ۱۲ آیه ۱۳) و خصوصیت های او را منعکس کنند (پیدایش باب ۲۲ آیه ۱۲). 

برای قوم خدا مهم است تا او را تمجید نمایند بهاطر اینکه « ساعت داوری او آمده است » (مکاشفه یوحنا باب ۱۴ آیه ۷). داوری مورد نظر در اینجا ارزیابی داوری پیش از ظهور میباشد که قبل از آمدن دوباره مسیح اتفاق میافتد. هدف از داوری این است که آشکار شود که آیا بدرستی خدا را خدمت کرده ایم یا نه، انتخابی که با اعمال ما هویدا می شود (دوم قرنتیان ۵: ١۰ را ببینید). در پایان این داوری، سرنوشت همه افراد مشخص میشود (مکاشفه یوحنا باب ۲۲ آیه ۱۱) و عیسی خواهد آمد تا اجر خود را برای همه انسانها بر اساس اعمالشان بیاورد (مکاشفه یوحنا باب ۲۲ آیه ۱۲).

داوری در باب ۱۴ مکاشفه یوحنا بخشی از انجیل است. برای کسانی که رابطه درستی با خدا دارند، داوری خبر خوش است؛ به معنی تبرئه شدن، نجات و آزادی است. با این وجود، برای افراد بیایمان خبر بد است. پیام داوری پیش رو، فراخوانی برای آنها به منظور بازگشت به خدا و توبه است، زیرا خدا نمیخواهد هیچ کس نابود شود بلکه همه توبه کنند (دوم پطرس باب ۳ آیه ۹).

`به تنهایی چگونه میتوانید برای داوری بایستید؟ زندگیتان چه حکمی برای شما به همراه خواهند داشت؟ پاسختان چه چیزی درباره نیاز به انجیل می گوید و اینکه چرا پیوند بسیار نزدیکی با داوری در پیام فرشته اول دارد؟`