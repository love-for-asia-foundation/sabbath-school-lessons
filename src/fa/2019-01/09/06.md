---
title:  نشان وحش
date:   28/02/2019
---

باب ۱۳ مکاشفه نشان میدهد که وحش شبیه به برّه در بحران نهایی نقش اصلی را ایفا خواهد نمود. این قدرت جهانی سیستمی سراسری ایجاد خواهد کرد که به کنترل اعتقادات مردم مبادرت خواهد ورزید.  این سیستم بازتابی از مسیحیت قرون وسطی تحت کنترل پاپ می باشد. 

`مکاشفه باب ۱۳ آیات ۱۶ و ۱۷ و تثنیه باب ۶ آیات ۴ تا ۸ را بخوانید. رابطه زدن نشان بر روی پیشانی و دست راست با فرمانهای خدا چه ارتباطی دارد؟`

مردم تمام طبقات اجتماعی تحت فشار قرار خواهند گرفت که نشان وحش را بر روی دست راست یا پیشانی خود بزنند. دریافت این نشان یعنی پیوند با وحش. درست همانطور که مُهر، افراد متعلق به خدا را شناسایی میکند (مکاشفه ٧: ۳ و ٤؛ مکاشفه باب ۱۴ آیه ۱)، نشان وحش نیز پرستش کنندگان وحش را مشخص میکند.

نشان وحش هیچ نوع علامت قابل مشاهدهای نمیباشد. قرار گرفتنش بر دست راست یا پیشانی بر اساس دستورالعملی است که موسی به بنیاسرائیل داد تا شریعت خدا را به عنوان نشانی بر دست یا پیشانی خود ببندند (تثنیه باب ۶ آیه ۸). این اشاره میکند که نشان بر پیشانی به تحت تأثیر قرار دادن ذهن با شریعت خدا و بر دست راست به رفتار، آنچه مردم انجام میدهند، اشاره دارد.

مسئله اصلی در بحران نهایی، عبادت و فرمانبرداری از خدا در نگه داشتن فرمانهایش خواهد بود (مکاشفه باب ۱۴ آیه ۱۲). فرمان سبت به طور خاص آزمودن وفاداری و فرمانبرداری از خدا خواهد بود. همانگونه که سبت علامت متمایز فرمانبرداری قوم وفادار خدا است (حزقیال باب ۲۰ آیه ۱۲ و ٢۰)، نشان وحش نیز علامت اطاعت از وحش و اتحاد با او  میباشد.

نشان وحش به عنوان جایگزین فرمانهای بشری به جای احکام خدا عمل میکند. بزرگترین گواه این واقعیت، ایجاد نهاد انسانی یکشنبه (دانیال باب ۷ آیه ۲۵ را ببینید) به عنوان روز عبادت به جای روز هفتم سبت، روز تعیین شده در کتاب مقدّس میباشد. ما خداوند را به عنوان خالق عبادت میکنیم؛ و روز هفتم سبت از ابتدای خلقت جهان ما به عنوان علامت حقیقی آفرینندگی وی بوده است. تلاش برای تغییر علامت آفرینندگی خدا به روزی دیگر، تلاش برای غصب نمودن نقش و قدرت خدا میباشد. «نشان وحش سبت پاپی می باشد .... هنگامی که هرمان سبت جعلی تحمیل خواهد شد، و صدای بلند فرشته سوم بر علیه پرستش وحش و تمثال او هشدار می دهد، ... آنگاه کسانی که همچنان به طغیانگری ادامه می دهند، نشان وحش را دریافت خواهند نمود. الن جی وایت Ellen G. White, Evangelism, pp. 234, 235.

مکاشفه ١۳: ١۸ می گوید: این خود معمایی است و هر که باهوش باشد میتواند عدد جانور را محاسبه کند. این عدد، اسم یک انسان است و مقدار عددی حروف نام او ۶۶۶  است ». این مرد کیست؟ پولس او را به عنوان « مرد گناه » تشریح می کند (دوم تسالونیکیان ٢: ۳). این چهره به قدرت پاپ اشاره می کند  که توسط وحش دریا نمادین شده است، که نام کفرآمیز آن بر روی سرهایش اشاره به عنوان الهی است که برای خودش مدعی است، تا باصطلاح جایگاه پسر خدا را بر روی زمین بگیرد. 