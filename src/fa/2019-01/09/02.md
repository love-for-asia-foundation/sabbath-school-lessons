---
title:  وحش دریا
date:   24/02/2019
---

`مکاشفه باب ۱۳ آیات ۱ تا ۴ و ۸ و باب ۱۷ آیه ۸ را بخوانید. ویژگیهای وحش کدامند و مراحل به وجود آمدنش چه میباشند؟`

یوحنا می بیند که جانوری غول پیکر از آب بیرون می آید.در حالی که وحش معرف قدرت سیاسی است، توصیف وحش دریا اشاره به قدرتی دارد که هم مذهبی و هم سیاسی است. دریا نماد جمعیت زیاد منطقه اروپاست که جانور دریایی پس از سقوط امپراتوری روم از آن بر می خیزد (مکاشفه ١٧: ١۵). 

یوحنا وحش را در حال بیرون آمدن از آب توصیف میکند. وحش دارای هفت سر و ده شاخ مانند ازدهای مکاشفه باب ۱۲ آیه ۳ و ٤ دارد و رابطه نزدیک آنرا با روم بت پرست نشان می دهد.  بر سرهای وحش نامی کفرآمیز و بر روی شاخها تاجهای سلطنتی  قرار دارد. سرهای وحش قدرتهایی هستند که شیطان برای آزار و جفای قوم خدا در طول تاریخ بکار برد (مکاشفه باب ۱۷ آیات ۹ تا ۱۱). نام کفرآمیز به عنوان و شهرتی الهی اشاره می کند که وحش آن را طلب می کند. ده شاخ به دانیال باب ۷ آیه ۲۴ اشاره میکنند که نمادهایی از ملتهایی هستند که از پس از فروپاشی امپراتوری روم بوجود آمدند. این ویژگیها مرحله مربوط به پاپ امپراتوری روم را نشان میدهند.

وحش دریا، شبیه پلنگی است که پاهای خرس  و دهان شیر دارد. به همین ترتیب، وحش ویژگیهای چهار حیوان وحش را بعنوان (نمادهای امپراتوریهای جهان) که در دانیال باب ۷ آیات ۲ تا ۷تشریح شده اند: بابل، مادها-پارسها، یونان و روم. با این وجود، یوحنا آنها را با ترتیب معکوس فهرست میکند و نشان میدهد که وحش دریا به چهار وحش در باب ۷ دانیال، امپراتوری روم مرتبط است.

اژدها (امپراتوری روم بت پرست که توسط شیطان توانمند شده است)  قدرت، تاج و تخت و اقتدار عظیم خود را به وحش داد. درست همانطور که پدر تاج و تخت و اقتدار خود را به مسیح داده است (مکاشفه باب ۲ آیه ۲۷)، پس شیطان نیز نمایندگی و جانشینی خود بر روی زمین اعطا میکند.

مکاشفه باب ۱۳ آیه ۵ – ٧ بیان میکند که دوره فعالیتهای جفاکارانه وحش، در طی تاریخ مسیحیت ۴۲ « ماه » میباشد.همانگونه که دیدیم، جفای زن پاکدامن برای « زمانی و زمانی و نصف زمان طول کشید » که سه و نیم « زمان » یا « سال » نبوتی می شود (مکاشفه ١٢: ١۳ و ١٤؛ را با دانیال ٧: ٢۵ مقایسه کنید). چهل و دو « ماه » نبوتی برابر با ۳۰ روز که در ٤٢ ضرب شده و ١٢٦۰ روز/سال می شود (مکاشفه ١٢: ٦). بنابر این، زمانی و زمانی و نصف زمان، ٤٢ ماه و ١٢٦۰ روز، همگی به همان دوره ١٢٦۰ ساله معطوف می شود. این مرحله زمانی که سرهای وحش به شدت مجروح شده ، پایان میپذیرد. با بهبود زخمها، وحش به زندگی باز میگردد. این تحسین جهانیان را به همراه دارد و آنها اژدها و وحش را پرستش میکنند.