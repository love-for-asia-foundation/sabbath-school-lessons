---
title:  فعالیتهای وحش دریا
date:   25/02/2019
---

همانطور که دیروز دیدیم، مکاشفه باب ۱۳ آیه ۵ درباره دوره زمانی خاصی از آزار و جفا سخن گفت. ۴۲ ماه فعالیتهای وحش همان دوره زمانی ۱۲۶۰ روز/سال آزار و اذیت زن/کلیسا در مکاشفه باب ۱۲ آیه ۱۴ میباشد. ( یک روز نبوتی نماد یک سال است [اعداد ١٤: ۳٤ ، حزقیال ٤: ٦]. در درس ٧ مطالعه روز سه شنیه را ببینید). سال ۵۳۸ پس از میلاد مسیح تقریباً آغاز این دوره پیشگویی را مشخص میکند، زمانی که کلیسای روم به رهبری پاپ خود به عنوان قدرت کلیسایی که در طول قرون وسطی بر جهان غرب حاکم بود مقرر نمود. رویدادهای انقلاب فرانسه ضربه مرگباری بر وحش در سال ۱۷۹۸ پس از میلاد وارد نمود و از این رو، حکومت ظالمانه کلیسا و مذهب در دولت را به طور موقت پایان داد.

`مکاشفه باب ۱۳ آیات ۵ تا ۸ را با دانیال باب ۷ آیه ۲۴ و دوم تسالونیکیان باب ۲ آیات ۲ تا ۱۲ مقایسه کنید. به چه روشهایی فعالیتهای وحش دریا به چه شیوههایی بازتاب دهنده توصیفات شاخ کوچک و مرد متمرد است؟`

فعالیتهای وحش در طول دوره ۱۲۶۰ روز/سال نبوتی از لحاظ کفرگویی بیان شدهاند. در عهد جدید، کفرگویی میتواند نشان مطالبه برابری با خدا (یوحنا باب ۱۰ آیه ۳۳، متی باب ۲۶ آیات ۶۳ تا ۶۵) و عمل غصب اقتدار او (مرقس باب ۲ آیه ۷). کفرگوییهای وحش دریا « بر ضد خداست، تا نام و خیمه او و کسانی که در آسمان سکونت دارند  را بی حرمت سازد » (مکاشفه باب ۱۳ آیه ۶). خدا در معبد آسمانی ساکن است، جایی که مسیح بخاطر رستگاری ما خدمت می کند. وحش دریا در پی بی اثر کردن کار میانجیگری مسیح است تا با جایگزین نمودن یک کاهن بشری ،نجات و آمرزش گناهان را انجام دهد.

باب ۱۳ مکاشفه به زمان ارتداد عمده در مسیحیت اشاره دارد که در زمانی که کاتولیک روم مقام و اقتدار خدا را توسط پاپ به عنوان راس آن مطالبه نمود، محقق شد. کسانی که تسلیم روم نشدند با آزار و جفا و شهادت روبرو شدند. اگر چه امروزه چنین بیانیه هایی خشن و حتی متعصبانه در نظر گرفته میشوند، زمان حاضر نمی تواند تاریخ را پاک کند، صرف نظر از اینکه چه تعدادی از مردم چنین چیزی را بخواهند.  

`ما چگونه میتوانیم به پیشگویی درباره تاریخ کلیسا وفادار بمانیم و در عین حال مادامی که این حقایق را به دیگران ارائه میکنیم، مهربان و مراقب باشیم؟`