---
title:  شیطان و دو متحدانش
date:   23/02/2019
---

### مطالعه این هفته
مکاشفه باب ۱۳؛ مکاشفه باب ۱۷ آیه ۸؛ دانیال باب ۷ آیه ۲۴؛ دوم تسالونیکیان باب ۲ آیات ۲ تا ۱۲؛ مکاشفه باب ۱۲ آیات ۱۴ تا ۱۶؛ اول پادشاهان باب ۱۸ آیه ۳۸.

> <p>آیه حفظی</p>
> « از این رو اژدها نسبت به آن زن خشمگین شد و رفت تا با بقیهً فرزندان او که فرمانهای خدا را نگاه میدارند و به عیسی شهادت میدهند بجنگد و اژدها در کنار دریا به انتظار ایستاد » (مکاشفه باب ۱۲ آیه ۱۷).

باب ۱۲ مکاشفه، شیطان را به تصویر می کشد که به امت وفادار خدا حمله می کند، شامل جفا بوسیله روم بت پرست و بعداً روم وابسته به سیستم پاپ در خلال ١٢٦٠ روز/سال (۵۳۸-١٧۹۸ میلادی؛ مکاشفه ١٢: ٦، ١۳، ١٤ و درس ٧، سه شنبه را ببینید).  باب ۱۳ او را در حال آماده شدن برای نبرد نهایی اما با کمک دو متحدش به تصویر میکشد، که هر دو بعنوان حیواناتی وحشی به تصویر کشیده شده اند. تحت هدایت شیطان، اژدها و این دو حیوان وحشی در پایان متحد می شوند تا بر ضد فعالیت های رهایی بخش خدا عمل کرده و اتحاد با جهان را بدست آورند. 

احتیاط لازم است. تعبیر نبوتهای  گذشته که هم اکنون محقق شده اند ساده است. ولی وقتی به نبوتهایی میرسیم که هنوز محقق نشده اند، مانند درس روز سه شنبه، باید بیشتر دقت کنیم و مراقب باشیم. خداوند به ما نشان می دهد که چه چیزی در پایان اتفاق خواهد افتاد تا غافلگیر نشویم، ولی آنها به ما نمی گویند که دقیقاً چطور وقایع نهایی گشوده خواهند شد. بنابر این باید مراقب باشیم تا فراتر از آنچه که نبوت می گوید فرض و گمان داشته باشیم. بیایید فراموش نکنیم که نبوت های مکاشفه اهداف عملی دارند: تا به ما تعلیم دهند که چگونه امروز زندگی کنیم و برای آینده آماده باشیم.  

_* درس این هفته را مطالعه کنید تا برای روز سبت در ۲ مارس آماده شوید._