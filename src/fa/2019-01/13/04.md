---
title:  هزاره
date:   26/03/2019
---

`مکاشفه یوحنا باب ۲۰ آیات ۱ تا ۳ و ارمیا باب ۴ آیات ۲۳ تا ۲۶ را بخوانید. در طی هزاره، وضعیت زمین چگونه است؟ شیطان به چه روشهایی به زنجیر کشیده میشود؟`

۱۰۰۰ سال (یا هزاره) با بازگشت مسیح آغاز میشود. در این زمان، شیطان و فرشتههای سقوط کردهاش به زنجیر کشیده میشوند. به زنجیر کشیده شدن شیطان نمادین است زیرا موجودات روحانی نمیتوانند از لحاظ جسمی محدود شوند. شیطان با شرایط محدود شده است. مصیبتها جهان را تخریب و خالی از سکنه کردهاند و آن را در وضعیتی بینظم مشابه قبل از خلقت قرار دادهاند (پیدایش باب ۱ آیه ۲). زمین در چنین وضعیتی به عنوان زندان شیطان در طول هزاره عمل میکند. از آنجایی که هیچ انسانی برای وسوسه کردن و آسیب رساندن وجود ندارد، آنچه شیطان و همراهان شریرش میتوانند انجام دهند، اندیشیدن به عواقب شورش خود علیه خداست.

`مکاشفه یوحنا باب ۲۰ آیات ۴ تا ۱۵ را بخوانید. مقدّسین در طول هزاره در کجا هستند؟`

مکاشفه یوحنا نشان میدهد که قوم خدا هزاره را در مکانهای آسمانی که مسیح برای ایشان آماده نموده سپری خواهند نمود (یوحنا ١٤: ١-٣). یوحنا میبیند که آنها مانند پادشاهان و کاهنان بر تختها نشستهاند و جهان را داوری میکنند. عیسی به حواریون وعده داد که « بر دوازده تخت خواهند نشست و بر دوازده طایفه اسرائیل داوری خواهند نمود » (متی باب ۱۹ آیه ۲۸). پولس بیان نمود که مقدّسین جهان را داوری خواهند کرد ( اول قرنتیان باب ۶ آیات ۲ و ۳).

این داوری به انصاف در اعمال خدا مربوط میشود. شیطان در طول تاریخ، در مورد شخصیت خدا و برخوردش با موجوداتی که خلق کرد شک و تردید ایجاد نموده است. در طول هزاره، خدا به نجات یافتهگان اجازه میدهد به سوابق تاریخ دسترسی داشته باشند تا پاسخ تمام پرسشهای مربوط به انصاف و عدالت در تصمیم های او در مورد کسانی که از دست رفته بودند و همچنین پرسش های مربوط به دخالت او در زندگی ایشان را بیابند. در پایان هزاره، تمام پرسشهای مربوط به عدالت خدا برای همیشه حل میشوند. قوم خدا قادر خواهند بود تا فراتر از سایه تردید را ببینند مبنی بر این که اتهامات شیطان بیاساس بوده اند. آنها اکنون آماده اند تا شاهد اجرای عدالت خدا در داوری نهایی برای از دست رفتگان باشند.

`چه کسی در میان ما سؤالاتی ندارد، سوالاتی سخت، که اکنون بیجواب به نظر برسد؟ این مطلب درباره شخصیت خدا که روزی پاسخها را به ما خواهد داد، چه میگوید؟`