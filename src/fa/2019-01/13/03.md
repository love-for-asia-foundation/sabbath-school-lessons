---
title:  آرماگدون پایان می یابد
date:   25/03/2019
---

`مکاشفه یوحنا باب ۱۹ آیات ۱۱ تا ۱۶ را بخوانید. نام سوار بر اسب سفید چیست و معنی شمشیر تیزی که از دهانش بیرون می آید چیست؟  چگونه می توانیم در جهت برنده جنگ قرار بگیریم؟ `

آنچه در اینجا میبینیم، تصویری از آمدن دوباره مسیح است، تحقق وعدهای که ایمانداران تمام اعصار منتظرش بودهاند. همچون عیسی، قوم او ایمان خویش را بر اساس کلام خدا بنیان نهاده اند. مکاشفه ١۹: ١١-١٦ اوج پیروزی های کثیر عیسی می باشد: عیسی شیطان را در آسمان شکست داد؛ او در بیابان بر شیطان غلبه کرد؛ او شیطان را بر روی صلیب مغلوب ساخت؛ و پس از بازگشتش او را کاملاً شکست خواهد داد.

”خیلی زود در شرق ابر کوچک سیاهی به اندازه نصف دست انسان ظاهر خواهد شد. این ابری است که نجات دهنده را احاطه میکند و از دور به نظر میرسد از تاریکی پوشیده شده است. قوم خدا این را نشانه پسر انسان میدانند. آنها در سکوت محض به آن خیره میشوند در حالی که به زمین نزدیکتر، نورانیتر و باشکوهتر میشود تا زمانی که یک ابر سفید بزرگ و با شکوه مانند آتش سوزان شده و رنگینکمان عهد بر بالای آن قرار میگیرد. عیسی به عنوان یک فاتح قدرتمند میآید. او اکنون نه به عنوان ’مرد غمها‘ برای نوشیدن جام تلخ شرم و اندوه، بلکه به عنوان فاتح آسمان و زمین برای داوری زندهها و مردگان میآید. ’امین و راست‘ بود ’او با عدالت داوری و جنگ میکند.‘  و ’لشکریان آسمان‘ (مکاشفه یوحنا باب ۱۹ آیات ۱۱ و ۱۴) او را دنبال میکنند. فرشتگان مقدّس، جمعیت کثیری با سرود آسمانی با او همراه میشوند. آسمان به نظر پر از پرتوهای درخشان میشود - ’صدها هزار و هزاران هزار.‘ هیچ قلم انسانی قادر به تصویر کردن این صحنه نیست؛ هیچ ذهن فانی توانایی درک شکوهش را ندارد.“ – الن جی. وایت، The Great Controversy, p. 641

پولس در دوم تسالونیکیان باب ۱ آیات ۸ تا ۱۰ در واقع تصویری دیگر از پیروزی نهایی مسیح در آمدن دوبارهاش ارائه میدهد، زمانی که قدرتهای سکولار و سیاسی که علیه وی توطئه کرده بودند نابود میشوند و قومش برای ابدیت نجات مییابند.

`مکاشفه یوحنا باب ۱۹ دو شام را توصیف میکند، یکی در آیه ۹ و دیگری در آیات ۱۷ و ۱۸. در یک شام شما میخورید و در دیگری خورده میشوید. تصور تضاد کامل میان آنچه برای تمام بشر در خطر افتادهدشوار میباشد. این تصویر باید چه چیزی درباره جدی گرفتن ایمانمان و مأموریتی که ما را به شرکت در آن فرا میخواند به ما تعلیم میدهد؟`