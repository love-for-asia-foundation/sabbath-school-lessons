---
title:  « آسمانی تازه و زمینی تازه »
date:   27/03/2019
---

`پس از ریشهکنی گناه، زمین به خانه نجات یافتگان تبدیل خواهد شد. زمین چگونه خواهد بود؟`

در مکاشفه یوحنا باب ۲۱ آیه ۱، یوحنا « آسمانی تازه و زمینی تازه » دید. کتاب مقدس به سه آسمان ارجاع می کند: آسمان ، کهکشان پر ستاره، و مکانی که خدا در آن ساکن است (دوم قرنتیان باب ۱۲ آیه ۲ را ببینید). در مکاشفه یوحنا باب ۲۱ آیه ۱، جو زمین در دید قرار دارد.  زمین و آسمان آلوده نمیتوانند حضور خدا را تحمل کنند (مکاشفه یوحنا باب ۲۰ آیه ۱۱). واژه تازه در یونانی (kainos) به کیفیت چیزی تازه اشاره دارد و نه به اصل و زمان.  این سیاره بوسیله آتش پاک خواهد شد و به حالت اولیه خود بازخواهد گشت (دوم پطرس باب ۳ آیات ۱۰ تا ۱۳).

به ویژه جالب توجه است که اولین چیزی که یوحنا در زمین تازه مشاهده میکند این است که هیچ دریایی وجود ندارد. این واقعیت که یوحنا به « دریا »  اشاره میکند، نشان میدهد که احتمالاً دریایی که در پاتموس او را احاطه کرده بود را مد نظر داشت که نماد جدایی از کسانی بود که آنان را دوست می داشت. 

`مکاشفه یوحنا باب ۲۱ آیات ۲ تا ۸ و باب ۷ آیات ۱۵ تا ۱۷ را بخوانید. چه تشابهاتی در توصیف زمین تازه و باغ عدن در پیدایش باب ۲ وجود دارد؟`

زندگی بدون رنج و مرگ بر روی زمین احیاء شده با حضور خدا درمیان قومش تضمین شده است. این حضور در اورشلیم جدید، «خانه خدا» (مکاشه یوحنا باب ۲۱ آیه ۳)، جایی که در میان قومش سکونت خواهد داشت، نشان داده شده است. حضور خدا زندگی در زمین احیاء شده را مانند زندگی در معبد میکند.

حضور خدا آزادی از رنج را تضمین میکند: هیچ گریه، مرگ، اندوه، گریه یا درد که نتیجه گناه هستند، وجود نخواهد داشت. با نابودی گناه، « چیزهای کهنه درگذشته است » (مکاشفه یوحنا باب ۲۱ آیه ۴).

این ایده به خوبی توسط مریم و مارتا در مرگ برادرشان ایلعازر ابراز شد: «خداوندا، اگر تو اینجا میبودی برادرم نمیمرد» (یوحنا باب ۱۱ آیه ۲۱). خواهران میدانستند که مرگ نمیتوانست در حضور مسیح وجود داشته باشد. به همین ترتیب، حضور دائمی خدا بر زمین تازه، رهایی از درد و رنج که اکنون در زندگی تجربه میکنیم را تضمین خواهد نمود. این امید بزرگی است که در مسیح به ما وعده داده شد است، امیدی مُهر شده در خون وی.

`چرا این وعده موجودیت جدید در جهانی جدید برای آنچه ما باور داریم مهم میباشد؟ بدون آن ایمان ما چه سودی خواهد داشت؟`