---
title:  «اکنون من همه چیز را نو میسازم»
date:   23/03/2019
---

### مطالعه این هفته
مکاشفه یوحنا باب ۱۹ آیات ۶ تا ۱۹؛ یوحنا باب ۱۴ آیات ۱ تا ۳؛ مکاشفه باب ١۹ آیات ١١ تا ١٦، مکاشفه باب ٢٠ آیات ١ تا ٣، ارمیا باب ٤  آیات ٢٣ تا ٢٦، مکاشفه باب ٢٠ آیات ٤ تا ٦، مکاشفه باب ٢١ آیات ٢ تا ۸.  

> <p>آیه حفظی</p>
> « سپس آن تخت نشین گفت: اکنون من همه چیز را از نو میسازم و به من گفت: این را بنویس زیرا این سخنان راست است و میتوان به آنها اعتماد کرد » (مکاشفه یوحنا باب ۲۱ آیه ۵).

نابودی بابل آخر زمان برای کسانی که با این نظام مذهبی مرتد همکاری کردند، خبر بدی محسوب میشود. با این وجود، این برای قوم خدا خبر خوبی است (مکاشفه یوحنا باب ۱۹ آیات ۱ تا ۷). بابل مسئول تحریک قدرتهای سکولار و سیاسی به آزار و جفا و آسیب قوم خدا بود (مکاشفه یوحنا باب ۱۸ آیه ۲۴). نابود شدن این دشمن بزرگ به معنی رهایی و رستگاری برای قوم وفادار خداست.

با نابودی بابل، دعای قوم خدا در رابطه با مهر پنجم در نهایت پاسخ داده میشود. فریاد آنها: « تا به کی ای خداوند؟» (مکاشفه ٦: ١٠) نشان دهنده فریاد قوم مظلوم و رنج دیده خدا از زمان هابیل تا زمانی است که خدا در نهایت آنان را تبرئه کند. (مزامیر باب ۷۹ آیه ۵؛ حبقوق باب ۱ آیه ۲؛ دانیال باب ۱۲ آیات ۶ و ۷). کتاب مکاشفه یوحنا به قوم خدا اطمینان میدهد که شرارت، ظلم و رنج به پایان خواهد رسید.

اکنون زمان آن رسیده است که مسیح پادشاهی جاودان خود را آغاز کند. دیگر بابهای مکاشفه یوحنا نه تنها نابودی بابل آخر زمان، بلکه همچنین نابودی شیطان و تمام شرارتها را تشریح میکنند. همچنین نظری اجمالی به برپایی ملکوت جاودان خدا خواهیم داشت.

_* درس این هفته را مطالعه کنید تا برای روز سبت در ۳۰ مارس آماده شوید._
