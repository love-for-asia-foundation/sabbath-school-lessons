---
title:  اورشلیم جدید
date:   28/03/2019
---

یوحنا اکنون پایتخت زمین تازه، اورشلیم جدید را توصیف میکند. در حالی که یک مکان واقعی مسکن مردم واقعی است، اورشلیم جدید و زندگی در آن فراتر از هر گونه توصیف زمینی میباشند (اول قرنتیان باب ۲ آیه ۹ را ببینید).

`مکاشفه یوحنا باب ۲۱ آیات ۹ تا ۲۱ را بخوانید. ویژگیهای پیرامونی اورشلیم جدید کدامند؟`

از اورشلیم جدید با عنوان عروس، همسر برّه خدا نام برده شده است. در مکاشفه یوحنا باب ۱۹ آیات ۷ و ۸، این استعاره در مورد قوم خدا بکار برده شده است. اورشلیم جدید جایی است که مسیح  برای قوم قود تدارک می بیند (یوحنا ١٤: ١-٣). 

شهر با دیوارهای بلند و دوازده دروازه احاطه شده است که سه دروازه در هر یک از چهار طرف آن قرار دارد که ورود از هر طرف را ممکن میسازد. این به دامنه جهانی شهر اشاره دارد. در اورشلیم جدید، همه دسترسی نامحدود به حضور خدا را دارند.

کمی جلوتر شهر به عنوان یک مکعب کامل توصیف شده است؛ طول، عرض و ارتفاع آن ۱۲۰۰۰ فرلانگ (حدود ۲۴۰۰ کیلومتر) میباشد. مکعب شامل ۱۲ لبه است. از این رو، مجموع شهر ۱۴۴۰۰۰ فرلانگ (حدود ۲۹۰۰۰ کیلومتر) میباشد. از این رو، شهری ١٤٤٠٠٠ نفره است که منعکس کننده  ١٤٤٠٠٠  نفری است که در زمان بازگشت ثانی عیسی بدون اینکه مرگ را ببینند متبدل شده اند. در معبد عهد قدیم، مقدّسترین مکان یک مکعب کامل بود (اول پادشاهان باب ۶ آیه ۲۰). بنابراین اورشلیم جدید نه تنها به عنوان معبد بلکه همچنین مقدّسترین مکان عمل میکند. در معبد زمینی تنها کاهن اعظم میتوانست وارد مقدّسترین مکان بشود. در اورشلیم جدید، این حقّی است که به تمام نجات یافتگان داده میشود.

`مکاشفه یوحنا باب ۲۱ آیه ۲۱ تا باب ۲۲ آیه ۵ را بخوانید. کدامویژگیهای درونی شهر، باغ عدن را برای شما میکند؟ اهمیت این عبارت که دیگر لعنتی در شهر وجود نخواهد داشت، چیست (مکاشفه یوحنا باب ۲۲ آیه ۳)؟`

برجستهترین ویژگی اورشلیم جدید، رودخانه آب حیات جاری شده از تخت خدا میباشد (پیدایش باب ۲ آیه ۱۰ را ببینید). در مقایسه با رودخانه بابل، که قوم خدا به عنوان اسیرانی اشتیاق برای اورشلیم داشتند (مزامیر باب ۱۳۷)، در کرانه های رودخانه حیات در اورشلیم جدید، قوم سرگردان خدا از تمامی اعصار، خانه دارند.

در هر دو طرف رودخانه، درخت حیات وجود دارد با برگهایی که « درمان درد قومها » می باشد (مکاشفه یوحنا باب ۲۲ آیه ۲) .درمان به بیماری اشاره ندارد، زیرا که بر روی زمین جدید هیچ بیماری وجود نخواهد داشت. بلکه به بهبود تمام زخمهای ایجاد شده از موانعی که مردم را در طول تاریخ از هم جدا ساخته است، اشاره دارد. نجات یافتگان تمام اعصار و از تمام ملل به یک خانواده خدا تعلق دارند.