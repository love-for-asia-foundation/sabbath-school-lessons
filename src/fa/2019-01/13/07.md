---
title:  تفکری فراتر
date:   29/03/2019
---

از نوشته های الن جی وایت، بخش بدون جامه عروسی، صفحات ٣٠٧ تا ٣١۹، از کتاب دروس پندآموز مسیح؛ بخش جدال تمام شده است، صفحات ٦٢٦-٦٢۸، از جدال عظیم را بخوانید.

کتاب مکاشفه یوحنا با آنچه در ابتدا معرفی شد، خاتمه مییابد: آمدن دوباره مسیح در قدرت و جلال و برپایی ملکوت جاودان خدا. بازگشت مسیح، زمانی که در نهایت با عروس خود متحد شود، نقطه اوج کتاب میباشد.

با این وجود، کتاب نمیخواهد این رویدادها را در زمینهای غیر واقعی قرار دهد. اینکه عیسی بزودی میآید، اولین واقعیت است. دومین واقعیت این است که ما همچنان در اینجا منتظر بازگشت وی هستیم. ما در حالی که منتظریم باید درک روشنی از پیامهای مکاشفه داشته باشیم و میتوانیم این را با خواندن مداوم این کتاب تا پایان زمان بدست آوریم. پیامهای کتاب مکاشفه یوحنا مرتباً به ما یادآوری میکنند که در حالی که منتظریم، چشم به مسائل دنیوی نداشته باشیم، بلکه چشمانمان را بر او که تنها امیدمان است، بدوزیم. مسیحِ مکاشفه ، پاسخ تمام امیدها و امیال بشری در میان ابهامات و تردیدهای زندگی میباشد. او آینده این جهان و آینده ما را در دستانش دارد.

این کتاب همچنین به ما یادآوری میکند که پیش از پایان زمان، وظیفه انتشار پیام آمدن عنقریب مسیح به جهان به ما سپرده شده است. انتظار ما برای بازگشت وی نه انفعالی بلکه فعال میباشد. روحالقدس و کلیسا هر دو فرامیخوانند: « بیا! » (مکاشفه یوحنا باب ۲۲ آیه ۱۷). ما باید به این فراخوان بپیوندیم. این خبر خوش است و به این ترتیب، باید به مردم جهان اعلام شود.

**سوالاتی برای بحث **

`۱- به هزاره و داوری  ناعادلان مرده که تنها پس از هزاره اتفاق می افتد بیندیشید. نجات یافتگان هزار سال خواهند داشت تا پاسخ سوالات خود را بیابند. تنها بعد از آن خواهد بود که خدا مجازات را برای از دست رفتگان می آورد. این حقیقت در باره خدا، چه چیزی را برای ما آشکار می کند؟ `

`۲- مکاشفه یوحنا باب ۱ آیه ۳ به کسانی که گوش میدهند، میخوانند، توجه میکنند و کلام نبوی مکاشفه را نگه میدارند، وعده برکت میدهد. در حالیکه  مطالعه این کتاب را به پایان میرسانیم، چه چیزهایی یافتید که لازم است به آنها توجه و آنها را رعایت کنید؟ `