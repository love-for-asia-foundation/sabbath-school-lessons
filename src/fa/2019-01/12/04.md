---
title:  شناسایی وحش سرخ فام
date:   19/03/2019
---

مکاشفه ١٧: ۳، وحش سرخ فام را با عبارتی متشابه با وحش دریای مکاشفه ١۳ شرح می دهد که با امت خدا جنگید و بر آنان پیروز شد (مکاشفه یوحنا باب ۱۳ آیات ۵ تا ۷). در اوایل دوره آزار و جفا بود که سبب شد تا زن پاکدامن در طول دوره نبوتی ۱۲۶۰ روز/ ساله قرون وسطی از سال های ۵۳۸ تا ١٧۹۸ به بیابان فرار کند (مکاشفه یوحنا باب ۱۲ آیات ۱۳ و ۱۴). اگر چه در قرن ایده «اتحاد کلیساهای جهان» بسر می بریم، پروتستان ها همچنان به خوبی آزار و جفای وحشتناک گذشته را به یاد خواهند آورد، زیرا بر اساس پیشگویی، چیزی مشابه اما بدتر دوباره اتفاق خواهد افتاد.

`مکاشفه یوحنا باب ۱۷ آیه ۸ را بخوانید. کلمات این آیه را با مکاشفه یوحنا باب ۱۳ آیه ۸ مقایسه کنید. مکاشفه یوحنا باب ۱۳ آیه ۳ چگونه سه مرحله وجود وحش و فعالیتهای او  را روشن میسازد؟`

وحش قرمز با عنوان کسی که بود، و نیست، و از چاه بیانتها بیرون خواهد آمد، و به محکومیت ابدی خواهد رفت، شناخته شده است. این مراحل سه گانه پیش از هر چیز، بدلی از نام الهی، یهوه - آن کسی که هست و بود و خواهد آمد (مکاشفه یوحنا باب ۱ آیه ۴؛ مکاشفه یوحنا باب ۴ آیه ۸ را نیز ببینید) اقتباس شده است. علاوه بر این، به سه مرحله از موجودیت وحش ، اشاره میکند:

(۱) وحش «بود»، یعنی در گذشته وجود داشت. فعالیتهای ابتدائی وحش برای دوره ای ٤٢ ماهه، که بعنوان دوران نبوی ۱۲۶۰ روزه/ساله اشاره دارد، بطول انجامید (مکاشفه یوحنا باب ۱۳ آیه ۵ و درس نهم روز یکشنبه را ببینید).

(۲) «نیست». وحش با زخم کشندهاش (مکاشفه یوحنا باب ۱۳ آیه ۳) به مرحله «عدم وجود» دست کم به عنوان جفا دهنده، در سال ۱۷۹۸ رسید. برای مدتی از صحنه جهان ناپدید شد؛ با این حال زنده ماند.

(۳) در نهایت، با بهبود زخم کشنده، وحش در غضب شیطانی کامل احیا خواهد شد.

باب ۱۷ مکاشفه یوحنا، وحش مکاشفه یوحنا باب ۱۳ آیات ۱ تا ۸  را در زمان بهبودی زخم کشندهاش توصیف میکند. بابل فاحشه بر روی این وحش احیا شده می نشیند. بار دیگر اتحادی کوتاه مدت میان مذهب و سیاست، آنگونه که در طول قرون وسطی بود، وجود خواهد داشت و آزار و جفا دوباره روی خواهد داد.

`بگذارید مخالفت بوجود آید، اجازه دهید تعصب و نابردباری بار دیگر بیاید، اجازه دهید آزار و جفا بیشتر شود و افراد دو دل و ریاکار متزلزل و تسلیم ایمان خواهند شد؛ اما مسیحیان حقیقی مانند صخره محکم خواهند ماند، ایمانشان قویتر و امیدشان روشنتر از روزهای موفقیت خواهد بود. - الن جی. وایت، جدال عظیم، صفحه ٦٠٢. جملات بالا در باره تجربه مسیحی که باید داشته باشیم، چه الان و چه پیش از گشوده شدن رویدادهای نهایی، چه هشداری به ما می دهد؟؟`