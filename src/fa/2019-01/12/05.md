---
title:  هفت سر وحش
date:   20/03/2019
---

`مکاشفه یوحنا باب ۱۷ آیات ۹ تا ۱۱ و باب ۱۳ آیه ۱۸ رابخوانید. لازمه درک هفت سر، ذهنی خردمند میباشد. در اینجا چه نوع حکمتی مد نظر است؟ چگونه میتوان حکمت خدادادی را بدست آورد (یعقوب باب ۱ آیه ۵ را ببینید)؟`

فرشته توضیح میدهد که هفت سر، هفت کوه میباشند. برخی از مترجمان بر این باورند که اینها به هفت تپهای که شهر روم بر آنها واقع شده است، اشاره دارند و به این دلیل است که واژه یونانی oroi (کوهها) را به صورت تپه ترجمه میکنند. همچنین هفت پادشاه وجود دارد که با هفت کوه نشان داده میشوند. و این کوهها از پس هم می آیند و به هم چسبیده نیستند. 

این کوهها پادشاهان را به صورت فردی نمادین نمی کنند، زیرا مکاشفه یوحنا با افراد به صورت تک سر و کار ندارد بلکه با نظامها سر و کار دارد. در کتاب مقدّس، کوهها اغلب نماد قدرتها یا امپراتوریهای جهان هستند (ارمیا باب ۵۱ آیه ۲۵؛ حزقیال باب ۳۵ آیات ۲ و ۳). در پیشگوییهای کتاب مقدّس، پادشاهان به معنی پادشاهیها میباشد (دانیال باب ۲ آیات ۳۷ تا ۳۹ و باب ۷ آیه ۱۷). بدین جهت، هفت کوه به نظر میرسد که نشان دهنده هفت امپراتوری پی در پی قوی که در طول تاریخ بر جهان حکومت کردند، میباشد که شیطان از طریق آنها با خدا ضدیت نمود و به قومش آسیب رساند.

از دیدگاه زمانی یوحنا، پنج سلسله از این امپراتوریها سقوط کردهاند، یکی آمده و دیگری هنوز نیامده است. پنج سلسله ای که سقوط کردهاند، پادشاهیهای بزرگی هستند که در زمان عهد قدیم حاکم بودند و (گاهاً) به قوم خدا آسیب میرساندند. مصر، آشور، بابل، ماد-پارس و یونان. آن پادشاهی که آمده، امپراتوری روم در زمان یوحنا بود.

هفتمین پادشاهی که هنوز نیامده است، وحش باب ۱۳ مکاشفه یوحنا میباشد - کلیسای قرون وسطی به رهبری پاپ، که بر قوم خدا غلبه کرده و به ایشان آسیب میرساند - که باید پس از زمان یوحنا و بعد از سقوط امپراتوری مرتد روم میآمد. تاریخ با قدرت از این حقیقت نبوت شهادت میدهد که قرنها پیش از اتفاق افتادن این رویدادها نوشته شد.

کمی بعد یوحنا گفت که وحش قرمز هشتمین قدرت جهانی است، گرچه که یکی از هفت سر (از قدرت های جهانی)  میباشد. کدام یک از آن هفت سر؟ از آنجایی که سرها از نظر زمانی متوالی هستند، هشتمین به احتمال زیاد هفتمین سر میباشد که زخم مرگبار دریافت کرد. در زمان این سر هشتم است که وحش قرمز بابل فاحشه را حمل میکند. امروزه، ما در زمان بهبودی زخم مرگبار زندگی می کنیم. سر هشتم درست پیش از پایان خواهد آمد و نابود خواهد شد.