---
title:  فاحشه سوار بر وحش سرخ فام
date:   18/03/2019
---

`مکاشفه یوحنا باب ۱۷ آیه ۳ را بخوانید. یکی از هفت فرشته ای که هفت جام  پر از هفت بلای آخر را در دست داشت، داوری بر ضد فاحشه ای که بر روی آبهای بسیاری نشسته بود را به یوحنا نشان داد. وقتی که یوحنا او را می بیند، او بر روی وحش سرخ فام سوار است. به چه طریقی نمادهای آب و وحش بطور مناسب حامیان بابل را شرح می دهند؟`

همانطور که یوحنا در رؤیا به بیابان برده می شود، زنی را سوار بر یک وحش قرمز میبیند. در حالی که فاحشه نماد یک نهاد مذهبی است، وحش نماد یک قدرت سیاسی می باشد. تصویر مذهبی که بر قدرتهای سیاسی و سکولار سوار است، به دو نهاد جداگانه اشاره دارد، چیزی که در گذشته مطرح نبود، زمانی که مذهب و سیاست یکپارچه بودند. با این وجود، پیشگویی نشان میدهد که این دو در آخر زمان به هم خواهند پیوست. مفهوم سوار بر وحش بودن نشانه سلطه میباشد؛ این نشان میدهد که این نظام مذهبی آخر زمان بر قدرتهای سیاسی و سکولار غالب خواهد بود.

کدام ویژگیهای فاحشه به اژدها، وحش دریا و وحشی که از زمین بیرون میآید در مکاشفه یوحنا بابهای ۱۲ و ۱۳ اشاره دارند؟

فاحشه به رنگ بنفش و قرمز آتشین و مزین به زیور آلاتی از طلا، سنگهای گرانبها و مروارید به تصویر کشیده شده بود؛ این شیوه فاحشهها در ایام کهن برای بالا بردن قدرت فریبندگی بود (ارمیا باب ۴ آیه ۳۰). قرمز به عنوان رنگ خون، مطابق با شخصیت ظالم این نظام مذهبی میباشد.

لباس فاحشه نیز تقلیدی از جامههای کاهن اعظم در عهد قدیم را یادآوری میکند که شامل رنگهای بنفش، قرمز و طلایی بود (خروج باب ۲۸ آیات ۵ و ۶). همچنین نوشتۀ کفرآمیز بر روی پیشانی فاحشه، جایگزین نوشته « قدوس پروردگار » بر روی دستار کاهن اعظم بود  (خروج باب ۲۸ آیات ۳۶ تا ۳۸). جامی که او در دست داشت  یادآور ظروف حرم مطهر یا قدس می باشد که بلشصر، پادشاه بابل و مهمانان او از آنها شراب نوشیدند (دانیال ۵: ٢-٤). جامی که در دست فاحشه بود، ظاهری از حقیقت را بکار می برد تا شراب را مخفی کند – جعلی بودن سیستم مذهبی آخر زمانِ شیطان – بخاطر اینکه جهان را فریفته و از خدا دور کند.

علاوه بر این، شرح حال بابل فاحشه به کسی منتسب گردیده که از خون مقدّسین و شهدای عیسی مست شده است، افرادی که در نتیجه شهادت دادن به مسیح به شهادت رسیدند. این بابل آخر زمان را به مسیحیت مرتد قرون وسطی در اروپای غربی مرتبط است که توسط پاپ رهبری میشد و مسئول مرگ میلیونها مسیحی وفادار به انجیل بود.

`توصیف بابل فاحشه، تصویر ایزابل در کلیسای طیاطیرا را منعکس میکند (مکاشفه یوحنا باب ۲ آیات ۲۰ تا ۲۳ را ببینید). شباهت میان این دو زن چگونه ویژگی بابل آخر زمان را شرح میدهد؟`