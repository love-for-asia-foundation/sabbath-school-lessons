---
title:  داوری  بر بابل
date:   16/03/2019
---

### مطالعه این هفته
مکاشفه یوحنا باب ۱۷؛ ارمیا باب ۵۱ آیه ۱۳؛ خروج ٢۸ آیات ۳٦ تا ۳۸؛ مکاشفه یوحنا باب ۱۳ آیات ۱ تا ۸؛ مکاشفه ١۳ آیه ١۸؛ مکاشفه ١٦ آیه ٢ تا ١٢. 

> <p>آیه حفظی</p>
> « آنگاه صدای دیگری از آسمان شنیدم که میگفت: از او بیرون آیید ای قوم من، مبادا در گناهان او سهیم شوید و در بلاهایش شریک گردید، زیرا گناهان او تا به فلک انباشته شده و خدا تبهکاریهایش را از یاد نبرده است » (مکاشفه یوحنا باب ۱۸ آیات ۴ و ۵).

بلای ششم مسبب خشک شدن نمادین فرات شد، در هنگامی که مردم متوهمِ جهان، از حمایت خود از بابلِ آخر زمان دست کشیدند. همانطور که در درس هفته پیش دیدیم، از هم پاشیدن قدرت او با فعالیت های وسیع اهریمنی، با جعل کار خدا همراه بود (مکاشفه ١٦: ١۳ و ١٤). فعالیت اهریمنی با اتحاد شریران در ندارک برای نبرد آرماگدون توفیق خواهد یافت.

در ابتدای نبرد نهایی، زلزلهای عظیم به عنوان بخشی از مصیبت هفتم اتفاق خواهد افتاد. زلزله اتحاد بابل را در هم خواهد شکست و آن را به سه بخش تقسیم خواهد کرد (مکاشفه  یوحنا باب ۱۶ آیات ۱۸ و ۱۹). بابل آخر زمان به عنوان یک شهر، نشان دهنده اتحاد کوتاه مدت سهگانگی شیطانی - اژدها، وحش دریا و وحش زمین - در اتحادش با قدرتهای مذهبی جهان در مخالفت با قوم خدا به تصویر کشیده شده است.

باید در نظر داشته باشیم که مکاشفه یوحنا باب ۱۶ آیه ۱۹ تنها فروپاشی بابل آخر زمان را بیان میکند. بابهای ۱۷ و ۱۸ به ما میگویند که این فروپاشی در حقیقت چگونه اتفاق خواهد افتاد. پیش از توصیف از بین رفتن بابل و دلیل سقوطش (مکاشفه یوحنا باب ۱۷ آیه ۱۲ تا باب ۱۸ آیه ۲۴)، باب ۱۷ مکاشفه این نظام مذهبی مرتد آخر زمان را توصیف میکند، این بار از لحاظ فاحشهای سوار بر وحش که همراه با دخترانش جهان را علیه خدا فریب میدهد (مکاشفه یوحنا باب ۱۷ آیات ۱ تا ۱۱).

_* درس این هفته را مطالعه کنید تا برای روز سبت در ۲۳ مارس آماده شوید._