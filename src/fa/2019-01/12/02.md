---
title:  بابل فاحشه
date:   17/03/2019
---

`مکاشفه یوحنا باب ۱۷ آیه ۱ را بخوانید. ارمیا باب ۵۱ آیه ۱۳ نشان میدهد که آبهای بسیار که بابل بر روی آنها قرار گرفته است، رودخانه فرات میباشد. با توجه به مکاشفه یوحنا باب ۱۷ آیه ۱۵، آبهای بسیار نماد چه میباشند؟`

در کتاب مقدّس یک زن نماد قوم خدا میباشد. در مکاشفه یوحنا، کلیسای حقیقی خدا به عنوان زنی پاکدامن به تصویر کشیده شده است (مکاشفه یوحنا باب ۱۲ آیه ۱، باب ۲۲ آیه ۱۷). از این رو، فاحشه نشان دهنده مردمی مرتد و بیایمان میباشد. در مکاشفه یوحنا باب ۱۷ آیه ۵، این فاحشه به عنوان بابل بزرگ شناخته شده است. درست همانطور که بابل باستان برای وجودش وابسته به رودخانه فرات بود، بابل آخر زمان نیز به حمایت انبوه مردم برای اجرای برنامههایش متکی خواهد بود.

`مکاشفه یوحنا باب ۱۷ آیه ۲ و باب ۱۴ آیه ۸  را بهمراه باب ۱۸ آیات ۲ و ۳ بخوانید. کدام دو گروه از مردم درگیر رابطه نامشروع و اغوا شدن توسط بابل آخر زمان مشخص شدهاند؟`

گروه اول، پادشاهان زمین و قدرتهای سیاسی حاکم میباشند. آنها چنین به تصویر کشیده شدهاند که بابل فاحشه رابطهای نامشروع دارند. در عهد قدیم، زبان فساد اغلب برای توصیف میزان ارتداد اسرائیل از خدا و روی آوردن به بت پرستی بکار برده شده است (اشعیا باب ۱ آیه ۲۱؛ ارمیا باب ۳ آیات ۱ تا ۱۰). رابطه نامشروع میان پادشاهان زمین و فاحشه، نماد اتحاد نامشروع میان بابل آخر زمان و قدرتهای سیاسی حاکم میباشد.

گروه دوم در رابطه نا مشروع با بابل فاحشه ساکنین زمین، توده تحت حکومت میباشند. اینها از نظر روحانی از شراب فساد بابل مست شدهاند. در مقایسه با قدرتهای سیاسی حاکم، عامه مردم توسط آموزهها و شیوههای فریبنده بابل مست شدهاند و به اشتباه فکر میکنند که او میتواند از ایشان محافظت نماید. وقتی مردم مست هستند، هوشیارانه فکر نمیکنند و خیلی راحت اداره میشوند (اشعیا باب ۲۸ آیه ۷ را ببینید). تمام جهان به استثنای بازماندگان ایماندار توسط بابل به گمراه و ضلالت کشیده خواهند شد.

`در پایان، مانند امروز و آنگونه که همیشه بوده است، تودههای مردم درست متوجه نمیشوند. این مطلب درباره خطرات دنبال کردن احساسات، بدون در نظر گرفتن اینکه چقدر دلپسند باشند چه می گوید؟`