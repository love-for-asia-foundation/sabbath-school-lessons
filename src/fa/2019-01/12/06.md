---
title:  داوری بر بابل
date:   21/03/2019
---

`مکاشفه یوحنا باب ۱۷ آیات ۱۲ تا ۱۵ و باب ۱۶ آيات ۱٤ تا ۱۶ را بخوانید. در مورد ده پادشاه از متن چه می آموزید؟`

تفاسیر متفاوتی در مورد هویت ده پادشاه ارائه شده است. با این وجود، مکاشفه یوحنا به ما نمیگوید آنها چه کسانی هستند. تنها چیزی که میتوانیم از متن بدست آوریم این است که آنها اتحاد سیاسی کوتا مدتی هستند که درست پیش از پایان جهان ظاهر شده و از فاحشه حمایت میکنند. تعدادشان مجموع قدرتهای جهان، که با وحش متحد خواهند شد را نشان میدهد.

مکاشفه یوحنا باب ۱۷ آیات ۱۳ و ۱۴، بطور خلاصه  نبرد آرماگدون را که در مکاشفه یوحنا باب ١٦آیات ۱۲ تا ۱٦ معرفی شد، تشریح می کنند. قدرت های جهانی هم پیمان که از طریق کارهای معجزه گونه قدرتهای اهریمنی در رابطه با اژدها، وحش دریا، پیامبر کذاب  شیفته و مدهوش شده اند، بر علیه بره خواهند جنگید. با بلانی دیگر، نبرد آرماگدون یک جنگ نظامی در خاورمیانه نیست، بلکه نبرد شیطان و متحدانش بر ضد مسیح و قوم وفادارش می باشد.

`مکاشفه یوحنا باب ۱۷ آیات ۱۶ تا ۱۸ را بخوانید. از آنچه در مکاشفه یوحنا باب ۱۶ آیات ۲ تا ۱۲ دیدیم، دلیل تغییر نگرش ده پادشاه نسبت به بابل چیست؟ چه کسی مسئول آنچه در بابل اتفاق میافتد، میباشد؟`

ده شاخ که جانشین قدرت های منقسم شده اروپاست، از خشم لبریز شده، ناگهان بر ضد بابل فاحشه بر می خیزد (آشکارسازی آخر زمان پاپ)، او را متروک و عریان می سازد؛ بطور نمادین گوشت او را می خورد و او را با آتش می سوزاند. نوشته های مربوط به آنچه که بر سر بابل فاحشه خواهد آمد، یوحنا زبان مشابهی را بکار می برد برای آنچه که خدا گفت که بر سر اورشلیم زناکار خواهد آمد (ارمیا ٤: ٣٠). سوختن با آتش مجازاتی برای یک دختر کاهن بود که مرتکب اعمال شنیع نامشروع شده است (لاویان ٢١: ۹). قدرت های فریب خورده سیاسی متوهم شده اند بخاطر اینکه بابل از محافظت از آنان در برابر بلایا ناتوان است. 

آنها احساس میکنند فریب خوردهاند و با خصومت به او حمله میکنند. این نظام مذهبی مرتد آخر زمان به همراه تمام کسانی که از آن حمایت کردند با داوری کامل الهی روبرو خواهند شد.

`پرسشهای زیادی در مورد رویدادهای پایان زمان همچنان بی پاسخ ماندهاند و از این رو، میتوانند اکنون برای ما گیج کننده به نظر برسند. در مکاشفه یوحنا باب ۱۷ آیه ۱۴ چه وعده خاصی به ما داده شده است و این وعده باید برای ما چه مفهومی می تواند داشته باشد؟`