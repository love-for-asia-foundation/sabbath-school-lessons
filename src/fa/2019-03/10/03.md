---
title:  شفقت و توبه
date:  02/09/2019
---

حکایت های درهم آمیخته از نجات و نبرد عظیم، ما را به پذیرفتن حقیقت دربارهٔ حیات که اساس درک ما از دنیای ما و خودمان است، فرا می خواند، که این است: ما و جهان ما لغزش خورده ایم، تنزل کرده ایم، و گناهکار هستیم. دنیای ما آن خلقتی نیست که قرار بود باشد، هر چند که ما هنوز صورت خداوند، کسی که ما را خلق کرده است را در آن می بینیم، ما بخشی از این دنیای لغزش خورده هستیم. گناه در زندگیهای ما به مشابه همان سرشتی است که در شریر است که مسبب درد بسیار، ظلم، و استثمار در سراسر جهان میشود.

بنابراین، ما حق داریم که آزار، رنج، غم، و مصیبت را در جهان احساس کنیم. ما باید آدم ماشینی باشیم که این درد و رنج زندگی در اینجا را حس نکنیم. سوگواریها و ضجه ها درکتاب مزامیر، غم و اندوه ارمیا و دیگر انبیاء، و اشکها وشفقت عیسی همه نشان دهندهٔ اقتضاء این نوع واکنش ها به جهان و بدی آن، و به ویژه به آن دسته از کسانی است که اغلب از شرارت آسیب می بینند.

`متی ۹: ۳۶، ۱۴: ۱۴، لوقا ۱۹: ۴۱، ۴۲ و یوحنا ۱۱: ۳۵ را بخوانید، چه چیزی در هر کدام از این آیات باعث وادار کردن عیسی به شفقت و غمخواری میشود؟ ما چگونه می توانیم قلبی داشته باشیم که باعث تسکین غم و رنج اطراف ما شود؟`

ما همچنین باید به یاد داشته باشیم که گناه و بدی فقط « در بیرون » ویا در نتیجه لغزش کس دیگر نیست: « اگر بگوییم از گناه بَری هستیم، خود را فریب دادهایم و راستی در ما نیست » ( اول یوحنا ۱: ۸). در ادراک انبیاء کتاب مقدس، گناه فاجعه ای نبود که در درجه اول به خاطر اینکه کسی « احکام » خداوند را نقض کرده، بلکه به خاطراینکه گناه رابطهٔ بین خدا و قومش را شکست، و همچنین به علت اینکه گناه ما به دیگران آسیب می رساند. این ممکن است در مقیاس کوچک و یا بزرگ اتفاق بیفتد، امّا به هرحال همانند همان شرارت است.

خودخواهی، حرص و طمع، تبعیض، جهالت و بی توجهی، همه در ریشهٔ همهٔ بدیها، بی عدالتی ها، فقر و ظلم دنیا وجود دارند. و اعتراف ما به گناهان خود، اولین قدم در واکنش به این بدیها است، و همچنین اولین قدم در جهت اجازه دادن به محبت خدا برای قرار گرفتن در جای درستِ خودش در قلبهای ماست: « ولی اگر به گناهان خود اعتراف کنیم، او که امین و عادل است، گناهان ما را میآمرزد و از هر نادرستی پاکمان میسازد » ( اول یوحنا ۱: ۹).

`به خودتان نگاه کنید ( نه از فاصله ای نزدیک و نه از فاصله ای دور ). در چه شیوه هایی شما شکسته شدهاید و جزیی از مشکل بزرگتر هستید؟ تنها راه حل چیست، وتنها پناه شما که می توانید به آن برای کمک نگاه کنید، چیست؟`