---
title:  اندیشه هایی فراتر
date:  06/09/2019
---

بخوانید، اِلن جی وایت،” خداوند با ما است “، صفحه ۱۹ تا ۲۶، آرزوی اعصار؛” Saved to Sarve، صفحات ۹۵ تا ۱۰۷، در The Ministry of Healing.

« خداوند ادعا میکند که تمام زمین تاکستان اوست. اگر چه در حال حاضر در دست غاصبان است، ولی متعلق به خداوند است. و با بازخرید آن و خلاصی آن از دست شریر که کمتر از خلقت دوبارهٔ آن نیست، متعلق به او میشود. برای نجات و آزادی جهان قربانی داده شده است. (زیرا خدا جهان را آنقدر محبت کرد که پسر یگانۀ خود را داد تا هر که به او ایمان آوَرَد هلاک نگردد، بلکه حیات جاویدان یابد) ( یوحنا ۳: ۱۶). از طریق آن یک عطیه، همهٔ انسان های دیگر هم از هدیهٔ نجات بهره مند شدند. روزانه تمام دنیا از برکات خداوند بهره مند میشوند. هر قطره ای از باران، هر پرتو نور برروی نسل ناسپاس ما، هر برگ و گُل و میوه، تحمل و صبر طولانی خداوند و عشق عظیم او نسبت به انسان را شهادت میدهند » اِلن جی وایت، پندهای مسیح، صفحات ۳۰۱ و ۳۰۲.

« در مسیح چه یهودی، چه یونانی، برده یا آزاد همه با خون ارزشمند مسیح در کنار هم قرار گرفتند و یکی شدند ( غلاطیان ۳: ۲۸ و افسیسان ۲: ۱۳).

« هرچه که تفاوت اعتقادت مذهبی میخواهد باشد، فراخوان درد و رنج بشریت باید شنیده شود و جواب داده شود ...

« همه اطرافیان ما از نظر روحی ضعیف هستند، سعی کنید تا روح هایی که نیاز به کلمات تسکین دهنده و اَعمال یاری بخش هستند را کمک کنید. بیوه زنانی وجود دارند که نیازمند کمک و همدردی هستند. یتیمانی وجود دارند که مسیح به پیروانش فرمود آنان را دریابید تا اعتماد خداوند را دریافت کرده باشید. اغلب اوقات این موارد با غفلت و بی توجهی، نادیده گرفته میشوند. آنها ممکن است، ظاهراً از طُریق ناهنجاریهای مختلف از دست رفته باشند و با بی رحمی با آنان رفتار شده باشد، با این حال آنان به خداوند تعلق دارند. آنان به قیمت پرداخت خون گرانبهای مسیح خریداری شدهاند و در نگاه خداوند آنان همانقدر ارزشمند هستند که ما هستیم. آنها اعضای خانوادهٔ بزرگ خداوند هستند، و مسیحیان به عنوان وکیلان و نمایندگان خداوند مسئول مراقبت از آنان میباشند ». اِلن جی وایت، پندهای مسیح، صفحات ۳۸۶، ۳۸۷.

**سوالاتی برای بحث**

`۱. در تلاش برای انجام کارهای خوب و کمک به دیگران، چگونه ما میتوانیم در برابر وسوسه این طرز فکر که” این به نحوی ما را انسان بهتری میسازد و به ما شایستگی میدهد که خداوند ما را بپذیرد “، مقابله کنیم؟`

`۲. آیا کلیسای شما جامعه ای است که در آن” هیچ نوع تفاوتی “ وجود ندارد، بلکه در مسیح همه یکی هستند؟ چگونه این مسئله میتواند بیشتر رایج بشود؟ چقدر کلیسای شما دربر گیرندهٔ دیگران است؟`

`۳. چگونه ما میتوانیم میزان مناسب را در انجام کار خوب برای کسانیکه نیازمند هستند، پیدا کنیم، اگر هیچ دلیلی وجود نداشته باشد که آنان نیازمند کمک هستند ما میتوانیم به آنان کمک کنیم، در حالیکه همزمان با توسل به حقایق انجیل به آنها دست یافته ایم؟ چگونه میتوانیم یاد بگیریم که هر دو طریق را انجام دهیم، و چرا همیشه انجام هر دو روش بهتر است؟`

خلاصه: محبت خداوند که در طرح نجات او آشکار شده است و در زندگی و فداکاری عیسی مسیح، اثبات شده است، به ما عفو، حیات، و امید را پیشکش میکند. به عنوان دریافت کنندگان این فیض، ما به دنبال این هستیم که این را با دیگران به اشتراک بگذاریم نه فقط برای دریافت رستگاری، بلکه به دلیل آنچه که ما به خاطرش خلق شدیم و دوباره تولد نو پیدا کردیم، باید انجام دهیم. به همین ترتیب، انجیل روابط را تغییر میدهد و ما را به سوی خدمت، به ویژه به کسانیکه بیشترین نیاز به کمک را دارند، سوق میدهد.