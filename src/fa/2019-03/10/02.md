---
title:  « زیرا خدا آنقدر محبت کرد… »
date:  01/09/2019
---

یوحنا ۳: ۱۶ میگوید، « زیرا خدا جهان را آنقدر محبت نمود … » - معنی اصلی کلمه « kosmos » در یونانی « خلقت جهان به عنوان یک نهاد سازمان یافته بوده است » – The SDA Bible Commentary، جلد ۵، صفحه ۹۲۹. این آیه در مورد رستگاری انسان است، امّا نقشه نجات، پیامدهایی دارد که همهٔ جهان را تحت تاثیر قرار میدهد.

`رومیان ۸: ۲۰ تا ۲۳ را بخوانید. این چه چیزی را در مورد مسائل گسترده تر که در نقشهٔ نجات وجود دارد، به ما می آموزد؟`

البته، تا حدودی، رستگاری دربارهٔ رابطهٔ شخصی هر یک از ما با خداوند است. امّا بیشتر از این است. این توجیه فقط بخاطر بخشیده شدن گناهان ما نیست. در حالت ایدهال آن، همچنین باید در مورد اینکه چگونه خداوند از طریق عیسی مسیح و روح القدس خانوادهٔ الهی را خلق کرد، کسانی که بخاطر بخشش گناهانشان و اطمینان از نجاتشان شکرگزاری میکنند، بوسیلهٔ کارهای خیرخواهانه خود، برای جهانیان به عنوان شاهدی خواهند بود.

`یوحنا ۳: ۱۶ و ۱۷ را بخوانید. آیه ۱۷ چگونه به درک عمیق تر و بهتر آیه ۱۶ کمک میکند؟`

ما می توانیم بپذیریم که خداوند به غیر از ما، انسانهای دیگر را هم دوست دارد. او کسانی را که ما دوست داریم، دوست می دارد و ما از این مسئله خوشحال هستیم. او همچنین کسانی را که ما با آنان در ارتباط هستیم، دوست می دارد، و درک ما از این حقیقت، اغلب انگیزه ای برای خود ما است که به آنان رسیدگی کنیم. خداوند همه مردم را در همه جای دنیا دوست دارد، حتی کسانی را که ممکن است ما شخصاً آنان را دوست نداشته باشیم.

خلقت یکی از طُرُقی است که ما این اثبات را در آن می بینیم. کتاب مقدس بطور مکرّر به جهان اطراف ما به عنوان مدرک مستدلی از خیرخواهی خداوند برای بشریت اشاره میکند، « زیرا او آفتاب خود را بر بدان و نیکان میتاباند و باران خود را بر پارسایان و بدکاران میباراند » ( مَتّی ۵: ۴۵). حتی خود حیات، هدیه ای از طرف خداوند است، صرف نظر از واکنش های فردی و یا نگرش هر فرد نسبت به خداوند، هر شخصی این هدیه را دریافت میکند.

`ما چگونه باید نگرش خودمان را نسبت به دیگران و شرایط آنان تغییر دهیم وقتی ما آنها را به عنوان خلقت خداوند که بوسیله او دوست داشته شدهاند، بشناسیم؟`