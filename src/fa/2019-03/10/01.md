---
title:  زندگی بر اساس انجیل
date:  31/08/2019
---

### مطالعه این هفته
رومیان ۸: ۲۰ تا ۲۳؛ یوحنا ۳: ۱۶، ۱۷؛ متی ۹: ۳۶؛ افسیسان ۲: ۸ تا ۱۰؛ اول یوحنا ۳: ۱۶، ۱۷؛ مکاشفه ۱۴: ۶، ۷.

> <p>آیه حفظی</p>
> « زیرا به سبب فیض خداست كه شما از راه ایمان نجات یافتهاید و این كار شما نیست بلكه بخشش خداست. این نجات، نتیجهٔ کارهای شما نیست، پس هیچ دلیلی وجود ندارد كه كسی به خود ببالد. زیرا ما ساختهٔ دست او هستیم و خدا ما را در مسیح عیسی از نو آفریده است تا آن كارهای نیكویی را كه او قبلاً برای ما مقدّر فرمود كه انجام دهیم، بجا آوریم » (افسیسان ۲: ۸ تا ۱۰).

به محض اینکه درمورد احکام خداوند، الزامات یا رهنمودها صحبت میکنیم، در معرض خطر قرار گرفته یا حتی با وسوسه روبرو می شویم و به این فکر می افتیم که آیا می توانیم با اعمال خود نجات یابیم یا اینکه فقط برای بدست آوردن لطف خداوند این اعمال را انجام می دهیم. اما کتاب مقدس مکرراً به ما میگوید که ما گناهکاران با فیض خداوند از طریق عیسی مسیح و مرگ او برروی صلیب به جای ما، نجات یافته و رستگار شده ایم. به هر حال ما چه چیزی می توانیم به این اضافه کنیم؟ یا همانطور که اِلن جی وایت نوشته است: « اگر شما همهٔ چیزهایی که در انسان خوب، مقدس، شریف و دوست داشتنی هستند را در کنار هم قرار دهید و سپس موضوع را به حضور فرشتگان خداوند به عنوان قبول آن برای نجات روح انسان و یا برای بیان شایستگی او برای نجات بیاورید، پیشنهاد به عنوان پیمان شکنی از طرف آنان رد خواهد شد » – Faith and Works، صفحه ۲۴.

بنابراین، حتی اَعمال رحیمانه و شفقت آمیز ما برای کسانی که نیازمند هستند، نباید به عنوان احکام گرائی دیده شوند. بر خلاف آنچه که گفته شده، همانطور که فهم ما فزونی می یابد و نسبت به رستگاری شکرگزار تر می شویم، پیوند بین محبت خدا و نگرانی او برای فقرا و ستمدیدگان، به عنوان دریافت کنندگان محبت او ، به ما منتقل می شود. همانطور که ما این محبت را دریافت میکنیم، بنابراین ما هم به دیگران خواهیم داد. هنگامی که ما می بینیم که چگونه خداوند ما را محبت نمئد، همچنین خواهیم دید که چقدر او دیگران را دوست دارد و ما را فراخوانده تا ما هم آنان را دوست داشته باشیم.