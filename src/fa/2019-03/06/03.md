---
title:  دلیلی برای عبادت
date:  05/08/2019
---

در سراسر کتاب مقدس، به قوم خداوند اصرار شده تا خدا را پرستش کنند، اما به ما نیز به کرّات دلایلی برای پرستش خداوند ارائه شده است. به ما گفته شده است که او را بپرستید، به خاطر شخصیتی که او دارد، و آنچه انجام داده است، و به خاطر خصلت های بسیاری که او دارد. در میان آنها نیکویی او، عدالت و رحمت او قرار دارند. وقتی به ما یادآوری می شود که خداوند همانند چه هست، و آنچه را که او برای ما انجام داده است (به خصوص برروی صلیب بوسیله مسیح) و آنچه را که او وعده داده تا انجام دهد، دیگر دلیلی برای هیچکس نمی ماند که او را عبادت و پرستش نکنند.

`تثنیه ۱۰: ۱۷ تا ۲۲؛ مزمور ۱۰۱: ۱؛ ۱۴۶: ۵ تا ۱۰؛ اشعیا ۵: ۱۶؛ ۶۱: ۱۱ بخوانید. چه انگیزه هایی برای عبادت و ستایش خداوند در این آیات وجود دارد؟`

برای امت خدا چنین دلایلی برای عبادت، چیز جدیدی نبود. برخی از پرشورترین زمان هایعبادت اسرائیلیان تازه آزاد شده، واکنش به مداخله آشکار خدا به خاطر آنها بود. به عنوان مثال، پس از خروج از مصر و عبور از دریای سرخ، موسی و مریم، مردم را رهبری کردند تا به خاطر آنچه که با چشم خود دیده بودند که خداوند برای نجات آنان انجام داده است، در ستایش خداوند سرود بخوانند (خروج ۱۵ را ملاحظه کنید).

عدالت و رحمت خداوند، همانگونه که در چنین رویدادهایی نشان داده شد، نباید فراموش می شدند. همانطوری که مردم به طور مرتب این حکایت ها را برای دیگران تعریف می کردند، و این حکایت ها را زنده نگه می داشتند، اعمال و عدالت خداوند همچنان الهام بخش عبادت او، برای سالها و نسل های بعدی قوم او بود. یک نمونه از بازگویی این حکایات و پرستش در تثنیه ۱۰: ۱۷ تا ۲۲ نوشته شده است.

عدالت خدا، اول از همه، بخشی از شخصیت اوست، جزء اصلی شخصیت لاینفک و ذاتی او است. « این غیر قابل تصور است که خدا مرتکب اشتباه شود، و خداوند متعال بدی را نمی پسندد » (ایوب ۳۴: ۱۲). خداوند دادگر است و نسبت به عدل و داد اندیشناک است - و این دلیلی است که باید او را عبادت و پرستش کنیم.

ثانیاً، دادگری خداوند در عدل و اعمال عادلانه وی به خاطر قومش و بخاطر تمامی کسانی که فقیر و مظلوم هستند، دیده می شود. عدالت او به هیچ وجه صرفاً توصیف کننده شخصیت او نیست. در عوض، کتاب مقدس خدایی را به تصویر می کشد که « گریه نیازمندان را شنید » (ایوب ۳۴: ۲۸) و پویا و مشتاق به اصلاح اشتباهاتی است که در جهان ما بطور بسیار واضح وجود دارد. در نهایت، این امر به طور کامل در قضاوت نهایی خداوند و احیای دوباره جهان به تحقق خواهد رسید.

`اگر اسرائیل کهن دلیلی برای پرستش خداوند داشت، ما نیز پس از مصلوب شدن عیسی بخاطر گناهانمان دلایل بسیار زیادی برای حمد و ستایش او داریم؟`