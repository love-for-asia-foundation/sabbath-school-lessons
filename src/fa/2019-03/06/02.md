---
title:  بت پرستی و ستم
date:  04/08/2019
---

خیلی زود پس از آنکه خداوند مردم اسرائیل را از مصر بیرون آورد، با آنها در کوه سینا ملاقات کرد و ده فرمان را به صورت کتبی، از جمله دو فرمان اول در مورد پرستش نکردن خدایان دیگر و نساختن بت ها به آنان داد (نگاه کنید به خروج ۲۰: ۲ تا ۶) در پاسخ، مردم قول دادند، که هر کاری را که او دستور بدهد انجام دهند، و همچنین به عنوان قوم او در طریقت او زندگی کنند (نگاه کنید به خروج ۲۴: ۱ تا ۱۳).

اما پس از آن، موسی به مدت شش هفته به کوه رفت و مردم نگران شدند که چه بر سر موسی آمده است. هارون تحت فشار توده های مردم، یک گوساله طلایی ساخت و مردم را برای قربانی کردن در نزد آن هدایت کرد، بعد از آن « آنگاه نشسته، خوردند و نوشيدند و دست به كارهای شرمآور زدند » (خروج ۳۲: ۶). هم خداوند و هم موسی از اینکه چقدر سریع مردم به خداوند پشت کرده بودند و به پرستش بت ها پرداخته بودند، خشمگین بودند و به نظر می رسید که این تنها شفاعت موسی بود که قوم بنی اسرائیل را از مجازاتی که سزاوارش بود، نجات داد (نگاه کنید به خروج ۳۲: ۳۰ تا ۳۴).

با این حال، بت پرستی، وسوسه ای بود که قوم خداوند در اکثر مواقع دچار آن می شدند. تاریخ پادشاهان اسرائیل و یهودا در امواج دوران بت پرستی در تناوب بود که شامل اعمال ظالمانه برخی از پادشاهانی بود که مردم خود را رهبری کردند تا این خدایان را عبادت کنند. چنین بی وفایی و بدقولی، مرکز توجه و تمرکز تکراری انبیاء بود که خداوند آنان را فرستاده بود تا مردم را به سوی بازگشت به او دعوت کنند. اغلب، در میان فراخوانی به منظور احیا و اصلاحات، فراخوانی هایی برای رفتار بهتر با فقرا، نیازمندان و درماندگان که در میان آنها بودند صورت می گرفت.

`مزمور ۱۱۵: ۱ تا ۸ را بخوانید. نویسنده به چه نکته مهمی اشاره می کند؟`

این یک گرایش انسانی است که ما شبیه چیزی یا شخصی می شویم که آن را عبادت نموده و به آن اهمیت می دهیم. بنابراین، زمانی که قوم خداوند از پرستش خداوند عادل روی گردانده و به پرستش خدایان دروغین ملت های اطراف آنان، که اغلب آنها به عنوان آغازکننده جنگ و یا افروختن شعله آن شکل گرفته بودند، پرداختند، طبیعی بود که نگرانی برای دیگران و برای اجرای عدالت کاهش یابد. هنگامی که آنان، خدایان دیگر را برای پرستش انتخاب کردند، مردم در اجرای بسیاری از اعمال، اخلاق و رفتار خود را تغییر دادند، از جمله نحوه برخورد آنان با دیگران، تغییر کرد. چنانچه آنان نسبت به خداوند وفادار می بودند، نگرانی های او را در باره نیازمندانی که در میانشان بودند به اشتراک می گذاشتند.

`بیشتر در مورد این ایده که ما شبیه آن چیزی که عبادت می کنیم می شویم، تامل کنید. ما چطور می توانیم در عصر معاصر شاهد آشکار شدن این اصل باشیم؟`