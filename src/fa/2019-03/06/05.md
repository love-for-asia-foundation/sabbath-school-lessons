---
title:  طریق پرستش
date:  07/08/2019
---

توضیح انبیاء در مورد رابطهٔ بین عبادت و عدالت، گام دیگری است که بوسیله انبیاء مطرح شده است: نگرانی جدی برای تسلی فقرا، ستمدیدگان و کمک کردن به آنان در رفع احتیاجاتشان بخش مهمی از اساس عبادت است. اشعیا باب ۵۸ دلیل این پیوند را آشکار می کند.

`اشعیا باب ۵۸ را بخوانید. در بخش اول این باب در رابطهٔ ما بین خداوند و قومش چه مشکلی پیش آمده بود؟`

همانطور که قبلاً دیده ایم، مخاطبان این نکوهش مردمانی هستند که بطور جدی مذهبی هستند. به نظر میرسد آنها مشتاقانه در جستجوی خداوند هستند، اما ظاهراً این کاربرد ندارد. بنابراین، خداوند می گوید آنان باید سعی کنند شیوه عبادت خودشان را تغییر دهند، و سعی کنند از طریق متفاوتی خداوند را خدمت کنند. اگر او تصمیم بگیرد که آنها چگونه باید عبادت کنند، بدین ترتیب خواهد بود « روزهای كه من میپسندم اين است كه زنجيرهای ظلم را پاره كنيد و يوغ ستم را بشكنيد و مظلومان را آزاد كنيد » ( اشعیا ۵۸: ۶). آنها همچنین باید گرسنگان را سیر کنند، بی سرپناهان را پناه دهند، و به افراد نیازمند کمک کنند.

چنین اعمالی تنها راه عبادت نیست، اما خداوند به آنان اصرار می ورزد تا طریق عبادت خود را اصلاح کنند — شکلی از عبادت که ممکن است از طرف بعضی آن را نسبت به نوع عبادت سنتی ارجح تر بدانند. به همین ترتیب، عبادت صرف انجام یک وظیفه نیست، بلکه چیزی است که برای پرستش کنندگان خداوند و کسانی که در پیرامون آنها هستند، برکت را به ارمغان می آورد. « هدف واقعی از دین این است که انسان ها را از بارهای گناه خود آزاد سازد، و ناشکیبائی و ظلم را محو نموده و عدالت، آزادی و صلح و آرامش را ترویج کند ». “The SDA Bible Commentary، تفسیر کتاب مقدس به روایت ادونتیستهای روز هفتم، جلد ۴، صفحه ۳۰۶.

در اشعیا ۵۸: ۸ تا ۱۲، خداوند در پاسخ به این شکل از عبادت، برکت ها را وعده می دهد. در واقع، خدا می گوید که اگر مردم کمتر برروی خودشان متمرکز شوند، آنها خداوند را بصورتی که با آنان همکاری می کند خواهند دید و خداوند از طریق آنها شفا و حیات مجدد را به ارمغان می آورد.

جالب توجه است بدانیم که، این باب همچنین این نوع عبادت را با تکرار « لذت » نگه داشتن سبت مرتبط می کند. ما قبلاً برخی از ارتباطات قوی میان سبت و خدمت مسیحی را ملاحظه کرده ایم، اما این آیات شامل هر دوی این فعالیت ها در این دعوت از مردم برای احیای عبادات آنان و به دست آوردن برکات خداوند است. در بازتاب این آیات، الن جی وایت، اظهار داشت: « به کسانی که سبت خداوند را حفظ می کنند، مسئولیت انجام کارهای رحیمانه و خیرخواهانه داده شده است » Welfare Ministry. - خدمات خیرخواهانه، صفحه ۱۲۱.