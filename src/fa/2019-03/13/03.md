---
title:  خادم بازمانده
date:  23/09/2019
---

تعریف مناسب از بازماندگان در نبوت کتاب مقدس، در کتاب مکاشفه ۱۲: ۱۷ یافت میشود « تا با بقیهٔ فرزندان او كه فرمانهای خدا را نگاه میدارند و به عیسی شهادت میدهند » ( همچنین ببینید مکاشفه ۱۴: ۱۲). در حکایت کتاب مقدس، این را به عنوان ویژگی های قوم خدا در مراحل بعدی تاریخ کرهٔ زمین مشخص کرده است. امّا، همچنین می توانیم در حکایات کتاب مقدس، نمونه های از چنین اَعمال ماندگار و به ویژه چگونگی خدمت این افراد به دیگران را پیدا کنیم.

`مثال موسی در این خصوص مرعوب کننده و برطرف کردن آن مسئله کار ساده ای نبود. خروج ۳۲: ۱ تا ۱۴ را بخوانید. مشابهت موسی را در این حکایت و بازماندگان که در مکاشفه ۱۲: ۱۷ شرح آنها آمده است، در چیست؟`

خداوند به خاطر خشم خود نسبت به قوم بنی اسرائیل، تهدید کرد که آنان را نابود خواهد کرد و وعدهٔ داده شده به ابراهیم که نسل او را به امت بزرگی مبدل خواهد کرد را به موسی و خانوادهٔ او واگذار خواهد کرد ( ببینید خروج ۳۲: ۱۰).

امّا موسی چنین چیزی نمی خواست. در عوض، او نزد خداوند التماس کرد، و به خداوند گفت که، تهدید و اقدام او در جهت از بین بردن قوم بنی اسراییل باعث میشود که او نزد قوم اسرائیل، ناخوشایند به نظر آید ( خروج ۳۲: ۱۱ تا ۱۳). امّا موسی در این حد نمی ماند و خود را در موقعیتی که با اصرار از خداوند این مسئله را درخواست کند قرار می دهد.

موسی تلاش کرده بود که این افراد را درطول گذر از بیابان رهبری کند. تقریباً، آنها از لحظه ای که موسی رهبری آنان را در جهت نجات از مصریان به عهده گرفته بود، شروع به شکایت و ناله و گلایه کرده بودند. با این حال، موسی به خداوند می گوید: خداوندا اگر نمی خواهی آنان را ببخشی، « پس اسم مرا هم از دفتری که نوشتهای، پاک کن » (خروج ۳۲: ۳۲). موسی از ابدیت خود می گذرد تا جان کسانی که با آنان همسفر بود را نجات دهد.

چه مثال قدرتمندی از شفاعت فداکارانه برای کسانی که سزاوار آن نیستند! و یک نماد قدرتمند از کلّ نقشهٔ نجات بشر!

« همانطورکه موسی برای قوم بنی اسرائیل در برابر خداوند شفاعت می کرد، کمرویی و ترس او به خاطر علاقه و محبت او به کسانی که در معرض تهدید و نابودی خداوند بودند، از بین رفت، و این مفهوم کار بزرگ او بود. خداوند به شفاعت طلبی او گوش داد و دعای ایثارگرانهٔ او را اجابت نمود. خداوند خدمتگزارش را تائید کرد؛ موسی وفاداری و محبت خود را به خاطر اشتباهات آن افراد ناسپاس، که او را متحمل چنین آزمونی کرده بودند، در معرض آزمایش قرار داد. علاقه او به قوم بنی اسراییل ناشی از انگیزه ای فداکارانه بود. کامیابی قوم منتخب خداوند برای او عزیزتر و مهم تر از افتخار شخصی بود و همینطور با ارزش تراز افتخار، پدرِ یک قوم قدرتمند بودند، بود. خداوند از وفاداری او، از بی آلایشی قلب او، و درستی او خرسند بود برای همین وظیفه بزرگ رهبری قوم بنی اسراییل به سوی سرزمین موعود را به او به عنوان یک شبان وفادار سپرد » اِلن جی وایت، مشایخ و انبیاء، صفحه ۳۱۹. [صفحات ارائه شده مربوط به متن انگلیسی کتاب می باشد]

`این مطلب در مورد اینکه چگونه تا حد امکان با اشتباهات اطرافیان خود مدارا کنیم، به ما چه میگوید؟`