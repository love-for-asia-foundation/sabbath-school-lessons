---
title:  فیض در کلیسا
date:  25/09/2019
---

در ابتدای کتاب ایوب، خداوند به ایوب و وفاداری او به خداوند به عنوان نشان دادن نیکویی راههای خداوند در تعامل با بشریت سقوط کرده در گناه، اشاره میکند (ایوب ۱: ۸). قابل توجه است که خدا اجازه میدهد تا اعتبارش به خاطر وضعیت زندگی قومش برروی زمین زیر سؤال برود. امّا پولس، ایمانی که خداوند به برخی از« مقدسین » خود از جمله در جامعهٔ کلیسایی دارد، را بسط میدهد: « تا اینکه در حال حاضر، خدا جنبههای گوناگون حکمت خود را به وسیلهٔ كلیسا به قدرتها و حكمرانان عالم آسمانی بشناساند »(افسسیان ۳: ۱۰).

`افسسیان ۲: ۱۹ را بخوانید. در مورد عقیدهٔ توصیف جامعهٔ کلیسا به عنوان « اهل خانواده » خداوند، چه فکر می کنید؟ چگونه این توصیف باید بر چگونگی سازمان دهی کلیسا، تاثیر بگذارد؟`

در هر جامعه و یا سازمان، چگونگی رفتار اعضای آن در ارزش های بنیادی آن جامعه انعکاس می یابد. به عنوان خانوادهٔ خداوند، بدن مسیح و جامعهٔ روحانی، کلیسا بیشترین فراخوان و دعوت از انسانها را برای زندگی کردن در این جامعه و نجات زندگیها داشته است: « زیرا خدا، نه خدای بینظمی، بلکه خدای صلح و آرامش است، همانگونه که در همۀ کلیساهای مقدسین چنین است » ( اول قرنتیان ۱۴: ۳۳).

ارزشهای عدالت، فیض، محبت – همانطور که در عدالت خداوند، فیض و محبت او نمایان میشود – باید بر همهٔ سطوح مختلف کلیسا حاکم باشند. از جامعهٔ کلیساهای محلی گرفته تا کلیساهای سازمان یافته در سراسر جهان، این اصول باید رهبران کلیسای را در چگونگی هدایت، تصمیم گیری و مراقبت از« کوچکترین اینها » در میان جامعهٔ کلیسای راهنمایی کنند. همچنین این ارزش ها باید در حل اختلافات گاه به گاه اعضای کلیسا به آنان کمک کنن. اگر نتوانیم عدالت را در میان خودمان اجرا کنیم، چگونه می توانیم با عدالت با دیگران رفتار کنیم؟

در محلی که تشکیلات کلیسایی، انسانها را در استخدام خود دارد، باید کارفرما سخاوتمند باشد، قبل از سنجش با هر معیار دیگر، باید به کارکنان خود ارزش و بها دهد و در رفع رفتارهای ناعادلانه اعضای خود تلاش کند. کلیساها باید مکان های امنی برای تمامیه اعضای خود باشند و هر آنچه که می توانند انجام دهند تا از آنان محافظت و حمایت کنند. و همانطور که در کلیسای اولیه مشاهده کردیم، اعضای جامعهٔ کلیسا امروزی هم آماده باشند که از دسته از« خانواده » که در رنج و سختی هستند و یا نیازمندی دارند، حمایت کنند.

عیسی، این را به عنوان یک حکم اعلام کرد و فرمود که نه تنها این باعث تحول جامعهٔ ایمانی میشود، بلکه واقعیت و ماهیت ایمانی که آنان دارند را به دنیا نشان میدهد: « به شما فرمان تازهای میدهم: یكدیگر را دوست بدارید، همانطور که من شما را دوست داشتهام شما نیز یکدیگر را دوست بدارید. اگر نسبت به یكدیگر محبّت داشته باشید، همه خواهند فهمید كه شاگردان من هستید » ( یوحنا ۱۳: ۳۴ و ۳۵).