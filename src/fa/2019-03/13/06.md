---
title:  تشویق یکدیگر در انجام کار نیکو
date:  26/09/2019
---

حتی اگر ما با بهترین انگیزهها، نیت ها و اعتقادات در کنار خداوند و نیکویی قراربگیریم، کار برای خداوند میتواند سخت و دشوار و دلسرد کننده باشد. غم واندوه و درد و سختی در دنیا واقعی هستند، و این یکی از دلایلی است که ما به جامعهٔ کلیسایی نیاز داریم. عیسی نمونه ای از این جامعهٔ حمایتی را به شاگردانش نشان داد. او بندرت شاگردانش را به حال خودشان می گذاشت، حتی اگر زمانی این مسئله پیش می آمد، آنها خیلی زود دور هم گرد می آمدند تا حکایت خود را برای یکدیگر تعریف کنند و به هم نیرو و دلگرمی می بخشیدند.

`عبرانیان ۱۰: ۲۳ تا ۲۵ را بخوانید. عبرانیان ۱۰: ۲۵ مشهورترین آیه از این آیات است، بنابراین چه چیزی را دو آیه قبل از آن، به درک ما از این آیه مشهور اضافه می کنند؟ برخی از راه هایی که ما می توانیم یکدیگر را در جهت « محبت کردن و انجام اعمال نیکو » تشویق کنیم، چه هستند؟`

تقریباً در انجام هر وظیفه ای که افراد بطور گروهی با هم کار می کنند، مسلماً نسبت به کسانی که بطور انفرادی فعالیت می کنند، به موفقیت بیشتری نائل شوند. این به ما دوباره تصویر کلیسا را به عنوان بدن مسیح یادآوری میکند ( ببیند، رومیان ۱۲: ۳ تا ۶)، که در آن همهٔ ما نقشهای متفاوت ولی مکمل نقش یکدیگر را بازی می کنیم. وقتی که هر کدام از ما کارمان را به نحو اَحسن انجام می دهیم، اما آن را به طریقی انجام دهید که اجازه دهد اثر کار ما، ثمرهٔ مشترک داشته باشد، ما با ایمان می توانیم به یکدیگر اعتماد کنیم تا زندگی های ما و اثر کار مشترک ما، عاقبت و ابدیت متفاوتی را برای ما رغم بزند.

هنگامی که ثمرهٔ کاری که ما انجام می دهیم، مهم باشد پس ما باید در پی انجام کارها به صورت درست و صحیح باشیم – نتیجه کار ما مربوط به مردم و زندگی آنان است – ما گاهی اوقات باید به خداوند و آنچه که نتیجه کار ما ممکن است باشد، اعتماد کنیم. هنگامی که ما برای کاهش فقر تلاش می کنیم، برای محافظت از افراد آسیب پذیر اقدام می کنیم، برای آزادی ستمدیدگان فعالیت می کنیم و صدای بینوایان جامعه می شویم، ممکن است موفقیت کمی بدست آوریم، امّا امیدواریم که در یک کار به مراتب بزرگتر، پیروزی اجتناب ناپذیری خواهیم داشت: « از انجام نیكوكاری خسته نشویم زیرا اگر دست از كار نكشیم، در وقت مناسب محصول خود را درو خواهیم كرد. پس تا آنجا كه فرصت داریم، به همه نیكی كنیم مخصوصاً به کسانیکه در ایمان، با ما اعضای یک خانواده هستند » ( غلاطیان ۶: ۹ و ۱۰).

به همین دلیل است که ما برای تشویق یکدیگر – به معنای واقعی کلمه، با الهام گرفتن را شجاعت – دعوت شده ایم. زندگی با ایمان، هم شادی بخش است و هم سخت است. خدای عادل ما و جامعهٔ عدالت خواه ما، بزرگترین حامیان ما هستند، و به همین علت ما از دیگران دعوت می کنیم که به ما بپیوندد.

`شما چه کسانی را می شناسید یا می دانید چه کسی، بطور مرتب در رفع درد و رنج دیگران تلاش می کند؟ چطور می توانید این شخص یا گروه را در کار خوبی که انجام می دهند، تشویق کنید؟`