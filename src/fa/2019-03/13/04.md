---
title:  دست یافتن به جان ها
date:  24/09/2019
---

برخی مواقع به نظر می رسد که، گفتگو های کلیسا بر انتخاب بین تمرکز بر خدمات اجتماعی یا کار انجیل دچار گرفتاری می شود؛ یا امور خیرخواهانه یا کار بشارت، کار عدالت یا امور تبلیغی مسیحیت؛ کدامیک. امّا زمانی که ما هر کدام از این مفاهیم را بهتر درک کنیم و به رسالت عیسی دقت کنیم، این اختلاف نظرها از بین میرود و ما متوجه می شویم که موعظهٔ انجیل و تلاش برای کمک به دیگران به هم مرتبط هستند.

خانم اِلن جی وایت در یکی از اظهارات معروفش، این مسئله را به این گونه توضیح میدهد که: « تنها طریق مسیح میتواند مردم را به پیروزی حقیقی برساند. نجات دهنده جسم پوشید و بر روی زمین آمد و خود را با انسان یکسان کرد، به عنوان تنها کسی که خیریت آنها را میخواست. او همدردی خود را به آنها نشان داد، و نیازهای آنان را تامین کرد و اعتماد آنان را بدست آورد. و سپس از آنان خواست تا’ مرا پیروی کن. ...

« فقرا باید تسکین یابند، بیماران باید مداوا شوند، غمگینان و محرومان باید تسلی یابند، جاهلان باید هدایت شوند، و ساده دلان مشورت گیرند. ما باید با آنانی که در غم واندوه هستند همدردی کنیم، و با کسانی که شادی می کنند، شادی کنیم » اِلن جی وایت، The Ministry of Healing، صفحه ۱۴۳.

همانطور که مشاهده کردیم، عدالت و بشارت مسیح، دو عملی هستند در جهت آمدن ملکوت خداوند که نه تنها در خدمت و رسالت مسیح، بلکه در اولین ماموریتی که عیسی به شاگردانش داد، نشان میدهد که خیلی بهم مرتبط هستند: « همانطور که می روید، این پیام را اعلام کنید: پادشاهی آسمان نزدیک است. بیماران را شفا دهید، مردگان را زنده کنید، جذامیان را پاک سازید و دیوها رابیرون کنید. مُفت یافتهاید، مُفت بدهید » (متی ۱۰: ۷ و ۸). بطور خلاصه، یکی از بهترین روشهای رساندن پیام خودمان به گوش دیگران، تامین نیازهای آنان است.

`اول پطرس ۲:۱۲ و فیلیپیان ۲: ۱۵ را بخوانید. پطرس و پولس در مورد قدرتِ شهادت دادن برای اعمال نیکوئی که توسط قوم خدا انجام شده است چه می گویند؟`

حتی با درک عمیق از خبرخوش خداوند، تبلیغ مسیحیت بدون داشتن محبت نسبت به مردم، مفهوم و ارزشی نخواهد داشت. آیاتی مانند اول یوحنا ۳: ۱۶ تا ۱۸ و یعقوب ۲: ۱۶ تاکید دارند که موعظه انجیل، بدون عمل کردن به آن مفهوم ندارد و با هم تناقض دارند. دربهترین طریق آن، تبلیغ مسیحیت – بشارت مژدهٔ نیکو خداوند در مورد امید، نجات، توبه، تحول، و همهٔ عشق خداوند به انسان – بیان و اجرای عدالت است.

هم تبلیغ مسیحیت و هم اشتیاق برای پارسائی از شناخت و درک محبت خداوند نسبت به افراد گمراه، در هم شکسته و آسیب دیده سرچشمه میگیرد – محبتی که در قلب های ما نیز، تحت تاثیر و نفوذ خداوند در زندگی ما رشد میکند، ما یکی را انتخاب نمی کنیم و به آن یکی عمل کنیم ( تبلیغ مسیحیت، اجرای عدالت)؛ در عوض، ما با خداوند ودر میان قوم او کار میکنیم، و با استفاده از هر آنچه خدا به ما داده است در تامین نیازهای واقعی انسانها با خداوند همکاری کنیم.

`چگونه می توانیم اطمینان حاصل کنیم که همانطور که مشغول انجام کارهای خوب برای مردم هستیم، در موعظه خبرخوش در مورد رستگاری، غفلت نکنیم؟`