---
title:  اندیشه هایی فراتر
date:  27/09/2019
---

بخوانید، صفحات ۵۴۶ تا ۵۵۶،” A Faithful Witness، در The Acts of the Apostles ؛” مهربانی کلید قلب ها “، صفحات ۸۱ تا ۸۶، در Welfare Ministry .

« کاری که شاگردان مسیح انجام دادند، ما هم باید انجام دهیم. هر مسیحی باید یک مُبَلغ مسیحی باشد. ما باید در زمان نیاز به همدردی و محبت، به آن کسانی که نیاز دارند کمک کنیم، و بدنبال یک دوستی متواضعانه بی قید و شرط برای تسکین پریشانی های انسانهای در رنج و عذاب باشیم. ... « ما باید در جهت سیر کردن گرسنگان، پوشاندن برهنگان، آسایش مصیبت دیدگان و رنج دیدگان تلاش کنیم. ما باید در خدمت به نا امیدان بکوشیم و امید بخش نیازمندان باشیم.  « محبت مسیحی، که در خدمت متواضعانه نمایان میشود، مسلماً در اصلاح گناهکاران بیشتراز استفاده از شمشیر یا دادگاه عدلیه مؤثر واقع میشود. ... اغلب قلبهایی که در اثر نکوهش و ملامت سخت شدهاند، تحت تاثیر محبت مسیحی نرم خواهند شد » اِلن جی وایت، The Ministry of Healing، صفحات ۱۰۴ تا ۱۰۶.

« برده داری، نظام طبقاتی، تعصبات نژادی ناعادلانه، ستم به فقرا، نادیده گرفتن بینوایان – اینها همه به عنوان مخالفت با اصول مسیحیت و مخاطرات جدی برای رفاه بشریت، و به عنوان شرارت هایی هستند که کلیسای مسیح از طرف خداوند منصوب شده تا آنان سرنگون و از میان بردارد » رئیس مجمع عمومی اِ. جی. دَنیالز، در مورد فعالیت های خانم اِلن جی وایت در مراسم تشیع جنازه ایشان ایراد کرد، Life Sketches، از خانم اِلن جی وایت، صفحه ۴۷۳. [صفحات فوق مربوط به متن انگلیسی می باشد]

**سوالاتی برای بحث**

`۱. بسیاری از مردم، گروه ها و سازمان ها در جهان در تلاش برای کمک به نیازمندان هستند. چه قواعد، نگرش ها و منابع منحصر به فردی را کلیسای روز هفتم ادونتیست می تواند در رابطه با این وظیفه ارائه بدهد؟`

`۲. آیا می توانید موردی را به یاد آورید که توسط کلیسای خود مورد تشویق و حمایت قرار گرفتهاید؟ آنچه که شما از این تجربه یاد گرفتهاید، چگونه میتواند باعث شود که شما هم به همان صورت دیگران را مورد تشویق و حمایت قرار دهید؟`

`۳. علاوه بر حمایت جامعهٔ کلیسائی از شما، چه چیزهای دیگری میتوانند به شما کمک کنند تا از انجام کارهای خیرخواهانه « دلزده و خسته » نشوید؟`

`۴. شما در بارهٔ برخی از پروژه ها و اقدامات عدالت گستر و خیریه، که کلیسای روز هفتم ادونتیست در حال حاضر در سراسر جهان از آنان پشتیبانی میکند، چه می دانید؟ چگونه شما می توانید در این جنبه از کارِ کلیسا کمک کنید؟`

خلاصه: بله، به عنوان افراد معتقد به مسیحیت، فراخوانده شده ایم تا به یاری نیازمندان بشتابیم، به ویژه کسانی که در معرض آسیب، رنج و درد، ظلم و ستم هستند. اگرچه ما در این زمینه دارای مسئولیت های فردی هستیم، همچنین باید به عنوان یک جامعه بر روی مسئله خدمت به دیگران تمرکز و توجه کنیم، ما می توانیم کارآمدتر و موثرتر باشیم، زمانی که با هم به عنوان یک خانوادهٔ کلیسای فعالیت کنیم.