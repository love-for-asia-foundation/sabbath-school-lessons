---
title:  جامعه ای از خادمان
date:  21/09/2019
---

### مطالعه این هفته
دوم قرنتیان ۲: ۱۴ تا ۱۶؛ خروج ۳۲: ۱ تا ۱۴؛ اول پطرس ۲: ۱۲؛ فیلیپیان ۲: ۱۵؛ افسیسان ۲: ۱۹؛ عبرانیان ۱۰: ۲۳ تا ۲۵.

> <p>آیه حفظی</p>
> « بیایید بیتزلزل، امیدی را که به آن معترفیم همچنان استوار نگاه داریم، زیرا وعدهدهنده امین است. و در فکر آن باشیم که چگونه میتوانیم یکدیگر را به محبت و انجام اعمال نیکو برانگیزانیم » ( عبرانیان ۱۰: ۲۳ و ۲۴).

در پی تلاش برای تحقق رسالت مسیحی، ما نباید قابلیت های کلیسا را به عنوان یک اجتماع سازمان یافته از ایمانداران، نادیده بگیریم. تا کنون به چالش هایی که می توانیم در پی مقابله با بی عدالتی و فقر با آن برخورد کنیم، اشاره کردیم. امّا با همکاری ایمانداران در یک جامعهٔ ایمانی، می توانیم برای کسانی که در اطراف ما هستند، باعث برکت باشیم.

وسوسه و آزمون زمانی پیش می آید، که ما به عنوان یک کلیسا دور هم جمع شویم، و کلیسا درگیر مسائل خودش بشود و به راه خودش برود، و فراموش کنیم که وجود کلیسا برای خدمت به جهان است که به موجب آن خداوند آن را تاسیس نموده است. به عنوان بدن کلیسا نباید رنج و درد و بدی که در اطرافمان وجود دارد را نادیده بگیریم. چنانچه عیسی نسبت به آن بی تفاوت نبود، ما نیز نباید بی تفاوت باشیم. ما باید نسبت به وظیفه ای که به ما واگذار شده، وفادار باشیم و انجیل را به همگان معرفی کنیم، و همراه با موعظه آن، کار کمک به ستمدیدگان، گرسنگان، برهنهها و بینوایان را نیز ادامه دهیم.

همهٔ ما با هم به عنوان یک جامعه ای کلیسائی و سازمان یافته، بدن مسیح هستیم ( ببینید اول قرنتیان ۱۲ تا ۲۰). به همین ترتیب، ما به عنوان یک جامعه باید همانطور که عیسی عمل می کرد ما نیز عمل کنیم، و همانطور که عیسی به کمک دیگران می شتافت، به عنوان دستان، پاها، و صدا و قلب او در این جهان عمل کنیم وبه کمک دیگران بشتابیم.