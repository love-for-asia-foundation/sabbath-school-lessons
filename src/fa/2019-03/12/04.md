---
title:  سخاوت
date:  17/09/2019
---

« زیرا خداوند کسی را دوست دارد، که با شادی میبخشد »( دوم قرنتیان ۹: ۷)، بخشش سخاوتمندانه جنبهٔ مهمی از زندگی مسیحی است، در حالی که ما باید اجازه بدهیم که کتاب مقدس بخشش ها و اولویت های مالی ما را به چالش بکشد، سخاوت چیزی بیش از کمک مالی می باشد که مهم نیست به چه اندازه با ارزش است.

در عوض، سخاوتمند بودن یکی از بزرگترین رفتارهای زندگی و رمز خصیصه « کسانی است که خداترس می باشند »، همانطور که بارها در مزمور ۱۱۲ به آن اشاره شده است: « کسیکه دلسوز و قرضدهنده باشد و کارهای خود را از روی عدل و انصاف انجام دهد، سعادتمند خواهد شد » ( مزمور ۱۱۲: ۵).

`هر کدام از آیات زیر چه چیزهایی را در مورد سخاوت به کسانی که نیازمند هستند، می گویند؟ لاویان۲۵: ۳۵ تا ۳۷؛ مزمور ۱۱۹: ۳۶؛ دوم قرنتیان ۸: ۱۲ تا ۱۵؛ اول یوحنا ۳: ۱۶ تا ۱۸؛ اول تیموتائوس ۶: ۱۷ تا ۱۹.`

پولس در نامه های عهد جدید خود، بطور مرتب به سخاوت خداوند – که در عیسی مسیح، با بخشیدن حیات خود برای ما، این سخاوت کامل شد - به عنوان امیدِ مسیحی اشاره میکند. همچنین به نوبهٔ خود، مرگ مسیح به خاطر گناهان ما میتواند انگیزهٔ ما در زندگی برای گشاده دستی نسبت به دیگران باشد: « و دعای من این است كه اتّحاد ما با هم در ایمان باعث شود كه دانش ما به همهٔ بركاتی كه در مسیح داریم، افزوده شود » ( فِلیمُون ۱: ۶).

سخاوت، نگرشی در زندگی است که، بزرگ، جسور و پذیرای دیگران است. در بسیاری از ما طرز زندگیهای شخصی، اجتماعی، و فرهنگی ما باعث میشوند که ما فقط به فکر خودمان باشیم، و تا حد ممکن همه چیز را فقط برای خودمان بخواهیم و حفظ کنیم. اجازه بدهید این مسئله را در اینجا بیان کنیم، برای اکثر ما، حرف اول و ارجحیت همیشه خودمان، خودمان و فقط خودمان هستیم.

اگر ایمان ما حقیقی باشد، باعث میشود که ما خود را نادیده بگیریم و برای دیگران زندگی کنیم. ایمان واقعی به ما کمک میکند تا جهان و انسان ها را همانطور ببینیم، که خداوند هر دو جنبهٔ خوب و بد (ضعف ) آنها را می بیند، و این دیدگاه ما را موظف می سازد تا در پی کمک به نیازمندان تا جایی باشیم که برای ما ممکن است.

به عنوان یک خصیصه خوب در زندگی، بخششی که از طرف مؤسسات جمع آوری کمک های مالی و مؤسسات خیریه است، به راحتی قابل درک است. اینگونه بخششها قابل ارزش گذاری است و بطور مستقیم اجرایی هستند. امّا بخششهای بزرگ لزوماً نشان دهندهٔ یک زندگی سخاوتمندانه نیستند ( ببینید لوقا ۱۲: ۴۱ تا ۴۴). یک زندگی سخاوتمندانه چیزی بزرگتر و ارزشمندتر از هر نوع بخششی است. ما نیاز داریم تا روحیه سخاوت و بخشش را در همه آنچه که انجام می دهیم، افزایش و ترویج دهیم. در اکثر مردم، روحیه بخشش بطور ذاتی در درون آنها وجود ندارد؛ این یک فضیلت است که ما باید در زندگی خودمان بطور فعال و هدفمند، بدون توجه به کُنش های گناهکار و خودخواه انسانی، از خود نشان دهیم.

`علاوه بر بخشیدن پول، حتی بصورت سخاوتمندانه، چه روشهای دیگری وجود دارد که ما باید در آن روحیه سخاوتمندانه خود را نشان دهیم؟`