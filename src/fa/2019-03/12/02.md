---
title:  اُولویت های پادشاهی
date:  15/09/2019
---

همانطور که در آموزه ها و تعالیم مسیح و نویسندگان عهد جدید به روشنی بیان شده است، کسانی که تصمیم می گیرند به عنوان اعضای پادشاهی خداوند زندگی کنند، با یک سری ارزش و اولویت های متفاوت نسبت به دنیا، زندگی میکنند.

`متی ۶: ۲۵ تا ۳۳ را بخوانید. چه تضمین دوباره ای در این آیات به ما داده میشود؟ و چگونه باید، این تضمین دوباره در اولویت های ما اثر بگذارد؟`

عیسی تعلیم داد که: « جان از غذا، و بدن از لباس مهمتر است » ( متی ۶: ۲۵). البته این چیزها اهمیت دارند، امّا باید آنها را در پرتو ملکوت خداوند ببینیم، به این معنا که ما باید زندگی خودمان را در روشهای حقیقی و کاربردی مجدداً اولویت بندی کنیم. وقتی ما فراخوانی را که در سراسر کتاب مقدس برای کمک و مراقبت از دیگران شده است، درک کنیم، همچنین این دعوت مبدل به یکی از اولویت های ما به عنوان کسی می شود که راه مسیح را تعقیب میکند. و به شکل مطلوب آن، این دعوت باید به ما کمک کند تا برروی خودمان کمتر و برروی دیگران بیشتر تمرکز کنیم.

همچنین این مجموعه متفاوت از اولویت ها، ارتباط ما را با کسانی که بر روی ما و ستمدیدگان سلطه و اقتدار دارند، تغییر میدهد. در حالی که کتاب مقدس به مسیحیان تعلیم میدهد که تا آنجا که ممکن است به حکومت هایشان احترام بگذارند و از آنان اطاعت کنند ( ببینید، برای مثال رومیان ۱۳: ۱ تا ۷)، همچنین در اینجا اشاره ای در کلمات پطرس وجود دارد که در چه شرایطی ما « از خدا باید اطاعت كرد، نه از انسان » ( اعمال رسولان ۵: ۲۹)، برعکس عمل کنیم. عیسی این دو اصل را در پاسخ به کسانی که با این سوال سعی در حیله و نیرنگ او داشتند، بیان کرد: « پس آنچه را كه مال قیصر است به قیصر و آنچه را كه مال خداست به خدا بدهید » ( متی ۲۲: ۲۱).

کسانی که دارای قدرت هستند، چه در حکومت و چه در اشکال دیگر، اغلب این قدرت را بوسیله تهدید یا به زور حفظ میکنند. همانطور که ما در زندگی عیسی دیده ایم، زندگی با ایمان همیشه و در هر شرایطی مشروط به بی ارادگی در مقابل شر و اطاعت از شریر نیست. برای مثال، با توجه به دوران برده داری در امریکا، اِلن جی وایت می نویسد: « وقتی قوانین انسانی با کلام خدا و قانون او منافات دارد، ما باید از دومی یعنی کلام خدا اطاعت کنیم، مهم نیست که عواقب آن چه خواهد بود. قانون دنیای خاکی ما، از ما می خواهد که مانند برده خود را تسلیم ارباب کنیم، ما نباید اطاعت کنیم؛ و ما باید عواقب ناشی از نقض این قانون دنیای خاکی را تحمل کنیم. برده ها جزو اموال هیچ انسانی نیستند. خداوند خودش ارباب حقیقی است، و انسان حق ندارد که مخلوق خداوند را تحت سلطه خودش بگیرد و خود را مالک او بداند » جلد اول، Testimonies for the Church، صفحات ۲۰۱ و ۲۰۲. [صفحات فوق برگرفته شده از متن انگلیسی می باشد]

`مرز بین اطاعت از مقامات و حمایت از آن دسته از کسانی که ممکن است قربانی یک حکومت ستمگر شده باشند، کجاست؟`