---
title:  بی تفاوتی و دلزدگی نسبت به امور خیریه و اعمال مشفقانه
date:  16/09/2019
---

با امکان پایمال شدن نیت های خوب بوسیله « تمام سختیها و مصایب در دنیا »، بسیاری از ما دوست داریم تا کارهای بیشتری انجام بدهیم تا در زندگی کسانی که در رنج و عذاب هستند تغییر حاصل کنیم. مجموعه ای از رفتارها و اقدامات وجود دارند که به ما می توانند کمک کنند تا به کسانی که نیازمند کمک هستند، پاسخ مثبت بدهیم.

شفقت: همانطور که دیده ایم، درک درد و رنج و همدردی درغم واندوه کسانی که در معرض آزار و آسیب هستند اولین گام در جهت اقدام کاری برای آنها است. ما نیاز داریم که میزان حساسیت خودمان را نسبت به رنجیدگان، افزایش دهیم و این نگرانی و حساسیت در مورد آنان را از دست ندهیم. امروزه، مردم در مورد « خستگی از محبت کردن » صحبت می کنند، در مورد این عقیده که، ما خیلی زیاد در معرض غم و اندوه و مصیبت قرار داریم، اینکه بسیاری از ما به دلایل مختلفی دلزده و بیزار شده ایم، برای اینکه برای حمایت عاطفی و مالی فراخوانده شده ایم. عیسی آگاهانه از شریر و درد و رنج اطرافش با خبر بود؛ با این حال، او با دلسوزی ایستادگی کرد به کار خود ادامه داد، پس ما هم باید مثل او عمل کنیم.

تعلیم و آموزش: از آنجا که بسیاری از وضعیت های ناشی از بی عدالتی و فقر مبهم است، بنابراین هر چه که ما می توانیم در این مورد بشنویم و یاد بگیریم مهم است. نمونه های بسیاری وجود دارد که در آن افرادی با نیّت خوب، هنگامی که سعی می کردند به دیگران کمک کنند، باعث آسیب رساندن به زندگی آنان شده اند. در صورتی که این نمی تواند بهانه ای برای کمک نکردن به آنها باشد، و ما باید در پی راه های آگاهانه و اندیشمندانه برای مشارکت در کمک رسانی به آنان باشیم.

دعا: هنگامی که ما با یک مشکل مواجه می شویم، اولین فکری که به ذهن ما می آید اقدام « عملی » در جهت رفع آن مشکل است. امّا کتاب مقدس به ما یادآوری میکند که « دعا » عملی است که ما باید انجام دهیم. ما می توانیم در زندگی فقرا و مظلومین، با دعاهایمان برای آنان و کسانی که بر آنها سُلطه دارند، تغییر ایجاد کنیم ( اول تیموتائوس ۲: ۱ و ۲ را ببینید )، همچنین باید در پی هدایت و راهنمایی خداوند برای یافتن بهترین روش در ارائه کمک بیشتر باشیم ( امثال سلیمان ۲: ۷ و ۸).

توقعات: یکی دیگر از عوامل مهم در تلاش برای تسکین رنج و زحمت، این است که با توجه به پیچیدگی شرایط اجتماعی، سیاسی، و شخصی، باید توقعات معقول و بجا داشت. امید ما باید این باشد، که به مردم گزینه ها و فرصت هایی بدهیم که ممکن است از آن برخوردار نبوده باشند. گاهی اوقات آنچه مردم با این فرصت ها انجام می دهند، ما را نا امید میکند، امّا ما باید به انتخاب آنها احترام بگذاریم. به هر حال به هر روشی که ممکن است باید به خاطر رنجدیدگان تلاش کنیم، و اساس معیار ما این باشد که: « با دیگران همانطور رفتار كنید كه میخواهید آنها با شما رفتار كنند » (متی ۷: ۱۲).

`یعقوب ۱: ۵ تا ۸ را بخوانید. نقش دعا در فعالیت های مسیحی چیست؟ یعقوب در باب ۲ آیات ۱۵ و ۱۶ در بارهٔ اینکه چگونه می توانیم با دعا و گرفتن جواب دعاهایمان، به دیگران کمک کنیم، چه چیزی پیشنهاد میکند؟`