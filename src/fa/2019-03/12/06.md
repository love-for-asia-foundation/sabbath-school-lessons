---
title:  صدایی برای بی صدایان
date:  19/09/2019
---

سلیمان نبی نوشت که « زمانی برای سکوت، زمانی برای سخن گفتن » ( جامعه ۳: ۷). او درست می گفت، برای هر یک از ما پیدا کردن توازون مناسب برای زمان حرف زدن و یا سکوت، آسان نیست. به هر حال، زمانی باید به خاطر ستمدیدگان حرف زد و صدای خاموشان و بینوایان بود و در پی غلبه بر شرّ بوسیلهٔ نیکویی بود، آیا امکان دارد که به عنوان کلیسا با سکوت بیش از حد خود در خطا و گمراهی بیفتیم، در زمانی که باید صدای ما شنیده شود؟

مسیحیان اغلب با توجه به دعوت برای خدمت عملی و تلاش برای خدمت به دیگران، همانطور که مسیح برای ما انجام داد، در مورد اینکه باید دستان و پاهای عیسی برای یاری رسانی به دیگران باشند، صحبت می کنند. امّا در وظیفه نبوی، همانطور که در کتاب مقدس بیان شده است، اولین دعوت خداوند از مردان و زنان این است که صدای او باشند و از جانب خدا، و همچنین کسانی که خداوند می خواهد از آنان دفاع شود، سخن گویند ( ببینید مزمور ۱۴۶: ۶ تا ۱۰).

`اشعیاء ۵۸: ۱ تا ۱۰ را بخوانید. این آیات چه پیامی در زمان و مکان و شرایط خاصِ دوران خودش و همینطور در مورد زمان و مکان و وضعیت فعلی جهان به ما میگوید؟ و چقدر از زمانی که اشعیا این را نوشت تا زمان حال دنیای ما تغییر بوجود آمده است؟`

دعوتِ انبیاء برای اجرای عدالت هرگز راهی برای رسیدن به محبوبیت نبود. اما بوسیله ماموریتی که خداوند به آنان سپرده بود، انگیزه ای یافتند برای درک اشتیاق خداوند برای اجرای عدالت، همدردی و جانبداری از وضعیت فقرا و مظلومان، و در پی ایجاد شرایط بهتر برای جامعه خودشان باشند، با وجود مخالفت ها و سختی ها و خطرات، این انبیاء جرات یافتند تا صدای بینوایان خاموش دوران و مکان زندگی خودشان شوند ( اول پطرس ۳: ۱۷).

بر اساس درک ما از انجیل و دعوت به معرفی عیسی به دنیا، همچنین کلیسای روز هفتم ادونتیست در رابطه با برخورد و مقابله با شریر در دنیا، راهکارهای خوبی دارد که ارائه دهد.

به عنوان مثال: « ادونتیست ها اعتقاد دارند، اقداماتی که برای کاهش فقر و بی عدالتی ها در جامعه صورت میگیرد بخش مهمی از مسئولیت های اجتماعی مسیحیان است. کتاب مقدس به وضوح علاقهٔ خاص خداوند به فقرا و انتظارت او از پیروانش در حمایت ومراقبت از کسانی که قادر به مراقبت از خودشان نیستند را بیان میکند، همهٔ انسانها، صورت و تصویر خداوند را در بردارند و دریافت کنندگان برکت خداوند هستند ( لوقا ۶: ۲۰). در کار کردن برای فقرا، از تعالیم و الگوهایی که مسیح به ما داده است پیروی میکنیم ( متی ۲۵: ۳۵ و ۳۶). به عنوان یک جامعهٔ روحانی، ادونتیست های روز هفتم، از عدالت و فقرا حمایت میکنند و از جانب کسانی که نمی توانند صدای عدالت خواهی خود را به گوش دیگران برسانند، سخن می گویند ( امثال سلیمان ۳۱: ۸) و از عدالت و فقرا در برابر کسانی که فقرا را از حقوق خود محروم میکنند دفاع می کنند ( اشعیا ۱۰: ۲). ما با خداوند در گرفتن حق مظلومان از ظالمان ( مزمور ۱۴۰: ۱۲) مشارکت میکنیم ». بیانیه رسمی کلیسای روز هفتم ادونتیست در مورد فقر جهانی، ۲۴ ژوئن ۲۰۱۰.