---
title:  رحمت محبانه
date:  14/09/2019
---

### مطالعه این هفته
متی ۶: ۲۵ تا ۳۳؛ یعقوب ۱: ۵ تا ۸؛ ۲: ۱۵، ۱۶؛ اشعیا ۵۲: ۷؛ اول یوحنا ۳: ۱۶ تا ۱۸؛ اشعیا ۵۸: ۱ تا ۱۰.

> <p>آیه حفظی</p>
> « در تاریکی، نور برای صالحان طلوع میکند، برای شخص فیاض و رحیم و پارسا. فرخنده است شخص سخاوتمند و قرضدهنده، که در کارهای خویش با انصاف است » ( مزمور۱۱۲: ۴ و ۵).

همانطور که دیده ایم، کتاب مقدس پر از توصیف نگرانی خداوند برای فقرا و ستمدیدگان است، همانطور که خداوند از قومش می خواهد که از جانب او در این زمینه اقدام کنند. با وجودِ اهمیتی که به این مسائل میدهد، با این حال این فرمان کتاب مقدسی، تنها بطور پراکنده و ناتمام انجام شده است و تنها با بازگشت مسیح و انجام وقایع فرا طبیعی در روزهای آخر بصورت کامل اجرا خواهد شد.

تا آن زمان، شریر به گونه های مختلف به وسوسه و سماجتش در این امور، بوسیله نفوذ روح های ظلمانی شیطان و فرشتگانش، ادامه میدهد. اغلب این شرارت، در فقر، خشونت، ظلم، بردگی، استثمار، خودخواهی و حرص و طمع به وضوح قابل رویت است. در چنین دنیایی، جوامع ما، کلیسا های ما، و خانواده های ما، باید در برابر این شرارت ایستادگی کنند، مهم نیست که چقدر سخت باشد، ولی باید این کار انجام شود. در پاسخ به محبت و دستورات خداوند و زندگی در پرتو خدمت و فداکاری مسیح و در قدرت و هدایت روح القدس، ما باید با مهربانی، خلاقیت، و با شجاعت در پی آن باشیم که « عدالت را بجا آوریم و محبّت پایدار داشته باشیم و با مشارکتی فروتنانه با خدای خود زندگی کنیم » ( میکاه ۶: ۸).