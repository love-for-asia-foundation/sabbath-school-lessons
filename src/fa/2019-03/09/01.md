---
title:  خدمت در کلیسای عهد جدید
date:  24/08/2019
---

### مطالعه این هفته
اعمال رسولان ۲: ۴۲ تا ۴۷؛ ۴: ۳۲ تا ۳۷؛ متی ۲۵: ۳۸ و ۴۰؛ اعمال رسولان ۹: ۳۶؛ دوم قرنتیان ۸: ۷ تا ۱۵؛ رومیان ۱۲؛ یعقوب ۲: ۱ تا ۹.

> <p>آیه حفظی</p>
> « دینداریِ پاک و بیلکه در نظر پدرِ ما خدا، آن است که یتیمان و بیوهزنان را به وقت مصیبت دستگیری کنیم و خود را از آلایِش این دنیا دور بداریم » (یعقوب ۱: ۲۷).

حداقل از نظر مسیحیان، آیاتی که بنام ماموریت بزرگ شناخته می شوند در متی ( ۲۸: ۱۸ تا ۲۰)، در میان مشهورترین آیات کتاب مقدس شناخته شده اند. اغلب این آیات به عنوان شرح رسالت ما توصیف شده اند و برای همهٔ خدمات و پروژه های بشارتی مسیحیت الهام بخش بوده اند. در واقع، با الهام از این آیات، مسیحیان به سراسر جهان رفته اند حتی گاهی با هزینه فراوان شخصی خود به منظور گسترش و نشر انجیل رهسپار گردیده اند.

و عیسی در بارهٔ این مأموریت عظیم چه گفت؟ برای شاگردسازی، تعمید، و تعلیم دادن به مردم « و به آنان تعلیم دهید که هرآنچه به شما فرمان دادهام، به جا آورند. اینک من هر روزه تا پایان این عصر با شما هستم! » ( متی ۲۸: ۲۰). و همانطور که ما مشاهده کرده ایم، بیشترین چیزی که عیسی به ما سفارش می کند، این است که از نیازمندان، آزردگان و کسانیکه قادر به مراقبت از خوشان نیستند، مواظبت و مراقبت کنیم. به همین ترتیب، ما نیاز داریم که به یاد داشته باشیم این سفارشات برای شاگردان اولیه مسیح، خیلی وظیفه ای جدید و مسئله ای که قبلاً ندیده و یا نشنیده باشند، نبوده است، بلکه بیشتر ادامهٔ رسالت عیسی بود که او قبلاً در میان آنان به انجام آن مشغول بود. به همین ترتیب، این جنبه از تعالیم مسیح را می توان بطور وضوح در زندگی جامعهٔ کلیسای جدید به عنوان بخشی از اجرای مأموریت عظیم دید.