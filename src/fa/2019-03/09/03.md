---
title:  خدمت طبیتا به عنوان شاهد
date:  26/08/2019
---

همانطور که عیسی پیش بینی کرد، کلیسا شروع به رشد کرد. « امّا چون روح القدس بر شما آید، قدرت خواهید یافت پس شاهدان من خواهید بود، در اورشلیم و تمامی یهودیه و سامِرِه و تا دورترین نقاط جهان » ( اعمال رسولان ۱: ۸)، ایمانداران جدید، ایمان و رسالت عیسی را فرا گرفتند. در میان آنان شخصی بنام دورکاس — همچنین بنام طبیتا معروف بود — که در شهر یافا زندگی می کرد. بدیهی است که او بطور عملی تعلیم ویژه مسیح را هنگامی که برهنه ای را لباس می پوشاند، اجرا می کرد، او این کار را به خاطر مسیح انجام می داد ( ببینید متی ۲۵: ۳۸، ۴۰).

`در اعمال رسولان ۹: ۳۶ شرح حال طبیتا و خدمت او را بخوانید. چگونه زندگی و خدمت شما ممکن است در شکل مشابه این آیه توصیف شود؟ شما دوست دارید که چگونه توصیف شوید؟`

به نظر می رسد که خدمت طبیتا همانند یک « شاگرد مسیح » توصیف می شود (اعمال رسولان ۹: ٣۶ را ببینید)، و وفاداری او به خداوند، انرژی او، و تمرکز او برای کمک به دیگران، حتی دورتر از محل سکونتش معروف بود.

پطرس در حال دیدار از شهر لُده در نزدیکی یافا بود، و مردم یافا از او خواستند که به یافا بیائید تا در مورد مرگ نابهنگام طبیتا کاری بکند ( ببنید اعمال رسولان ۹: ۳۷ تا ۴۱). هنگامیکه پطرس وارد یافا شد با عدهٔ زیادی از مردمی که دورکاس در زمان حیاتش با آنان کمک کرده بود، برخورد کرد. آنان به پطرس، لباس هایی را که او برایشان دوخته بود، نشان دادند و بدون شک آنان داستان های زیادی از چگونگی کمک های طبیتا به آنان و دیگران را برای پطرس تعریف کردند.

پس، پطرس برای طبیتا دعا کرد و خداوند او را به حیات بازگرداند، البته هیچ تضمینی وجود ندارد که زندگی همیشه برای کسانی که زندگی خود را برای خدمت به دیگران اختصاص دادهاند، خوب باشد. بالاخره، طبیتا متحمل بیماری و مرگ شد، و همچنین استیفان، یکی از اولین شماس هایی که برای خدمت به بیوه زنان در کلیسا منصوب شده بود، اولین شهید راه خداوند شد ( ببنید اعمال رسولان ۷: ۵۴ تا ۶۰). زندگی در راه خدمت به مردم، یک مسیر آسان و راحت نیست؛ حتی در حقیقت ممکن است راهی سخت و ناهموار باشد.

در هر حال، در این حکایت خداوند با شناساندن محبت و قدرت خودش، هر دو در زندگی و مرگ طبیتا برای تاثیرگذاری عمیق برروی مردم یافا استفاده کرد: « این موضوع در سراسر یافا منتشر شد و بسیاری به خداوند ایمان اوردند »( اعمال رسولان ۹: ۴۲).

`اگر شما در آستانه مرگ باشید، آیا خدمات و کمکهای شما، مانند خدمات طبیتا شایسته یادآوری و سوگواری خواهد بود؟ چگونه می توانیم یک اثر یادگار و خوب از خدمات خود بجا بگذاریم؟ شما چه مهارت های عملی از خود دارید — مانند مهارت طبیتا در خیاطی — که ممکن است شما آن را در جهت خدمت به دیگران بکار ببرید و از آن استفاده کنید؟`