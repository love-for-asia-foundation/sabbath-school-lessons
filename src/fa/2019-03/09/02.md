---
title:  نوع جدیدی از جامعه
date:  25/08/2019
---

پس از عروج عیسی به آسمان و ظهور روح القدس در روز پنطیکاست، گروه ایمان داران به سرعت رشد کرد و کلیسای اولیه را که نوع جدیدی از جامعه در میان پیروان عیسی بود، بوجود آورد و در ابتدا این کلیسا توسط شاگردان اولیه عیسی هدایت شد. به هرحال، این جامعهٔ جدید چیزی نبود که آنها خود در میان خودشان ایجاد کرده باشند؛ بلکه، این بر مبنای تعالیم و رسالت مسیح تأسیس شده بود و تاریخ بلند کلام عبرانی و انبیاء آنان را به تصویر می کشید.

`اعمال رسولان ۲: ۴۲ تا ۴۷ را بخوانید. شما چه چیزی را به عنوان عناصر کلیدی در این توصیف از کلیسای اولیه تشخیص می دهید؟`

در حالی که به نظر میرسد که اسرائیلیان موفق نشدند بطور کامل طرح یک جامعه درست و سخاوتمند را اجرا و در آن زندگی کنند، اما جامعه کلیسای اولیه بطور جدی به دنبال تعلیم آن بود، « البته در میان شما نباید نیازمندی باشد » ( تثنیه ۱۵: ۴). یکی از شیوه های ابراز عملی ایمان آنان این بود که منابع مالی خود را به اشتراک بگذارند — حتی فروختن زمین خود و بخشیدن آن به سرمایه کمک های مردمی ( ببینید اعمال رسولان ۴: ۳۴ و ۵: ۲) — و همانطور که نیاز همنوعان ایماندارشان را برآورده می کردند، کسانی که در بیرون از جامعهٔ جدید و نوپای آنان بودند را به ویژه از طریق شفا دادن، برکت می دادند ( اعمال رسولان ۳: ۱ تا ۱۳، ۵: ۱۲ تا ۱۶).

با این حال این جامعه، جامعهٔ آرمانی شکل گرفتۀ تخیلی نبود. با افزایش شمار ایمانداران، تنش و اختلاف در مورد مدیریت این منابع ، مخصوصاً در رابطه با توزیع روزانه خوراک در میان بیوه زنها افزایش یافت ( ببینید اعمال رسولان ۶: ۱). شاگردان مسیح، کسانی که رهبران معمول گروه بودند، می خواستند بر موعظه کردن انجیل تمرکز کنند. آنان برای مقابله با وضعیتی که با آن مواجه بودند، نیاز داشتند که در برخی از سازماندهی ها بازنگری کنند.

بنابراین، هفت نفر به منظور تمرکز بر موضوعات عملی جامعه کلیسای تعیین شدند، شاید این اولین گام برای شناسایی خدمات و توانایی های مختلف برای بکارگیری در کلیسا بود؛ در عین حال این، این مسئله مهم بودن خدمت اجرایی و عملی را برای حیات کلیسا و شاهدان نشان می داد. «همان اصول تقوا و عدالت که باید حاکمان را برای رهبری مردم در زمان موسی و داوود راهنمایی میکردند، همانطور باید بوسیله کسانی که خداوند وظیفه نظارت بر کلیسای جدید و انتشار انجیل را به آنها سپرده بود، پیروی می شدند ». اِلن جی وایت، اعمال رسولان، صفحه ۹۵.

`سعی کنید، تصور کنید آنچه را که در جامعهٔ اولیه کلیسا بود، به چه صورتی بوده است. ما چطور می توانیم همان اصول را امروزه منعکس کنیم؟`