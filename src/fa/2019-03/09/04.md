---
title:  بخشیدن به عنوان راهی برای یاری و تقسیم نعمت
date:  27/08/2019
---

پولس رسول بعد از تحول عقیده، رسالتی را بر عهده گرفت، که بتواند انجیل را به دنیای غیر یهودیان معرفی کند. خداوند قادر، به او وظیفه حلِ مسایل مهمی که در مورد ارتباط بین اعتقادات مسیحی با ریشه های یهودی و پیروان جدید غیر یهودی مسیحی مطرح بود، را داد. یک شورای متشکل از رهبران یهودی و رهبران غیر یهودی مسیحی در اورشلیم برای بحث در مورد موضوع و جستجوی رهنمود خداوند در رابطه با این مسایل پیچیده با هم ملاقات کردند، جلسه و نتایج آن در اعمال ۱۵ ثبت شده است.

در هر حال، در گزارش پولس از این جلسه که در غلاطیان باب ۲ آمده است، او یک اصل مهم دیگر به رهنمودهایی که او از سوی شورای اورشلیم برای ادامه رسالتش در میان غیر یهودیان دریافت کرده بود را اضافه کرده است: « تنها پیشنهادی كه داشتند این بود كه در فكر فقرا باشیم، یعنی همان كاری كه من مشتاق انجامش بودم » ( غلاطیان ۲: ۱۰).

و پولس، شخصاً اهمیت برروی این مسئله را ادامه داد ( نگاه کنید، بطور مثال، اعمال رسولان ۲۰: ۳۵) و در سراسر خدمتش به کلیسای اولیه در اورشلیم که نگرش جامعهٔ مسیحی را در پذیرفتن همهٔ ایمانداران گسترش داد.

`دوم قرنتیان ۸: ۷ تا ۱۵ را بخوانید. چگونه پولس انجیل و بخشش سخاوتمندانه را بهم ارتباط میدهد؟`

پولس همچنین به دو مرجع عهد عتیق استناد میکند تا از مؤمنان برای بخشش، سخاوت و اهمیت به دیگر مؤمنان که در شرایط سخت و ناگوار هستند، دعوت به عمل آورد. او حکایت قوانین خداوند بخشنده در مورد تهیه مَنّا برای اسرائیلیان در بیابان را به عنوان الگو برای بخشیدن و به اشتراک گذاشتن در میان جامعهٔ گسترده کلیسا ذکر کرد ( ببینید دوم قرنتیان ۸: ۱۵). همچنین او مزمور ۱۱۲: ۹ را نقل قول کرد، که می گوید: « او با سخاوت به نیازمندان میبخشد و خیرخواهی او تا به ابد باقی است » (دوم قرنتیان ۹:۹).

پولس از خوانندگان نامه هایش خواست که درمورد بخشیدن، قاطعیت داشته و گشاده دست باشند و بطور مرتب بخشی از درآمد خود را کنار بگذارند تا زمانی که او یا تیطُس از کلیسای آنان به منظور جمع آوری هدایا و ارائه آنها به مسیحیان نیازمند اورشلیم دیدار کردند، به راحتی بتوانند به آنان کمک کنند. او از یک کلیسای نمونه برای تشویق دیگر کلیساها برای بخشش مانند آن کلیسا، استفاده کرد. « این خدمت شما دلیل بر ایمان شماست و مردم خدا را برای آن شكر خواهند كرد. زیرا شما نه تنها به ایمان خود به انجیل مسیح اعتراف میکنید، بلكه آنها و دیگران را در آنچه دارید سهیم میسازید » ( دوم قرنتیان ۹: ۱۳).

`چگونه می توانیم بخشش را اولویت قرار بدهیم، در حالی که قادر نیستم هرگونه درخواست و نیازی را برآورد کنیم؟`