---
title:  راهنمایی پولس برای خوب زندگی کردن و محبت کردن
date:  28/08/2019
---

نامهٔ پولس به رومیان، به خاطر توضیحات عمیق بخاطر اصول تعالیم و اعتقادی نجات و رستگاری بوسیلهٔ ایمان از طریق مرگ مسیح، بسیار مشهور است. امّا پس از ۱۱ باب تعلیم در این خصوص، یک تغییر قوی و مهم وجود دارد. پولس یک راهنمایی عملی برای زندگی کردن و محبت کردن، بر اساس فیض و محبت خداوند همانطور که در عیسی مسیح و حکایت انجیل آشکار شد، را پیشنهاد میکند « بنابراین ای برادران من، با توجّه به این رحمتهای الهی، از شما در خواست میکنم بدنهای خود را به عنوان قربانی زنده و مقدّس كه پسندیدهٔ خداست، به او تقدیم كنید. عبادت روحانی و معقول شما همین است » ( رومیان ۱۲: ۱). در واقع، پولس میگوید که به خاطر آنچه که خداوند برای ما، از طریق عیسی مسیح انجام داده است، ما باید بدین گونه زندگی کنیم.

`رومیان ۱۲ را بخوانید و آن را خلاصه کنید، به خصوص به راهنمایی برای محبت کردن و مراقبت از کسانی که نیازمند هستند، توجه کنید.`

به یک معنا، رومیان ۱۲ به عنوان خلاصۀ از بسیاری از مباحث است، پولس در برخی دیگر از نامه هایش شرح دقیق تری میدهد. او در بارهٔ وظیفه ها و هدایای مختلف در درون بدن کلیسا، از جمله خدمت و تشویق دیگران، و بخشش سخاوتمندانه صحبت میکند ( آیات ۳ تا ۸). امّا نه تنها این کارها باید انجام شود، بلکه باید به خوبی انجام شود — بالاتر از همه چیز — با محبت انجام شود ( آیات ۹ تا ۱۱).

پولس بطور عملی توضیح میدهد که این نوع زندگی دربارهٔ چیست. او از مؤمنان می خواهد که در سختی ها و آزار و اذیت، صبور باشند، و در مراقبت از نیازمندان، درهر جا و در هر زمانی که ممکن باشد صلح طلب باشند و — همانطور که قبلاً دیدیم — جواب بدی و بی عدالتی را با مهربانی بدهند، و برای غلبه بر شرّ، کارهای خوب انجام دهند ( ببنید رومیان ۱۲: ۲۰ و ۲۱).

این باب آنچه را که به معنای زندگی کردن برای یک انسان به عنوان یک فرد جدید است را مشخص می کند، و خدمت به خداوند بصورت انفرادی و همینطور به عنوان بخشی از یک جامعه با ایمان را تعیین میکند. پولس به این دسته از پیروان جدید عیسی مسیح گفت که زندگی آنان، اولویت های آنان، و اعمالشان باید در پاسخ به آنچه که عیسی با مرگش برروی صلیب و دادن امید زندگی ابدی برای آنان انجام داد، تغییر کند. همانطور که آنها در جامعهٔ ظالم و بی رحم، در مرکز امپراطوری روم زندگی می کردند، پولس آنان را راهنمایی کرد که به گونهٔ متفاوتی زندگی کنند: « همشكل این جهان نشوید بلكه به وسیلهٔ تجدید افكار، وجود شما تغییر شكل یابد تا بتوانید ارادهٔ خدا را تشخیص بدهید و آنچه را كه مفید و پسندیده و كامل است، بشناسید » (رومیان ۱۲: ۲).