---
title:  عیسی شفا می دهد
date:  13/08/2019
---

انجیل پر از حکایات معجزات عیسی، به ویژه کسانی است که شفا یافته اند. همانطور که اشعیا پیشگویی کرده بود، او نابینایان و کسانی را گاهی اوقات سالها در رنج و مرض بودند شفا داد ( به عنوان نمونه به لوقا ۵: ۲۴ تا ۳۴ و یوحنا ۵: ۱ تا ۱۵ نگاه کنید). اما معجزات او بیشتر از این بود؛ او افلیج را شفا داد، جذامی را درمان کرد — نه فقط بوسیله کلام خود بلکه بوسیله لمس کردن آنها — هرچند آنان « گناهکار » بودند؛ او با ارواح پلید روبرو شد کسانی که ذهن و جسم انسانها را در اختیار خود داشتند؛ و او حتی مردگان را هم حیات بخشید.

ما ممکن است فکر کنیم که این معجزات به خاطر جلب توجه انبوه مردم و اثبات قدرتش به بسیاری از مخالفانش و منتقدانش بوده است. اما همیشه موضوع به این صورت نبوده است. برعکس، اغلب عیسی به اشخاصی که شفا می یافتند سفارش می کرد که به کسی درباره آن چیزی نگویند. هرچند به نظر می رسد که افراد شفا یافته دوست نداشتند این درخواست مسیح را اجابت کنند و این خبر شگفت انگیز شفای خود را فقط در نزد خویش حفظ کنند، عیسی سعی داشت نشان دهد که معجزات او دربارهٔ هدفی مهم تر از دریافت بینایی است، و البته هدف نهایی او این بود که مردم از طریق او به رستگاری برسند.

با این حال، معجزات شفای عیسی مظهر شفقت و مهربانی او بود. برای مثال، در مورد رهبری او برای سیر کردن ۵۰۰۰ نفر،« همینکه عیسی به ساحل رسید، جمعیّت زیادی را دید و دلش به حال آنها سوخت و مریضان آنان را شفا داد » ( متی ۱۴: ۱۴). عیسی درد کسانی را که در معرض رنج و مرارت بودند احساس کرد، و هر آنچه را که می توانست برای مردم انجام داد و او نزد آنان آمد تا به آنها کمک کند و دست نیاز آنان را بگیرد.

`نبوت اشعیا را در کتاب متی ۱۲: ۱۵ تا ۲۱ بخوانید. به چه روشهایی اشعیا و متی مشخص کرده اند که هدف عیسی بزرگتر و مهمتر از شفا دادن تعدادی — یا حتی چند صد نفر — مردم مریض، بوده است؟`

« هر معجزه ای را که عیسی انجام داد، نشانه ای از الوهیت او بود. او کارهایی را انجام داد که قبلاً پیش بینی شده بود که مسیح انجام خواهد داد؛ اما به نظر فریسی ها این کارهای رحیمانه، یک قانون شکنی محقق بود. رهبران یهودی با بی علاقگی و نگاهی عاری از عاطفه به رنج انسان نگاه می کردند. در بسیاری از موارد، خودخواهی و ظلم و ستم آنان باعث درد و رنج مسیح می شد. بدین ترتیب معجزات مسیح، آنها را عذاب می داد » — اِلن جی وایت، آرزوی اعصار، صفحه ۴۰۶ .

معجزات شفای عیسی، اعمالی از روی محبت و عدالت بودند. اما در همهٔ موارد، انسان هایی که او شفا می داد، در نهایت همان انسان قبل از شفا یافتن و اولیه از نظر شخصیتی نبودند. در نهایت هدف تمام آنچه که مسیح انجام داد، هدایت مردم بسوی زندگی ابدی بود ( یوحنا ۱۷: ۳ را بخوانید).