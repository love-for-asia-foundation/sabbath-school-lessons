---
title:  پاکسازی معبد
date:  14/08/2019
---

وقتی ما حکایات عیسی را در انجیل می خوانیم، ما اغلب مجذوب تصاویر آرام عیسی می شویم — مراقبت و توجه او نسبت به بیماران و کودکان، حکایت های او در مورد جستجوی گمراهان و زیان دیدگان، و صحبت هایی که او دربارهٔ ملکوت خداوند می کرد. و ما در داستان های دیگر، می بینیم که او مخصوصاً در برابر رهبران مذهبی زمان خودش و برخی از مراسم مذهبی، محکم و بی پرده و رک عمل می کند — و این می تواند باعث علت تعجب ما شود.

`متی ۲۱: ۱۲ تا ۱۶؛ مرقس ۱۱: ۱۵ تا ۱۹؛ لوقا ۱۹: ۴۵ تا ۴۸؛ یوحنا ۲: ۱۳ تا ۱۷ را بخوانید. اهمیت این واقعیت که حکایتهای متشابه در تمام شرح حال های انجیل گفته شده است، چیست؟`

خیلی جای تعجب نیست که این رویداد در تمام انجیل ها ذکر شده است. این یک حکایت تأثرآور، تأثیرگذار و پر شور است. عیسی آشکارا نگران استفاده معبد به این طریق و جایگزینی جایگاه واقعی عبادت با مکان خرید و فروش حیوانات برای قربانی کردن بود. بی رحمی که در همهٔ آن قربانی ها به نمایش می گذاشتند، بیان کنندهٔ این بود که مرگ مسیح جایگزینی برای مجازات مرگ جهان برای گناه خواهد بود.

اقدامی چنین بی پرده به خوبی متناسب با سنت پیامبران عبرانی بود. در هر یک از حکایتهای انجیل توسط عیسی و یا نویسندگان انجیل به این نکته اشاره شده است و از اشعیا، ارمیا تا مزامیر نقل شده تا توضیح دهند که چه اتفاقی در این حکایت رخ داده است. مردم عیسی را به عنوان نبی شناختند ( متی ۲۱: ۱۱ را ببینید ) بعد از اینکه او سوداگران و کسانی که دادوستد می کردند را بیرون راند، همانطور که در حیاط معبد شفا و آموزش می داد مردم بسوی او آمدند. اینها افرادی بودند که در اثر لمس او بهبودی یافته بودند و همانطور که به تعلیم او گوش می دادند، امید در قلب آنان رشد می کرد.

همچنین رهبران مذهبی، عیسی را به عنوان نبی شناختند - به عنوان کسی که برای قدرت و ثبات نظم اجتماعی آنان خطرناک بود – و به دنبال روشِ طراحی قتل عیسی مسیح به همان شیوه ای که پیشینیانشان علیه انبیاء در قرن های پیشین طراحی کرده بودند، رفتند (این مقایسه را در لوقا ۱۹: ۴۷ ببینید).

`به عنوان اعضای کلیسا، چگونه می توانیم نقش خودمان را ایفا کنیم تا اطمینان حاصل کنیم که کلیساهای محلی ما هرگز به مکانی مانند معبد ایام مسیح مبدل نشود؟ ما چگونه می توانیم از آن خطرات روحانی جلوگیری کنیم؟ در واقع، برخی از آنها چگونه ممکن است باشد؟`