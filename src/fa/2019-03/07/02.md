---
title:  سرود مریم
date:  11/08/2019
---

این صحنه را تصور کنید: فقط چند روز پیش مریم پیام جبرئیل فرشته را دریافت کرده بود. او به مریم گفته بود که او مادر عیسی پسر خداوند متعال خواهد بود، او هنوز به هیچکس در این مورد حرفی نزده بود و می رود تا الیزابت، خویشاوند پیرش را ملاقات کند، الیزابت همچنین در انتظار بدنیا آمدن فرزندش در اثر معجزه است. الیزابت از طریق بینش روحانی خود، خبر بارداری مریم را حتی قبل ازاینکه مریم فرصت پیدا کند چیزی در مورد آن بگوید، ادراک می کند و آنها با هم وعده های خیر و نیکویی خداوند را جشن می گیرند.

`لوقا ۱: ۴۶ تا ۵۵ بخوانید. به شکرگزاری او توجه کنید: « زیرا آن قادرمطلق کارهای بزرگی برای من کرده است.نام او مقدّس است » ( لوقا ۱: ۴۹) - و این شکرگزاری فراتر از یک شخص بلکه برای همگان می باشد. چرا حمد و شکرگزاری ما باید هم تاکید شخصی و هم عمومی داشته باشد؟`

این سرود قابل توجهی است که می تواند به خوبی در میان مزامیر و یا در نوشته های انبیاء عبرانی قرار بگیرد. مریم مالامال از حس شگفتی و سپاسگزاری از خداوند شده بود. او به وضوح کار خداوند را در زندگی خودش دیده بود، اما او همچنین از پیامدهای بزرگ طرح خداوند برای نجات قومش و نژاد بشر به خوبی آگاه بود.

اما در فهم و درک مریم، خداوند نه تنها قدرتمند و ستودنی بود، بلکه او مهربان هم بود، و به نظر می رسید که با فروتنی توجه ویژه ای نسبت به ضعیفان و فقرا دارد. فرشته خداوند پس از اعلام « خبر خوش » درباره تولد مسیح، قبل از اینکه مریم این سرود را بسراید، به یکباره ناپدید می شود: « سلاطين را از تخت به زير كشيده و فروتنان را سربلند كرده است. گرسنگان را با نعمتهای خود سير كرده، اما ثروتمندان را تهی دست روانه نموده است » ( لوقا ۱: ۵۲ و ۵۳).

درست در ابتدای داستان زندگی عیسی بر روی زمین، او به عنوان حکمران معرفی شده است — اما به عنوان نوعی فرمانروائی و سلطنتی متفاوت — همانطور که بسیاری از مفسران آن را توصیف کرده اند، پادشاهی خداوند، که عیسی آمد تا آن را بر پا و بنا کند، می باید هنگامی که با احکام اجتماعی معمول در پادشاهی های این دنیا مقایسه می شود، « بر عکس پادشاهی های دیگر » بوده باشد. در توصیف هایی که ما از پادشاهی عیسی داریم، قدرتمندترین و ثروتمندترین های این جهان، کمترین و کوچکترین هستند، فقرا و ستمدیدگان همه رستگاری یافته، « سیراب و اشباع » شده و سربلند می شوند.

`اگر کلیسا تجلی کنندهٔ پادشاهی خداوند باشد، چگونه کلیسا می تواند نمونه خوبی شبیه یک « پادشاهی وارونه » باشد که مریم آن را توصیف کرد ؟ چطور سیستمی می تواند شبیه این الگو باشد، اما بدون اینکه به ثروتمندان و قدرتمندان و همینطور به کسانی که محبت مسیح را دریافت می کنند، بی انصاف باشد؟`