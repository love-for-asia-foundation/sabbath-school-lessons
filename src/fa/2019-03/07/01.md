---
title:  عیسی و نیازمندان
date:  10/08/2019
---

### مطالعه این هفته
لوقا ۱: ۴۶ تا ۵۵، ۴: ۱۶ تا ۲۱، ۷: ۱۸ تا ۲۳؛ متی ۱۲: ۱۵ تا ۲۱، متی ۲۱: ۱۲ تا ۱۶؛ مرقس ۱۱: ۱۵ تا ۱۹؛ اشعیا ۵۳: ۳ تا ۶.

> <p>آیه حفظی</p>
> « روح خداوند بر من است! خداوند مرا برگزيده تا مژدهٔ رحمت او را به بينوايان برسانم. او مرا فرستاده است تا رنجديدگان را تسلی بخشم و رهايی را به اسيران و بينايی را به نابينايان اعلام نمايم و مظلومان را آزاد سازم؛ و بشارت دهم كه زمان آن فرا رسيده كه خداوند انسان را مورد لطف خود قرار دهد » (لوقا ۴: ۱۸ و ۱۹).

در میان دیگر دلایل برای تجسم یافتن او، این دلیل وجود دارد که عیسی آمد تا به ما نشان دهد که خداوند چگونه است. او این کار را فقط با تعالیمش، با فداکاریش، و با طرز زندگیش؛ و بوسیله چگونگی ارتباط با افراد عادی نشان داد. بسیاری از اعمال او تغییرات آنی و دنیایواقعی را در زندگی دیگران ایجاد نمود.

این جنبه از زندگی مسیح توسط انبیاء عهد عتیق، مریم مادر عیسی، و حتی توسط عیسی مسیح هنگامی که رسالت و مأموریت خودش را در اولین موعظه اش( لوقا ۴) مشخص و بیان می کرد، پیشگوئی شده بود. علاوه بر این، نویسندگان انجیل اغلب با استفاده از طرز بیان انبیاء عهد عتیق در قالب حکایات، خدماتی که مسیح انجام داد را توضیح داده اند. به این ترتیب، زندگی مسیح در سنت و رسوم این انبیاء، از جمله شفقت و دلسوزی آنان برای فقرا و ستمدیدگان به طور وضوح دیده می شود.

اما رهبران مذهبی، عیسی را به عنوان تهدیدی برای خود می شناختند. در یک نمونه ناگوار و ترسناک از بی عدالتی و بی رحمی، آنها عیسی را دستگیر و بطور ناعادلانه محاکمه و مصلوب کردند. از طریق محاکمه ناعادلانه عیسی مسیح، خداوند می داند که بی عدالتی چه حسی دارد — و از طریق مرگ او، خداوند وحشت ترس شریر را برملا و از بین برد، اگرچه از طریق رستاخیزش، او برای حیات، نیکویی و نجات به پیروزی رسید.