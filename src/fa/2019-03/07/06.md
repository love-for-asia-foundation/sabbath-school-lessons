---
title:  صلیب مسیح
date:  15/08/2019
---

خداوند، خدایی است که فریاد و گریه های افراد فقیر و ستمدیده را می بیند، می شنود و آرامش بخش آنان است. خداوند، خدایی است که از طریق عیسی مسیح بدترین اعمال غیر انسانی جهان، ظلم و ستم و بی عدالتی را تجربه کرده و متحمل شده است. با وجود تمامی دلسوزی ها و مهربانی هایی که عیسی در زندگی و خدمتش نشان داد، مرگ او به علت نفرت، حسادت و بی عدالتی رخ داد.

از دعاهای هراس عیسی در باغ جستیمانی تا دستگیری، « محاکمه »، شکنجه، تمسخر شدن، مصلوب شدن و مرگ؛ او به شدت متحمل درد، ظلم و ستم، آزار و قدرت ستمگران شد. تمام اینها توسط او که بی گناه، پاک و نیکو بود، کسی که عذاب کشیده بود، تحمل شد:« بلكه خود را از تمام مزایای آن محروم نموده، به صورت یک غلام درآمد و شبیه انسان شد. چون او به شكل انسان در میان ما ظاهر گشت، خود را فروتن ساخت و از روی اطاعت حاضر شد مرگ - حتّی مرگ بر روی صلیب- را بپذیرد » ( فیلیپیان ۲: ۷ و ۸ ). با نگاه موشکافانهدر باب حکایت نجات و رستگاری، ما زیبندگی قربانی شدن عیسی را برای گناهانمان می بینیم، اما نباید بی رحمی را که او در اثر عذاب و بی عدالتی تجربه کرد، فراموش کنیم.

`اشعیا ۵۳: ۳ تا ۶ را بخوانید. این آیات چه چیزی را به ما دربارهٔ اتفاقی که برای عیسی افتاد — رنج کشیدنِ بی گناهی به خاطر گناه — می گوید؟ چگونه این روایت به ما کمک می کند، تا از گذار سختی که بخاطر ما از آن عبور کرد، درک کنیم؟`

خداوند از طریق عیسای مسیح می داند که قربانی بدی و بی عدالتی شدن به چه احساسی شبیه است. اعدام یک انسان بی گناه، بیشتر از قتل خودِ خداوند ناعادلانه است. خداوند هویت خودش را در شرایطی که ما دل شکسته و افتاده بودیم، بر ما آشکار کرد، که ما نمی توانیم در همدردی، شفقت و وفاداری او تردید کنیم: « زیرا كاهن اعظم ما كسی نیست كه از همدردی با ضعفهای ما بیخبر باشد، بلكه كسی است كه درست مانند ما از هر لحاظ وسوسه شد، ولی مرتكب گناه نگردید » ( عبرانیان ۴: ۱۵). چه مکاشفه ای از شخصیت خداوند ما! چگونه ما حتی در ذهن خودمان در پیرامون « مژدهٔ نیکو » در بارهٔ خداوند که صلیب بیان کنندهٔ آن است، می توانیم به نتیجه برسیم؟

`در تمام کارهایی که ما برای خداوند انجام می دهیم، به ویژه در رسیدگی به نیازمندان، چرا باید همیشه مرگ عیسی را به عنوان جایگزین مرگ ما - نه فقط برای ما بلکه برای کسانی که ما به آنان کمک می کنیم — در محور کار خدمت و هدف خود قرار دهیم؟`