---
title:  کمترین اینها
date:  17/08/2019
---

### مطالعه این هفته
متی ۵: ۲ تا ۱۶، ۳۸ تا ۴۸؛ رومیان ۱۲: ۲۰، ۲۱؛ لوقا ۱۶: ۱۹ تا ۳۱، ۱۲: ۱۳ تا ۲۱؛ متی ۲۵: ۳۱ تا ۴۶.

> <p>آیه حفظی</p>
> « پادشاه در جواب خواهد گفت: ‘بدانید آنچه به یکی از كوچكترین پیروان من كردید، به من كردید » ( متی ۲۵: ۴۰).

پس از مشاهده اینکه عیسی در طول زندگی نگران دیگران بود، به ویژه کسانی که در معرض آسیب و از دست رفتن بودند، همچنین باید انتظار داشته باشیم که عیسی چیزهای زیادی در مورد مراقبت از دیگران دارد. عیسی بطور عملی به کسانی که نگران آنان بود کمک کرد.

تعالیم عیسی عملی هستند و متمرکز بر این مفهوم هستند که باید به عنوان پیروان خداوند زندگی کرد. به همین ترتیب می توانیم ببینیم که عیسی ما را به سمت انجام عدالت، محبت و رحمت، مثل آنچه که عیسی خود در زمانیکه اینجا بروی زمین بود و انجام می داد، سوق می دهد. اگر ما از او به عنوان الگو پیروی کنیم، ما نیز می توانیم همانطور که او به دیگران خدمت کرد، خدمت کنیم.

عیسی همچنین در مورد ملکوت آسمان صحبت کرد. در توصیف عیسی، پادشاهی آسمان واقعیتی است که ما می توانیم حتی در حال حاضر بخشی از آن باشیم. این یک شیوه زندگی است که با مجموعه ای متفاوت نسبت به اولویت ها و ارزش ها و اخلاقیات که در پادشاهی های زمین یافت می شود، عمل می کند. تعالیم عیسی نقشه ای برای این پادشاهی تنظیم نمود و شامل تمرکز قوی بر روی نحوهٔ خدمت به خدا و در راه خدمت به او، و چگونگی ارتباط برقرار کردن با دیگران است. ما همچنین در می یابیم که خدمت به دیگران، توجه به نیازهای آنها و کمک به رشد و ترقی آنان، یکی از راه هایی است که ما به طور مستقیم می توانیم خدمات خود را به خدا ارائه دهیم.