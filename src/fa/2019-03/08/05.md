---
title:  مرد ثروتمند و ایلعارز
date:  21/08/2019
---

در تمثیل مرد ثروتمند و ایلعازر( ببینید لوقا ۱۶: ۱۹ تا ۳۱)، مسیح زندگی مرد ثروتمند و مرد فقیر و نا امید را با هم مقایسه می کند. در فقدان رفاه اجتماعی، شفاخانه های محلی، و یا مطبخ ها، این مسئله برای کسانی که نیازمند، ناتوان و یا در معرض دیگر محرومیت ها بودند، معمول بود که در کنار خانه های ثروتمندان گدایی کنند. انتظار می رفت که ثروتمندان، در به اشتراک گذاشتن سهم اندکی از ثروت خود برای رفع این رنج و مصیبت، سخاوتمند باشند. امّا در این حکایت، مرد ثروتمند « خودخواهانه نسبت به درد و رنج برادرش بی تفاوت بود » اِلن جی وایت، پندهای مسیح، صفحه ۲۶۱. در زمان حیات، شرایط مربوط به آنان بدون تغییر باقی می ماند؛ امّا پس از مرگ، به دلیل اینکه خداوند قضاوت می کند، موقعیت آنها بطور چشمگیری برعکس خواهد شد.

`لوقا ۱۶: ۱۹ تا ۳۱ را با لوقا ۱۲: ۱۳ تا ۲۱ مقایسه کنید. شباهت ها و تفاوت های بین این دو حکایت چیست؟ و هر دو حکایت چه چیزی را به ما یاد می دهند؟`

هیچ نوع شواهدی در هیچ کدام از این حکایت ها در مورد اینکه این مردان با انجام کارهای خلاف ثروتمند شده باشند وجود ندارد. احتمالاً آنان سخت کار کرده اند و با دقت ثروت خود را مدیریت کرده اند و توسط خداوند برکت یافته اند. امّا به نظر میرسد در روش و رفتار آنها نسبت به زندگی، خداوند، پول، و دیگران، کار اشتباهی انجام داده اند و این بطور قابل توجهی به قیمت از دست دادن زندگی ابدی آنان برایشان هزینه داشته است.

ترسیمی از تصویر متداول زندگی بعد از مرگ در دوران مسیح، حکایت مرد ثروتمند و ایلعازر، به ما یاد می دهند که انتخاب هایی که در دوران حیات می کنیم برای زندگی بعد از مرگ ما مهم هستند. چگونگی عملکرد ما در مقابل کسانی که نیازمند کمک ما هستند، راهی است که انتخاب ها و اولویت های ما را نشان می دهد. همانطور که « ابراهیم » به رنج مرد ثروتمند اشاره می کند، کتاب مقدس بیشترمسیری مناسب را برای انتخابِ بهتر فراهم می کند: « آنها موسی و انبیا را دارند، به سخنان ایشان گوش بدهند » ( لوقا ۱۶: ۲۹).

مسیح یاد داد که وسوسه های ثروت — چه داشته باشیم، پس انداز کنیم، یا به دنبال بدست آوردن آن باشیم — میتواند ما را از ملکوت او و دیگران دور کند، و به سوی خود محوری و اتکا به خود خود سوق دهد. مسیح ما را دعوت میکند تا اول ملکوت او را بطلبیم و برکاتی را که به ما میرسد، مخصوصاً با کسانی که در اطراف ما نیازمند هستند به اشتراک بگذاریم.

`شرایط مالی شما هرچه که باشد، چگونه میت وانید مراقب باشید که اجازه ندهید پول و یا عشق به ثروت، دیدگاه شما را در مورد آنچه که مسیحیان باید در زندگی بر آن متمرکز باشند، را عوض نکند؟`