---
title:  سامری نیکوکار
date:  20/08/2019
---

`لوقا ۱۰: ۲۵ تا ۲۷ را بخوانید. فقیهی که از مسیح سوال کرد، خلاصه ای از احکام عهد قدیم را که معیاری قابل قبول برای زندگی از طرف خدا بود، ارائه کرد. چگونه این دو قانون بهم مرتبط هستند؟`

هنگامی که ازعیسی سوال می شد، اغلب او پاسخش را با نتیجه ای کاملاً متفاوت با آنچه که سوال کننده به دنبالش بود، به پایان می رساند. در پاسخ به سفارش (لاویان ۱۹: ۱۸) در مورد « همسایه خود را همچون خویشتن محبت کن »، به نظر می رسد که افراد مذهبی در دوران او زمان زیادی را صرف کردند که در مورد حد و حدود اصل « همسایه» بحث کنند.

عیسی از قبل به دنبال این بود تا درک پیروانش را از این عبارت عمیق تر کند و مصرانه خواستار این بود که پیروانش نه تنها همسایه خود را دوست داشته باشند بلکه باید برای همه کارهای مفید هم اقدام کنند: « امّا من به شما میگویم دشمنان خود را دوست بدارید و برای کسانیکه به شما آزار میرسانند دعا كنید. به این وسیله شما فرزندان پدر آسمانی خود خواهید شد، چون او آفتاب خود را بر بدان و نیكان، یكسان میتاباند و باران خود را بر درستكاران و بدكاران میباراند » ( متی ۵: ۴۴ و ۴۵).

امّا وقتی یکی از معلمین قوانین مذهبی به دنبال آزمون عیسی بود، با او بیشتر در مورد این سؤال بحث کرد: « چه کسی همسایه من است؟ » ( لوقا ۱۰: ۲۹). عیسی در پاسخ به او، حکایت سامری نیکو را تعریف کرد، اما پاسخ نهایی به سؤال معلم شریعت تعریف اصطلاح « همسایه » نبود. درعوض، عیسی گفت: که در عمل - « برو و همسایه کسی باش که به کمک تو نیاز دارد » ( لوقا ۱۰: ۳۶ و ۳۷).

`لوقا ۱۰: ۳۰ تا ۳۷ را بخوانید. اهمیت مقایسه ای که عیسی بین سه شخصیتی که مرد نیازمند کنار جاده را دیدند، در چیست؟`

همانطور که در تعالیم عیسی متداول بود، هدف سخت ترین انتقادات او، کسانی بودند که ادعا می کردند مذهبی هستند ولی کمترین اهمیت را به کسانی که رنج میبردند، می دادند. « در حکایت سامری نیکو، مسیح ماهیت دین واقعی را نشان می دهد. او نشان می دهد که این شامل نظام ها، اعتقادات، و یا آئین ها نیست بلکه بدنبال انجام اعمال دوستانه ای است که، بزرگترین خیرات را به دیگران به صورت خیرات و خوبیهای حقیقی به ارمغان می آورد » اِلن جی وایت، آرزوی اعصار، ص. ۴۹۷.

در تعالیم عیسی، او به یک غریبه اشاره می کند، کسی که به نظر می آید نسبت به خدا بی ایمان است،تا نشان دهد که دعوت خداوند برای همه کسانی است که می خواهند پیرو او باشند. همانند اولین شنوندگان او، وقتی ما به سوی عیسی می رویم و از او می پرسیم که برای به ارث بردن زندگی ابدی چه کاری باید انجام دهیم، او سرانجام ما را، برای رفتن و همسایه شدن با هر کسی که نیاز به کمک ما دارد هدایت می کند.