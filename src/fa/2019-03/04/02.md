---
title:  "مزامیر: سرودهایی از امید برای ستمدیدگان"
date:  21/07/2019
---

همانطور که قبلاً اشاره کردیم، خداوند کسانی را که دچار ناراحتی و مشکل هستند، می بیند و صدای آنها را می شنود. ما اغلب در مزامیر فریاد و فغان افرادی که به خدا اعتماد کرده اند، اما انجام عدالت را ندیده اند می شنویم. میتواند به نظر برسد که اذعان نیکی، عدالت و قدرت خداوند، به سبب بی عدالتی و ظلم و ستمی که افراد در این سرودها تجربه می کنند یا شاهد آن هستند، پایمال شده است.

با این حال، اینها سرودهای کسانی هستند که هنوز میسرایند. نور زندگی و شعلۀ ایمان آنان خاموش نشده است. هنوز امید وجود دارد؛ و برای خدا ضروری است تا قبل از آنکه دیر شود، قبل از آنکه شرارت اعلام پیروزی کند، قبل از آنکه ستمدیدگان زیر بار سنگینی که اهریمن بر آنها آورده نابود شوند، اقدام کند. بدین ترتیب، نویسندگان مزامیر سعی می کنند با پُلی شکاف بین ایمان تصریح شده آنها و آزمونها و نمایش های غمبار زندگی را پُر کنند.

`مزمور ۹: ۷ تا ۹، ۱۳ تا ۲۰ را بخوانید. آیا می توانید شرایط داوود - نویسنده مزمور- را در آن تصّور کنید، که چه بوده است؟ آیا می توانید تنش بین ایمان او به نیکی خداوند و تجربه زمان حال او را احساس کنید؟ شما چگونه با ایمان به خدا در هنگام امتحانات سخت زندگی رفتار کرده اید؟`

در سراسر مزامیر، به این تنش امید و وعدهٔ رحمت و عدالت خداوند مکرراً پاسخ داده شده است. ممکن است اکنون به نظر برسد که شرارت و بی عدالتی پیروز شده اند، اما خداوند زورگوها و ظالمان را داوری و مجازات خواهد کرد. آنها مجازات خواهند شد در حالیکه کسانی که آسیب و ستم دیده اند بهبودی یافته و احیا خواهند شد.

سی. اس. لوئیس در واکنش به مزامیر، باشگفتی هیجان و اشتیاق خود برای داوری خداوند را که به طور مکرر در مزامیر بیان شده است، ابراز می کند. او مشاهده کرد که بسیاری از خوانندگان کتاب مقدس در حال حاضر، فکر می کنند که عدالت چیزی است که باید از آن بگریزند، او دیدگاه اصلی یهودیان را در نظر می گیرد و می نویسد: « هزاران نفر از کسانی که تمامی دارائی خود را از دست داده اند و کسانی که حق به جانب هستند، در نهایت به حق خود خواهند رسید. البته آنها از قضاوت نمی ترسند. آنها می دانند که در دَعَوی خود پاسخگو و مقصر نخواهند بود – چنانچه فقط پرونده آنان استماع شود. و در آخر زمان، هنگامی که خدا برای داوری می آید، فقط پروندهٔ آنان باز خوانی میشودبیاید، سرانجام چنین خواهد شد »- سی. اس. لوئیس، تاملی بر مزامیر- برگرفته شده از مرجع زیر:

در مزامیر، امید را برای ستمدیدگان می بینیم، حتی در حال حاضر، حتی در میان رنج ها و نا امیدیهای حاضر.

`چه دلایلی داریم تا ایده داوری را به جنبه مثبت نگاه کنیم، و نه چیزی که از آن واهمه داشته باشیم؟`