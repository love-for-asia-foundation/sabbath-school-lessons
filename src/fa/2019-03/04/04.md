---
title:  وعده های یک پادشاه
date:  23/07/2019
---

`مزمور ۱۰۱ را بخوانید. اگرچه این مزمور خطاب به رهبران نوشته شده است. ما چه پند مهمّی از آن می توانیم در مورد خودمان بگیریم؟`

مزمور ۱۰۱ متنی برای رهبران است. تصور می شود این آیات توسط داوود در اوایل سلطنت او به عنوان پادشاه اسرائیل نوشته شده است. آن مطالب حتی ممکن است برگرفته شده ازتعهدات و وعده های او در زمان به پادشاهی رسیدن باشد. داوود بخاطر تجربیاتش به عنوان یک جوان جنگجو برای شائول و سپس به عنوان یک فراری از ترس وی، داوود شاهدی برای خود شد، که چگونه پادشاهی که راه درستی و صداقت را گم کند می تواند به ملت و خانواده اش آسیب برساند. داوود مصمم بود که رهبری متفاوت باشد.

تعداد معدودی از ما ممکن است که از رهبران سیاسی و یا ملی باشیم، اما همهٔ ما نقش هایی را در زندگی ایفا می کنیم که در آن فرصتی برای تاثیرگذاری بر دیگران و تشویق آنان داریم. این حالت ممکن است در زندگی کاری ما، در مشارکت های اجتماعی ما، خانواده ما، و یا کلیسای ما باشد. همانطور که اِلن جی وایت درباره عملکرد و جایگاه رهبری، نظر می دهد، « عهدهای داوود در مزمور ۱۰، باید تعهدات همهٔ کسانی باشد که مسؤلیت محافظت از تاثیرات در خانه را بر عهده دارند. » Counsels to Parents, Teachers, and Students، صفحه ۱۱۹. [از مرجع انگلیسی]

در حالی که فرصت و مجال داریم، باید آماده باشیم تا با حفظ و پاسداری از این اصول آنرا به کسانی که رهبری ما را بر عهده دارند پیشنهاد کنیم. و همهٔ ما، در رهبری مان و در جایگاه تاثیرگذاری خود، فرصت داریم که اصول رهبری داوود را به منظور کمک گرفتن از آن برای برکت دادن دیگران استفاده کنیم.

نقطه شروع برای داوود، عادل شمردن خدا برای رحمت و عدالت اوست ( مزمور ۱۰۱: ۱)، چیزی که پایه و اساس همه چیز شد و داوود به دنبال حمایت از آن در مقام رهبریش بود. او به دنبال یادگیری و انجام خصوصیات مشابه ( رحمت و عدالت) آنها در زندگی و کار خود بود. برای انجام این کار، او باید در برابر وسوسه های سؤاستفاده، فساد، خیانت در امانت مقاومت کند، که همهٔ آنها تله های خاصی برای کسانی است که در جایگاه قدرت و رهبری قرار دارند.

آگاهی از اینکه چقدر مشاوران خوب می توانند برای کمک به او در انجام کارهای درست مهم باشند، داوود را متعهد کرد که به دنبال تعیین مشاوران قابل اعتماد و مقامات شایسته در امور باشد. عدالت و رحمت، نشانه رهبری او، حتی در میان کسانی بود که برای او و با او کار می کردند.