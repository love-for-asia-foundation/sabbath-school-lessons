---
title:  اشعیا
date:  01/08/2019
---

`اشعیا ۱: ۱۵ تا ۲۳؛ ۳: ۱۳ تا ۱۵؛ و ۵: ۷ و ۸ را بخوانید. چگونه شما واکنش نبی را به آنچه او در جامعه اطراف خودش مشاهده کرد، شرح می دهید؟`

مقدمه موعظه اشعیا- پنج فصل اول — ترکیبی از انتقاد شدید از نوعی جامعه ای است که قوم خداوند به شکل آن جامعه درآمده بودند، و هشدارهای قریب الوقوع داوری، در واکنش به رد شدن آنان از طرف خداوند و ادامه اعمال اشتباه آنان، و همینطور پیشنهادات امیدوارانه در صورتیکه مردم به سوی خدا برگردند و زندگی خودشان و جامعهٔ خود را اصلاح کنند. اما شاید قوی ترین احساساتی که از طریق کلامش بیرون می آید احساس غم و اندوه است. بر اساس درک او از خداوند و آنچه که او برای قومش می خواهد، نبی برای آنچه که از دست رفته بود سوگواری می کند، افراد بیشماری فراموش شده بودند و آسیب دیده بودند، و برای ملتی که داوری خواهند شد.

اشعیا این طرح را از طریق رسالت نبوی خود دنبال می کند. او از مردم خواست تا به یاد داشته باشند که خدا برای آنها چه کرده است. او همچنین به این مردم پیشنهاد می کند که به آنچه خداوند می خواهد در آینده برای آنان انجام دهد امید داشته باشند. بنابراین، اکنون باید به دنبال خداوند بروند، و برای همین، احیای رابطه با او شامل توبه از اعمال مجرمانه و اشتباه فعلی و تغییر نحوهٔ برخورد با دیگران می باشد.

اشعیا در باب ۵۸ و ۵۹، به طور ویژه به موضوع نگرانی برای عدالت اشاره می کند. او دوباره جامعه ای را توصیف می کند که « عدالت در آن به عقب رانده شده است و عدالت از آن دور شده است؛ حقیقت در آن لغزش خورده است، و و صداقت نمی تواند وارد آن جامعه شود » (اشعیا ۵۹: ۱۴). اما او همچنین تأکید می کند که خدا از آن آگاه است و خداوند قومش را نجات می دهد — « نجات دهنده ای خواهد آمد » (اشعیا ۵۹: ۲۰).

در سراسر کتاب اشعیا، بخش مهمی از توجّه نبی، به رسمیت شناختن بازگشت مسیح معطوف می شود، کسی که در نهایت حکومت خدا را بر روی زمین دوباره برقرار می کند و عدالت، رحمت، شفا و احیاء را با خود به ارمغان می آورد.

`اشعیا ۹: ۶ و ۷؛ ۱۱: ۱ تا ۵؛ ۴۲: ۱ تا ۷؛ و ۵۳: ۴ تا ۶ را بخوانید. چگونه این نبوتها با آنچه که شما از زندگی، رسالت و مرگ عیسی درک می کنید، مطابقت دارند؟ این نبوتها در مورد هدف از آمدنش به این جهان چه می گویند؟`