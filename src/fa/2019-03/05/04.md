---
title:  میکاه
date:  30/07/2019
---

« خداوند به ما فرموده است که از ما چه می خواهد. آنچه او از ما می خواهد این است که رحم و انصاف داشته باشیم و با کمال فروتنی احکامش را بجا آوریم ؟ » ( میکاه ۶: ۸).

`در حال حاضر چه روشهایی وجود دارند، که شما بتوانید به دور از این کلمات زندگی کنید؟`

گویا میکاه ۶: ۸ یکی از بهترین آیات کتاب مقدس شناخته شده است. با این حال، مانند بسیاری از آیاتی که ما از آنان برای خود شعارها و یا « دیوارکوب ها » درست می کنیم، احتمالاً ما بیشتر از آنها سخن میگوییم و کمتر با مفهوم آن آشنا هستیم.

`میکاه ۲: ۸ تا ۱۱ و ٣: ۸-۱۲ را بخوانید. مردم چه کارهایی می کردند که میکاه آنان را محکوم کرد؟`

سلطنت اَحاز به عنوان یکی پادشاهان یهودا، شاهد بود که قوم خداوند به پائین ترین سطح روحانی خود در تاریخ و روحانیت قوم خودشان رسیدند. بت پرستی و شیوه های شیطانی آن افزایش یافتند. در همان زمان، همانطور که سایر انبیای معاصر او نیز اشاره کرده اند، همچنان فقرا مورد استثمار و سوءاستفاده قرار گرفتند و طعمه ستمگران شدند.

میکاه که پیامبر بیان کنندهٔ حکم مجازات بود، از انبیاء معاصرش در این خصوص کمتر نبود.سه باب ِاولِ کتاب او اغلب خشم و غم واندوه خداوند را نسبت به آنچه که شیطان بر سر قوم او آورده است، و همچنین تباهی و ویرانی را بیان می کند که بر آنان واقع خواهد شد.

اما خداوند قومش را ترک نکرد. حتی بانگِ بلند و پیام های تند و صریح انبیاء، نشانه ای از علاقه دائم و همیشگی خداوند به قومش بود. خداوند به خاطر محبت و توجهی که به آنان داشت به آنان هشدار می داد. خداوند مشتاق بود که آنان را ببخشد و مجدداً ایشان را به سوی خود باز گرداند. او تا به ابد نسبت به آنان خشمگین باقی نمی ماند.

چنین چارچوبی به خوبی به عنوان یک « قاعده » شناخته می شود — به انصاف عمل کردن، دوست داشتن رحمت، و فروتن بودن. این ممکن است ساده به نظر برسد. اما زندگی کردن با چنین ایمانی بطور عملی خیلی بیشتر چالش انگیز است، مخصوصاً با اینکار ممکن است به نظر برسد که خیلی دور از معیارهای جامعه ای هستید که در آن زندگی می کنید. هنگامی که دیگران از بی عدالتی سود می برند، رحمت را تمسخر می کنند و با افتخار اینکار را می کنند، به انصاف رفتار کردن و دوست داشتن رحمت و با فروتنی زندگی کردن احتیاج به شجاعت و پشتکار دارد. با این حال، ما اینکار را به تنهایی نمی توانیم انجام دهیم؛ هنگامی که ما اینکار را انجام می دهیم، ما با خدای خود در این راه گام بر می داریم.

`چه ارتباطی بین انجام عدالت و دوست داشتن رحمت، و گام برداشتن با خداوند با فروتنی وجود دارد؟`