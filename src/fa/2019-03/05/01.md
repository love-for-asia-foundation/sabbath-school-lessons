---
title:  فریاد و فغانِ پیامبران
date:  27/07/2019
---

### مطالعه این هفته
اول سموئیل ۸: ۱۰ تا ۱۸؛ عاموس ۵: ۱۰ تا ۱۵؛ میکاه ۶: ۸؛ پیدایش ۱۹: ۱ تا ۱۳؛ حزقیال ۱۶: ۴۹؛ اشعیا ۱: ۱۵ تا ۲۳.

> <p>آیه حفظی</p>
> « ای مرد از آنچه نیكو است تو را اخبار نموده است؛ و خداوند از تو چه چیز را میطلبد غیر از اینكه انصاف را بجا آوری و رحمت را دوست بداری و در حضور خدای خویش با فروتنی سلوك نمایی؟» ( میکاه ۶: ۸).

انبیاء عهد عتیق در میان قابل توجه ترین شخصیت های کتاب مقدس می باشند. آوای بلند آنها، پیام های جسورانه آنها، احساس غم و اندوه، خشم و غضب آنها و کارهای برجستهٔ آنان در موقعیت های مختلف در ابلاغ پیام باعث شد که آنها افرادی بشوند که نتوان آنها را نادیده گرفت، حتی اگر آنها همیشه راحت نبودند که در انظار باشند.

ٔ آنها عمدتاً به اسرائیل و یهودیه فرستاده شدند، آنها قوم برگزیده خدا را ندا می دادند تا به فراخوان خدا گوش داده و به سوی خدا بازگردند. مردم و رهبران آنان به سادگی توسط بت ها و سبک های زندگی قوم های اطراف، لغزش می خوردند. این وظیفه بی پاداش انبیاء بود، که گاهی اوقات با یادآوری درباره عشق خداوند به آنها و کارهایی که قبلاً خداوند برای آنها انجام داده بود، و گاهی اوقات با هشدار دادن به پیامدهای دور شدن از خداوند، به آنان اصرار ورزند تا توبه کنند.

همچنین، همانطور که مشاهده خواهیم کرد، در میان گناهان و پلیدی هایی که آنان به رهبران و مردم برعلیه آنها هشدار دادند، یکی از بزرگترین آن گناهان، ستم به فقرا، نیازمندان و بینوایان بود. بله، بت پرستی بد بود؛ بله، پیروی و عبادت مذاهب غلط بد بود؛ و همینطور، بله، سوءاستفاده از ضعفا و فقرا نیز سزاوار محکومیت بود.