---
title:  دعوت مکرر برای عدالت
date:  28/07/2019
---

با وجود طرح دقیق و روشن خدا برای قوم بنی اسرائیل، مردم اسرائیل به ندرت براساس آنچه که آنان برایش فراخوانده شده بودند، زندگی می کردند. تنها چند نسل بعد از اینکه آنها در آن سرزمین اسکان یافتند، آنها از سموئیل که نبی و داور بود خواستند تا یک پادشاه را برای هدایت قوم آنها تعیین کند، « مثل سایر امّتها » ( اول سموئیل ۸: ۵).

`اول سموئیل ۸: ۱۰ تا ۱۸ را بخوانید. هشدار سموئیل به مردم در پاسخ به درخواست آنها برای درخواست پادشاه چه بود؟`

تشخیص سموئیل این بود که خواسته آنان شروعی است از طرف قوم، برای اینکه مانند اقوام دیگر به طریق های دیگری زندگی کنند. در حالی که سموئیل در پی رایزنی با اولین پادشاه یعنی، شائول بود، مدت زیادی نگذشته بود که پیشگوئی او پا به عرصه واقعیت گذاشت. حتی در اوج دوران پادشاهی در اسرائیل، داوود و سلیمان از وسوسه ها، فساد و افراط و فزونی در قدرتشان، نتوانستند بگریزند.

در سراسر حکمرانی های اسرائیل و یهودا، یکی از واکنش های خدا، فرستادن انبیاء بود تا درباره اراده او سخن به میان بیاورند و به رهبران و قوم بنی اسرائیل درباره اعضای فراموش شده جامعه به آنان یادآوری کنند که مسئول و جوابگو هستند.

در نگارش های انبیاء عبرانی، ما شاهد یک دعوت مستمر و مداوم برای زندگی عادلانه و اجرای عدالت در جامعه هستیم. پیامبران با بی وفایی اسرائیل و رهبران آن مقابله می کردند، و برای بی صدایان بطور منظم و مصرانه صدا بودند، بالاخص کسانی که با قصور اسرائیل از متابعت از اراده خداوند، آسیب دیده بودند.

در انعکاس اشتیاق انبیاء عهد عتیق، ابراهام جاشوا هِشِل، خودرضامندی ما را با فراخوانی مبرم برای عدالت مقایسه می کند: « آن چیزهایی که انبیاء را در آن زمان به هراس و وحشت می انداخت، در حال حاضر اتفاقات روزانه ای هستند که در سراسر جهان رخ میدهند . . . . ناشکیبائی آنان با بی تابی نسبت بی عدالتی ممکن است به ما مانند حمله عصبی ضربه بزند. ما خودمان مداوم شاهد بی عدالتی، رفتارهای ریاکارانه، دروغ، خشم، بدبختی هستیم، اما به ندرت در مورد آنها خشمگین یا بیش از حد برانگیخته می شویم. اما برای انبیاء حتی یک بی عدالتی جزئی، ابعادی به بزرگی کهکشان داشت. » — انبیاء ( نیویورک: انجمن انتشارت یهودیان امریکا، ۱۹۶۲)، صفحه ۳ و ۴.

آنچه این انبیاء به ما عرضه می دارند، بصیرت برای دیدن قلب و فکر خداست. آنها با حرف زدن از طرف خداوند به ما کمک می کنند که بی عدالتی و رنج دنیای خود را از نگاه چشم های پر از اشک خداوند ببینیم. اما این اشتیاق و دلسوزی برای عمل کردن فراخوان می دهد، واز ما می خواهد تا با خدا همکاری کنیم و غم و اندوه کسانی که در اطرافمان هستند را تخفیف داده و علاجی برای آن بیابیم.

`چطور گاهی ما در پی شبیه شدن به « تمامی اقوام دیگر » هستیم؟ شیوه هایی که ممکن است برای ما و دیگران مضر باشد.`