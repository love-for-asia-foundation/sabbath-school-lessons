---
title:  ناظران و مباشران زمین
date:  02/07/2019
---

بر اساس کتاب مقدس، باغ عدن و زمین که به تازگی آفریده شده بود، مملو از وفور نعمت بودند، که برای زندگی کردن و تکثیر انسانها و مخصوصاً برای بهره بردن انسان ها از آن خلق شده بودند.

اما همچنین خدا به اولین مرد و زن و بقیه ما که بعد از آنها آمدیم، وظیفه ای در خلقتش داده است. این مسئله سریعاً آشکار می شود - و نه فقط از شیوهٔ خلقت او – بلکه از آنجا که، آدم و حوا باید در این دنیای جدید موقعیت ویژه ای داشته باشند.

اولین وظیفه ای که به آدم داده شد نام گذاری بر روی حیوانات و پرندگان بود (نگاه کنید به پیدایش ۲: ۱۹). سپس وظیفه دیگری به او داده شد، که به عنوان یک برکت از طرف خودِ خداوند معرفی می شود: « خدا ایشان را برکت داد و خدا بدیشان گفت، بارور و کثیر شوید و زمین را پر سازید و در آن تسلط نمایید، و بر ماهیان دریا و پرندگان آسمان و همۀ حیواناتی که بر زمین میخزند، حکومت کنید » (پیدایش ۱: ۲۸).

`پیدایش ۱: ۲۸ و ۲: ۱۵ را بخوانید و آنها را با هم مقایسه کنید. شما وظیفه انسان را چطور توصیف می کنید، در یک یا دو جمله توضیح دهید؟`

اغلب اوقات در تاریخ مسیحیت، پیدایش ۱: ۲۸ توسط برخی بعنوان مجوزی برای بهره جوئی و منفعت طلبی، حتی به منظور از بین بردن جهان طبیعت مورد سؤاستفاده واقع شده است. بله، جهان به وضوح برای زندگی بشر، بهره وری و بهره مندی ایجاد شده بود. تنها وظیفه بشر این است که « در آن کار بکند و آن را محافظت نماید »- کتاب پیدایش ۲: ۱۵.

هنگامی که ما در مورد نظارت و مباشرت صحبت می کنیم، اغلب، پیش از همه چیز در مورد پول فکر می کنیم، اما اولین فرمان به مباشران در کتاب مقدس، مراقبت از زمینی است که خدا برای ما خلق کرده و به ما سپرده است. فرمان الهی به آدم و حوا نیز پیش بینی کرده بود که زمین با فرزندان آنان و نسل های آینده به اشتراک گذاشته خواهد شد. در طرح اصلی جهان، جهان خلق شده همچنان منبع زندگی، خیر و زیبایی برای همه انسانها می بود و آدم و حوا نقش بزرگی در مراقبت از آن باید می داشتند.

زمین هنوز متعلق به پروردگار است (نگاه کنید به مزمور ۲۴: ۱)، و ما همچنان فراخوانده شده ایم که نظارت داشته باشیم، برای همه آنچه که خدا به ما داده است. شاید ما همچنین می توانیم نتیجه گیری کنیم که در دنیای سقوط کرده در گناه، مسئولیت ما به عنوان مباشران حتی بیشتر است.

`این برای شما به چه معناست ، که امروز در جهان سقوط کرده در گناه به عنوان ناظر و سرپرست زمین زندگی کنید؟ چطور تحقق این مسئولیت باید، زندگی روزمره شما را تحت تاثیر قرار دهد؟`