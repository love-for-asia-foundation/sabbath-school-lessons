---
title:  شبکه خانواده بشریت
date:  04/07/2019
---

با آمدن گناه، مدت زمان زیادی طول نکشید تا دنیا بیش از این دچار از هم شکستگی شود. حسادت و سوء تفاهم، اولین جرقه خشم را در ذهن یکی از دو برادرنخست ایجاد کرد تا اولین قتل رخ دهد. هنگامی که خدا قابیل را در قبال گناهش مورد بازجوئی قرار داد، پاسخ او کنایه آمیز بود و سوال را با سوال جواب داد: « مگر من نگهبان برادرم هستم؟ »“(پیدایش ۴: ۹) - و پاسخ تلویحی خدا برای این سوال این بود که: « بله، کاملاً چنین است. شما نگهبان برادرتان هستید ».

`امثال سلیمان باب ۲۲ آیه ۲ را بخوانید. چه جواب سربسته و تلویحی در این شرح ساده بیان می شود؟ چه در مورد رابطه ما با همنوعانمان می گوید؟`

با هر کسی را که برخورد کنیم، یکی از مخلوقات خداوند است، و در شمائل او آفریده شده است، و جزیی از شبکه ارتباطی است که همه ما را به خالقِ آفرینش متصل می کند، هر چند ممکن است این رابطه ترک خورده و شکسته شده باشد. « همه ما در شبکه بشریت به هم متصل هستیم. و این شیطان است که هر بخشی از برادری و دوستی بزرگ بشریت را از بین می برد و خطر را برای همه بوجود می آورد ».

چه بخواهیم، چه نخواهیم، به خاطر این پیوند مشترک، دارای مسئولیتی در برابر خداوند و یکدیگر هستیم که خداوند به ما داده است ( نگاه کنید به متی ۲۲: ۳۷-۳۹).

در سراسر کتاب مقدس، این ادعا که خداوند خالق ماست مرتب تکرار می شود. به عنوان مثال، یکی از دلایل برای نگاه داشتن سبت ( نگاه کنید به خروج ۲۰: ۱۱) و برای پرستش خداوند در زمان آخر( نگاه کنید به مکاشفه ۱۴: ۷) است. همچنین انگیزه اصلی برای مراقبت از یکدیگر، و نگرانی برای افراد کم اقبال است.

همهٔ ما با پیوندی که با ریشهٔ مشترکمان در خداوند داریم، با هم مرتبط هستیم. هر کس « هر که بر فقیر ظلم کند آفریننده خود را حقیر میشمارد، و هر که بر مسکین ترحّم کند او را تمجید مینماید » ( امثال سلیمان ۱۴: ۳۱). چقدر این پیوند آشکار است؟

خداوند به عنوان خالق بر ما حقی دارد که در تمام طول زندگی ما آن را از ما مطالبه می کند که شامل پرستشهای ما و خدمات ما و مراقبت ما از دیگران است. هر چند در زمان عمل به آن ممکن است سخت و خسته کننده و زحمت دار باشد، حقیقتاً ما « نگهبان برادر » هستیم.

`چرا شما فکر می کنید ادعاهای خداوند به عنوان خالق، در سراسر کتاب مقدس تکراری هستند؟ چرا اینقدر مهم است، و این واقعیت چگونه در چگونگی رفتار شما با دیگران اثر می گذارد؟`