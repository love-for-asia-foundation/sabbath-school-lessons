---
title:  دنیایِ ناقص شده
date:  03/07/2019
---

خداوند قابلیتی به آدم و حوا داد، که او به دیگر مخلوقات روی زمین نداد، و آن آزادیِ اراده و اختیار بود. آنها مخلوقات با اراده ای بودند به نحوی که گیاهان، حیوانات و درختان هرگز نمی توانستند چنین باشند. خداوند این آزادی اراده را بسیار محترم می شمرد تا جائیکه اجازه این امکان را داد که مردمش نافرمانی را انتخاب کنند. با انجام این کار او همه چیزهایی که او برای هدف بزرگترش یعنی ارتباط با انسانی را که بر اساس عشق و ارادهٔ آزاد خلق کرده بود، را در معرض خطر قرار داد.

اما یک ویرانگر نیز وجود داشت (این آزادی ارزش های اخلاقی برای فرشتگان نیز وجود داشت)، کسی که می خواست جهان خوب و کامل را که خدا آفریده بود، خراب کند، و به دنبال سؤاستفاده از مخلوق خاص خداوند بر روی زمین یعنی انسان ها بود، که آنان اینکار را بکنند. شیطان بارسخن گفتن از طریق مار ، کمال و شایستگی آنچه را که خداوند مهیا ساخته بود را زیر سوال برد (نگاه کنید به پیدایش ۳: ۱-۵). وسوسه اولیه طمع ، یعنی این که بیشتر از آنچه که خداوند به آنها داده بود را مدعی شوند و به نیکوئی خدا شک کنند و در عوض خدا، به خود متکی باشند.

در اثر این انتخاب و عمل به آن، روابط بی نقص و کاملی را که خدا در خلقت طراحی کرده بود، نقض کردند. دیگر آدم و حوا از رابطه با خالق خود بهره مند نشدند، رابطه ای که برای آنها از طرف خداوند تدبیر شده بود (نگاه کنید به پیدایش ۳: ۸-۱۰). این دو انسان به طور ناگهانی متوجه شدند که برهنه اند و شرمگین شدند ، و ارتباط آنها با یکدیگر تقریباً بطور جبران ناپذیری تغییر کرد. رابطه آنها با بقیه زمین نیز تضعیف و شکسته شد.

`پیدایش ۳: ۱۶-۱۹ را بخوانید. این آیات راجع به تغییر روابط بین انسانها و دنیای طبیعی چه می گویند؟`

به دلیل واقعیت گناه، زندگی به طور ناگهانی برای آدم، حوا و بقیه آفرینش بسیار سخت تر شد. عواقب گناه واقعی هستند، به ویژه آنها بر روی بشریت و روابط ما تاثیر گذار هستند. به یک معنا، ما را از خالق مان، خدا دور می کنند. خانواده های ما نیز از بسیاری جهات تحت تاثیر قرار گرفته، و اغلب روابط ما با دیگران تحت تاثیر این چالش ها قرار می گیرند. ما حتی در رابطه با محیط طبیعی و جهانی که در آن زندگی می کنیم در چالش هستیم. تمام جنبه های زندگی ما و جهان ما نشان دهندهٔ درهم شکستگی آن در اثر گناه است.

اما این، آن جهانی نبود که خدا آفریده بود. « لعنت های » باب ٣ پیدایش نیز با وعده هایی می آید که می گوید خدا می تواند راهی را برای احیای دنیای ما و اصلاح روابطی که گناه، آن را از بین برده است، ایجاد کند. در حالی که ما همچنان به مبارزه با گناه و اثرات آن در زندگی مان ادامه می دهیم، فرا خوانده شده ایم تا نیکوئی اصیل جهان را حفظ کنیم و مطابق با برنامه ای که خدا برای این جهان دارد زندگی کنیم.