---
title:  اندیشه هایی فراتر
date:  05/07/2019
---

فصل ۱ از کتاب مشایخ و انبیا با موضوع: « چرا به گناه اجازه ورود داده شد »، صفحات ۴۴ تا ۵۱ نوشته اِلن جی وایت را مطالعه کنید. [توجه: این صفحات مربوط به کتاب اصلی به زبان انگلیسی می باشد]

[ « خدا محبت است » ... طبیعت او و احکام او، حاکی ازمحبت است. برای همیشه بوده؛ و همیشگی خواهد بود.” جایگاه او در مکانی مقدس و متعال است ،” کسیکه “، طریق های او ابدی و تغییر ناپذیرند. در او تغییری نیست و حتی کمی تغییر جهت نمی دهد ].

« تمامی مظاهر قدرت آفریننده، تجلی محبت ازلی است. حاکمیت خداوند دربرگیرنده پری برکات برای تمامی مخلوقات است » اِلن جی وایت، مشایخ و انبیا، صفحه ۳۳ از مرجع زبان انگلیسی متن.

« اگر انسان هابه عنوان ناظران وفادار در قبال برکات و نعماتی که خداوند مهیا ساخته وظیفه شناس و مسئولیت پذیر باشند ، هیچ داد و فغانی برای نان وجود نخواهد داشت، هیچ کس از فقر رنج نخواهد برد، و هیچ کس برهنه و نیازمند نخواهد بود. این پیمان شکنی و بی وفائی انسان است که بشر را در ژرفای رنج و درد فرو می برد . . . . پروردگار، انسان ها را به ناظران خویش گمارده، و خداوند نباید به خاطر رنج، بدبختی، برهنگی و خواسته های انسانی در مظان اتهام قرار گیرد. خداوند همه چیز را به وفور برای همه فراهم کرده است ». Ellen G. White, Welfare Ministry, p. 16.

**سوالاتی برای بحث**

`۱. در متن بالا، با دقت به آخرین اظهارات الن جی وایت نظری بیندازید. او چه می گوید؟ او میگوید چه کسی در نهایت مسئول بسیاری از تنگدستیهاست؟ این مطلب چه چیزی در مورد اهمیت وفاداری در خصوص نظارت گوشزد می کند؟`

`۲. پس از گذشت هزاران سال از سقوط دنیا در اثر گناه، هنوز چقدر برای ما ممکن است که رحمت خالق را ببینیم؟ به عنوان افرادی که به خدا به عنوان خالق اعتقاد داریم، چه می توانیم انجام دهیم تا به دیگران کمک کنیم که رحمت او را در خلقتش ببینند؟`

`۳. درک شما از کلمه ناظر [یا مباشر] چیست؟ آیا چیزی در درس این هفته، تفکر شما را درباره اینکه کلمهٔ ناظر به چه معنا باید باشد، بسط داده است؟ به ویژه این که ما توسط خدا فراخوانده شده ایم؟`

خلاصه: خدا یک جهان خوب و کامل را خلق کرد و مقدر ساخت تا انسان ها به شکل او خلق شوند، تا « از خلقت او مواظبت و مراقبت کنند ». اگرچه گناه رابطه ای را که خداوند در ابتدا برای ما در نظر گرفته بود، در هم شکست، اما ما همچنان نقش مهمی را به عنوان ناظران در راستای خلقت و همنوعانمان خود ایفا می کنیم. محقق ساختن این نقش یکی از راه هایی است که ما می توانیم خدا را به عنوان خالق مان تحسین کنیم.