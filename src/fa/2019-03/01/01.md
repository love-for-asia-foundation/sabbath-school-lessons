---
title:  خداوند خلق کرد…
date:  29/06/2019
---

### مطالعه این هفته
پیدایش ۱تا۳؛ اعمال رسولان ۱۷: ۲۸؛ مزمور ۱۴۸، مزمور ۲۴: ۱؛ پیدایش ۴: ۱تا ۹؛ متی ۲۲: ۳۹-۳۷؛ مکاشفه ۱۴: ۷.

> <p>آیه حفظی</p>
> « هر که بر فقیر ظلم کند آفریننده خود را حقیر میشمارد، و هر که بر مسکین ترحّم کند او را تمجید مینماید » (امثال سلیمان ۱۴: ۳۱).

آیا شما تا به حال برای خلق اثری تلاش کرده اید و آنرا به کسی داده داده اید- شاید یک اثر هنری یا کاردستی یا نوعی غذا، یا برخی کارهای خلاقانه دیگر- که توسط شخصی که به او داده بوده اید، شکسته شده یا رد شده است؟ اگر چنین است، تنها ذره ای از آنچه که خداوند تجربه کرد را شما نیز تجربه کرده اید، خصوصاً زمانی که جهان را در کمال خلق کرد و به بشر حیات بخشید، و سپس دید که آنچه خلق کرده بود توسط گناه ناقص،ضایع یا خراب شده است.

کتاب مقدس می گوید که جهان با دقت و« بسیار نیکو » خلق شد. چگونگی احساس خداوند درباره خلقتش در روایت خلقت در کتاب پیدایش باب ۱ و ۲ مشهود است. در این مضمون داستان سقوط را در باب ۳ کتاب پیدایش می خوانیم و همچنیندل شکستگی خداوند را از رو در رو شدن با مردمی که خود آنان را آفریده بود، می توانیم ببینیم.

حیرت برانگیز است که، دنیای ما حتی با وجود سابقه هزاران ساله گناه، خشونت، بی عدالتی و سرکشی آشکارا، همچنان دنیایی است که خداوند آن را دوست دارد. و حتی شگفت انگیزتر است وقتی بدانیم که، در حالی که خدا برنامه خود را برای رهایی جهان از شیطان و احیای مجدد آن، طراحی کرده است، او به ما مؤمنان وظیفه ای داده تا در راه تکمیل طرح بزرگ او، نقشی ایفا کنیم. بله، ما دریافت کنندگان فیض او هستیم، اما، از طریق برکاتی که دریافت کرده ایم، وظیفه ای به ما داده شده است و آن همکاری با خداوند به عنوان خادمان اوست. چه وظیفه پر ابهت و مقدسی!