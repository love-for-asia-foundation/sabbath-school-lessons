---
title:  یک دنیای کامل
date:  01/07/2019
---

احساس دلتنگی برای باغ عَدن طبیعی است. در توصیف مختصر از باغ عَدن چیزی وجود دارد و این است که خداوند آن را به عنوان خانه ای برای آدم و حوا ایجاد کرد که در قلب ما آتشی از اشتیاق را شعله ور می کند. ما ممکن است درک نکنیم که چنین جهانی چگونه است. اما ما احساس می کنیم دوست داریم آن را تجربه کنیم.

به نظر می رسد احساس خشنودی و کمال چیزی بود که خداوند نیز آن را احساس کرد: « خدا همه چیزهایی را که ساخته بود، دید و همانا بسیار نیکو بود » (پیدایش ۱: ۳۱). خدا چیزی را خلق کرد که هم زیبا و هدفمند بود. جهان هم در طراحی، و هم در کارآئی، عالی و نفیس بود. پر از طراوت همراه با حیات و رنگ بود، و همچنین مملو از چیزهای لازم برای رشد و نمو زندگی بود. جای تعجب نیست که خداوند مداوماً بازمی ایستاد تا از جهانی که به نیکوئی آفریده بود محظوظ شود.

`پیدایش باب ۱ را بخوانید. فکر می کنید که این بیانیه های تکرار شده مبنی بر این که « خدا دید که نیکوست » به چه معناست؟ ببینید پیدایش ۱: ۴، ۱۰، ۱۲، ۱۸، ۲۵ و ۳۱.`

اگرچه کتاب مقدس پس از سقوط انسان نوشته شده است، لیکن مملو از گرامیداشت از دنیای طبیعت است ، به عنوان مثال در ایوب از باب ۳۸ تا ۴۱ و مزمور ۱۴۸ می توانیم این تجلیل ها را ببینیم. و باید به یاد داشته باشیم که این ها به عنوان یک نگاهی اجمالی به گذشته نیست، مبنی بر این که جهان در بدو خلقت و پیش از گناه چگونه بود؛ بلکه آن متون در فعل زمان حاضر نوشته شده است که نیکوئی مشهود در دنیای ما را همچنان تجلیل می کند.

عیسی نیز نمونه هایی از خیریت و رحمت خدا را در جهان طبیعت بیان می کند(ببینید، برای مثال، متی ۶: ۲۶، ۲۸ تا ۳۰) و ستایش ما از خداوند باید شامل اعتماد ما به او و سپاسگزاری از هدایای بی شایبه او باشد که ما را با شگفتی احاطه کردهاند. اگر چشمانمان را باز کنیم و به شگفتیهای خلقت نگاه کنیم، می بینیم که ما واقعاً دریافت کنندهٔ هدایای شگفت انگیزی از خالق خودمان هستیم. و در جواب، باید حتی در میان کوره راه سختیها، قدردان، و سپاسگزار و تسلیم محض او باشیم که ارزانی کننده این هدایا به ماست.

به عنوان اعضای کلیسای ادونتیست روز هفتم - کسانی که هم خالق را تجلیل می کنند و هم در انتظار آمدن پادشاهی خدا هستند، باید درک کنیم که زیبایی ها، شادی ها و خوبیهایی در جهان شاهد آن هستیم و آنرا تجربه می کنیم، چشم اندازی از دنیای ما است که یک بار در گذشته چنین دنیایی بوده، و دوباره همانطور خواهد شد.

`در تجربه شما از جهان طبیعت ، به خصوص در مورد شگفتی های خلقت، شما از چه چیزی قدردانی می کنید؟ در زندگی روزمره، شما چگونه از طریق شگفتی های جهان طبیعی می توانید به وجود خداوند بهتر پی ببرید؟`