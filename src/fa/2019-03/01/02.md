---
title:  "خدا: یک نگاه اجمالی به آفرینش"
date:  30/06/2019
---

این جهان و تمام حیات موجود در آن، زندگی خود ما و همه کاری که ما انجام می دهیم، زندگی هر کسی که در اطراف ما است و چگونگی ارتباط ما با دیگران، خود حیات و چگونگی بهتر زندگی کردن- همه اینها با خداوند آغاز میشود و از او منشاء می گیرد، « زیرا که در او زندگی و حرکت و وجود داریم و از نسل او می باشیم » ( اعمال رسولان ۱۷: ۲۸).

اینجاست که حکایت کتاب مقدس شروع می شود: « در ابتدا، خدا آسمانها و زمین را آفرید » (پیدایش ۱: ۱). این حقیقت که او، آن را با سخنِ خود بوجود آورد، بدین مضمون که [گفت و شد]؛ اشاره به قدرت و فرآیندی دارد که حتی ما نمی توانیم آن را تصور کنیم. [می توان استنباط کرد که کلامِ خدا زنده و پویاست، همچنان که در اوراق کتاب مقدس می توان این پویایی را ملاحظه و حس نمود].

با این حال، خداوند جهان را از راه دور خلق نکرد؛ او شخصاٌ و از نزدیک دست اندرکار خلقت بود، به ویژه هنگامی که نوبت به خلقت اولین انسان رسید (نگاه کنید به پیدایش ۲: ۷).

`داستان خلقت اولین انسان را در پیدایش ۱: ۲۶-۳۱ بخوانید. این داستان چه مطالب مهمی را در مورد خداوند به ما می گوید؟ چه مطالب مهمی را در مورد مردم به ما می گوید؟`

اغلب گفته شده است که ما می توانیم خیلی چیزها را در مورد خداوند با صرف زمان در طبیعت یاد بگیریم، تا به خلقت او نگاه کرده و به گوشه ای از شخصیت پرودگار نظری بیندازیم. اما همچنین می توانیم چشم اندازهایی از چگونگی خلقت جهان توسط خداوند را ببینیم، خدا جهان را به گونه ای خلق کرد تا با بررسی آن، به درک و معرفت خداوند نائل گردیم. برای مثال، اگر خدا، خدای نظم است، ما انتظار داریم که در خلقت او نظم را ببینیم. و یا اگر معتقد هستیم که خدا، خدای خلاقیت است، نباید با یافتن نمونه های خلاقانه ای که در این جهان خلق نموده متعجب شویم.

به همین ترتیب، ما معتقد هستیم که خدا، خدای روابط است، وبنابراین، می توانیم ارتباط عناصر را به عنوان هسته اصلی ببینیم، مبنی بر این که خداوند چگونه پازل جهان را در کنار هم چید و آن را کامل کرد. او هر عنصر از جهان را در ارتباط با بقیه جهان خلق کرد. او حیوانات را در هماهنگی نسبی خلق کرد. او بشر را در رابطه با خودش، و با یکدیگر، وبا بقیه جهانِ خلقت آفرید.

در حالی که درک ما از خدا از بسیاری جهات محدود است، آنچه که می توانیم از شخصیت او ببینیم باید ما را وادار کند تا در مورد اینکه جهان چگونه باید باشد، دوباره بازنگری کنیم.

`چقدر مفید است که جهان به عنوان بازتابی از شخصیت خداوند درک کنید، حتی با ویرانگری گناه که براحتی قابل مشاهده است؟`