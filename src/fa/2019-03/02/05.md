---
title:  دومین ده یک
date:  10/07/2019
---

بسیاری از مسیحیان فرمان کتاب مقدس را در رابطه با پرداخت و یا بازگرداندن ده یک از درآمد خود به کلیسا را قبول دارند و از آن پیروی میکنند. معمولاً در ملاکی ۳: ۱۰، به آن اشاره شده است، این یک دستورالعمل ساده است که ایمانداران ده درصد از درآمد خودشان— یا افزایش دارایی — را برای حمایت از امور کلیسا در بشارت انجیل به کلیسا می دهند. ده یک دادن، که اغلب کلیساها دستورالعمل دقیقی در مورد نحوه استفاده از آن را دارند، عمدتاً برای حمایت مستقیم خدمات کلیسایی و بشارت انجیل از آن وجوه استفاده میشود.

`تثنیه ۱۴: ۲۲-۲۹ را مطالعه کنید. در این فرامین، اهداف اولیه برای دادن عشر یا ده یک چیست؟`

فریب و وسوسه در این مورد این است که ما فکر میکنیم، ما وقتی ده درصد از درآمدمان را بدهیم، بخشش خود را کامل کرده ایم. اما فرامین داده شده به اسرائیلیان نشان می دهد که رقم ده درصد نقطه شروع بخشش است. مطالعات نشان می دهد یک اسرائیلی که در دوران کهن زندگی می کرد و با توجه به دستورالعمل ها که در قوانین لاویان بود بطور معمول بین یک چهارم تا یک سوم از درآمد سالیانه شان را برای کار خداوند، و حمایت از کشیش ها و جایگاه مقدس (معبد) و کمک به فقرا، باید می بخشید.

برخی از تحقیقات، این بخشش را — مخصوصاً برای حمایت از غریبه ها، یتیمان، و بیوه زنها — به عنوان دومین عشر توصیف می کند. واضح است که مردم از نتایج کارشان خوشحال می شدند و برای همین نتیجه کارشان را جشن می گرفتند. خداوند به آنان وعده داده بود به ویژه در سرزمین جدید، آنان را برکت دهد، اما آنها نباید این برکت را به عنوان اعطا قبل داشته باشند و کسانی که برکت نیافته اند را فراموش کنند.

در سالهای عادی، این قسمت از برداشت باید به مکان مقدس(معبد) آورده می شد و در آنجا بین همه تقسیم می شد. اما در سال سوم، تمرکز ویژه ای وجود داشت که آنها باید برکاتشان را در جامعه خودشان تقسیم می کردند. در این جشن های برداشت محصول، مرکز توجه برروی کسانی که ممکن بود به آسانی در جامعه نادیده گرفته شوند یا بکلی فراموش شوند بود:« در سال سوم که سال عشر است، چون از گرفتن تمامی عشر محصول خود فارغ شدی، آن را به لاوی و غریب و یتیم و بیوهزن بده، تا در اندرون دروازههای تو بخورند و سیر شوند » (تثنیه ۲۶: ۱۲).

طبق برخی از فرامین خدا، حداقل بخشی از بخششهای اسرائیلیان باید برای تهیه کمک های مالی و عملی به کسانی که بیشتر محتاج بودند اختصاص می یافت. باز هم، این بر مبنای به یاد آوردن و قدردانی مردم از اینکه چگونه خداوند فقط به آنان رحم کرده بود و آنان را نجات داده است، بود.

`تثنیه ۲۶: ۱تا ۱۱ را مطالعه کنید. خداوند به آنان چه می فرماید؟ ما چطور باید این فرمان خداوند را در رفتار خودمان در مورد بخشش به نیازمندان، اجرا کنیم؟`