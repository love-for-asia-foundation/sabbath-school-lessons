---
title:  بردگان، بیوه زنها، یتیمان، غریب ها
date:  09/07/2019
---

`خروج ۹: ۲۳ را مطالعه کنید. پیام خداوند به قوم بنی اسرائیل در این آیه چیست؟`

اسرائیلیان به عنوان بردگان تازه آزاد شده، می دانستند که ستم، استثمار، و محرومیت چیست. در حالی که آنان آزادی خود را جشن می گرفتند، خداوند نگران این بود که آنان این مسئله را که از کجا آمدهاند، و محرومیت شبیه چه چیزی است، و آنچه را که خداوند برای نجات آنان از دست فرعون مصر انجام داده است، فراموش کنند. او عید پِسَح را به عنوان یاد آوردی این رویداد و فرصتی برای بازگویی دوباره این حکایت قرار داد: « در زمان آینده چون پسرت از تو سؤال کرده، گوید که این چیست، او را بگو، یهوه ما را به قوّت دست از مصر، از خانۀ غلامی بیرون آورد » (خروج۱۳: ۱۴).

`خروج ۲۲: ۲۱-۲۳ را مطالعه کنید. چقدر یاد آوری برده بودن آنان در نحوهٔ برخورد آنان با افرادی که در جامعهٔ جدید آنان وضعیت مناسبی نداشتند، مهم بود؟`

بعد از اعطای ده فرمان از طرف خداوند به موسی، به سختی می توان گفت که طنین صدای آن از بین رفت، موسی برای گذراندن زمان بیشتر با خداوند فراخوانده شد، خداوند به او دستورالعمل دقیقی درباره چگونگی اجرای این فرامین بزرگ در جامعه اسرائیل ارزانی داشت. حتی قبل از ارائه دستور العمل برای ساختن خیمه خداوند، خدا سه فصل کامل از قوانین درباره مسایلی مانند، رفتار مناسب با برده ها، قوانینی که کاملاً برعکس آن رفتاری بود که بسیاری از اسرائیلیان تجربه کرده بودند را به موسی ابلاغ نمود. در میان آنان قوانینی مربوط به برخورد با جنایات خشونت آمیز، قوانینی مربوط با اموال، قوانینی برای زندگی روزمره، و اصولی برای ایجاد محاکم برای اجرای این قوانین و اجرای عدالت وجود داشت (خروج ۲۱ تا ۲۳).

برجسته ترین حکم در میان این قوانین، نگرانی برای هموطنان در این جامعهٔ نو، و به همان اندازه نگرانی برای بیگانگان و افراد آسیب پذیر جامعه بود. این افراد نباید مورد بی احترامی قرار می گرفتند؛ حتی به آنها حق دسترسی به غذا از طُرقی که در شأن آنان و محترمانه باشد بدهند، از قبیل برداشت باقی مانده محصولات مزارع. چنین رفتاری برای بیگانگان و خارجی ها در دنیای کهن رایج نبود. حتی امروزه به نظر می رسد که اصول مهم اخلاقی که در اینجا در مورد رفتار با دیگران یافت میشود، فراموش شده است.

`از تجربه های شما، چه خاطره ای موجب میشود شما بیشتر دلسوز و مهربان و نگران درباره رنجدیده گان یا بی عدالتی در مورد دیگران بشوید؟`