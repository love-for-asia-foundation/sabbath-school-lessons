---
title:  نقشه ای برای یک جهان بهتر
date:  06/07/2019
---

### مطالعه این هفته
خروج ۳: ۷؛ متی ۲۲: ۳۷ تا ۴۰؛ خروج ۲۲: ۲۱ تا ۲۳؛ تثنیه ۱۴: ۲۲ تا ۲۹، ۲۶: ۱ تا ۱۱؛ لاویان ۲۵: ۹ تا ۲۳.

> <p>آیه حفظی</p>
> « از ابنای قوم خود انتقام مگیر، و کینه مورز، و همسایۀ خود را مثل خویشتن محبّت نما. من یهوه هستم » (لاویان ۱۹: ۱۸).

خداوند همواره بر اساس رحمت خود، رابطه ویژه ای را با مردم حفظ کرده است. در داستان خنوخ، نوح، ابراهیم، اسحاق، یعقوب — در میان اشخاص دیگر —اشتیاق خداوند را در بازسازی رابطه شکسته شده خود با نوع بشر می بینیم. اما این فقط به نفع این اشخاص و خانواده هایشان نبود. هنگامی که آنان با خدا ارتباط برقرار می کردند و از او برکت می یافتند، آن بخشی از یک طرح بزرگتر برای اصلاح آن رابطه با دیگران و به مشارکت گذاشتن برکات الهی با دیگران بود. به همان صورت، خداوند به ابراهیم فرمود: « و از تو امّتی عظیم پیدا کنم و تو را برکت دهم، و نام تو را بزرگ سازم، و تو برکت خواهی بود. برکت دهم به آنانی که تو را مبارک خوانند، و لعنت کنم به آنکه تو را ملعون خواند. و از تو جمیع قبایل جهان برکت خواهند یافت » ( پیدایش ۱۲: ۲، ۳). همانطور که او برکت یافت، توانست برکتی برای دیگران باشد.

این برکات قرار بود تا از طریق قوم بنی اسرائیل حاصل شود و در نهایت مسیح موعود، کسی که از همان قوم بود، می آمد. با آفریدن قوم بنی اسرائیل، اکنون خداوند با تمام اقوام سر و کار داشت. بنابراین او قصد داشت، احکام، مقررات، اعیاد و مناسک مذهبی، که می توانست راهی برای بهتر زندگی کردن آنها باشد، به آنها بدهد تا کسانی که توسط خداوند برکت داده می شوند بتوانند دیگران را نیز برکت دهند.

بدون شک این اصل امروزه همچنان موجود است.