---
title:  ده فرمان
date:  08/07/2019
---

`متی ۲۲: ۳۷-۴۰، و سپس خروج ۲۰: ۱-۱۷ را بخوانید. چگونه خلاصه احکام عیسی به شما کمک می کند تا هریک از ده فرمان را درک کنید؟`

ده فرمان مانند یک قانون اساسی خوانده میشود. بعد از یک مقدمه کوتاه که اساسی را برای هر یک از این بیانات ساخته اند - در این باب، واقعیت رهایی قوم توسط خداوند – این متن، اصولی اساسی است که به موجب آن قوم بر روی آن بنا گردیده است. در این مورد، احکام ویژه ای صادر گردید که به موجب آن بشربتواند با زندگی خود، محبت خویش را به خدا نشان داده و نسبت به یکدیگر محبت داشته باشند. کمی شگفت انگیز است، که بسیاری از اقوام با میراث و سابقهٔ مسیحی، اساس قوانینشان را از این احکامِ هدایت کننده، اقتباس کرده اند.

در حالی که بسیاری از این احکام خلاصه هستند، نباید تاثیر گسترده آنها و جامع بودن ده فرمان را به عنوان قانون زندگی، دست کم بگیریم. برای مثال، فرمان ششم « قتل مکن »(خروج۲۰: ۱۳)- تمام اعمال ناعادلانه، که گرایش به کوتاه کردن حیات دارند را خلاصه می کند. و همچنین غفلت خودخواهانه از مراقبت و دلسوزی نسبت به افراد نیازمند ویا رنجدیده را بیان می کند. - مشایخ و انبیا، ص. ۳۰۸. به همین ترتیب، منع کردن دزدی (خروج ۲۰:۱۵) فروش بردگان را محکوم ساخته و جنگهای سلطه طلبانه را ممنوع می سازد. احکام پرداخت دیون و یا دستمزد را ملزم می دارد وهمچنین هرگونه تلاش برای برتری فرد را به واسطه جهالت، ضعف یا بداقبالی دیگران را ناروا می شمارد. مشایخ و انبیا، ص. ۳۰۹. [صفحات ارائه شده مربوط به مرجع کتاب انگلیسی است]

ما خیلی راحت به خودمان می گوئیم که ما افراد بدی نیستیم. به عنوان مثال، اگر ما مستقیماً در قتل یا سرقتی بطور علنی دخالت نکرده ایم، ممکن است اعمال ما خوب به نظر برسد. اما هنگامی که عیسی در مورد احکام صحبت می کرد، او کاملاً روشن ساخت که فرامین تنها با انجام ندادن چند عمل خاص، کامل نمی شود. بلکه، افکار ما، انگیزه های ما، و حتی عدم انجام بعضی کارها، که ما می دانیم با آنان می توانیم قوانین خدا را نقض کنیم ( متی۵: ۲۱-۳۰).

بنابراین، جامعهای را تصور کنید که به هر کدام از این ده فرمان به طور جدی عمل می کند و بطور کامل با آن زندگی می کند. این جامعه ای فعال، و پر جنب و جوش خواهد بود که در آن هر کس با شور و شوق و با عشق خود به خدا با عشق و محبت به مراقبت از یکدیگر رفتار و کردار دارد.

`چرا ما تمایل داریم که ده فرمان را به طور باریک بینانه بخوانیم، و اغلب کاربرد گسترده این احکام مهم را در زندگی خودمان نادیده می گیریم؟ چرا مطالعه باریک بینانه آن آسان تر از آن است که بطور پیگیر با آن عمل کنیم؟`