---
title:  خدائی که می شنود
date:  07/07/2019
---

« و خداوند گفت، هر آینه مصیبت قوم خود را که در مصر دیدم، و استغاثۀ ایشان را از دست سرکاران ایشان شنیدم، زیرا غمهای ایشان را میدانم » (خروج ۳: ۷).

چهارصد سال زمان زیادی برای منتظر ماندن است، به ویژه وقتی که زمان انتظار در شرایط سخت و طاقت فرسای اسارت باشد. خداوند وعده داده بود که او به سوی قوم خویش باز خواهد گشت و آنان را از مصر بیرون خواهد برد، اما برای نسل ها آنها مجبور بودند برای ظالمانِ بت پرست، ثروت و قَدر و منزلت بسازند، و در تمام آن مدت به نظر می رسید که خداوند ساکت است.

سپس خداوند به شیوه ای منحصر به فرد، خود را به آنان آشکار ساخت. او در یک بوته آتش در بیابانی دور افتاده به یک رهبر گمنام، یک شاهزاده تبعیدی و شبان فروتن به نام موسی، خود را آشکار نمود. او به موسی که بی اشتیاق بود، وظیفه ای سپرد تا انجام دهد، و بخش اول این وظیفه این بود که او نزد قوم بنی لسرائیل در مصر برگردد و این پیام خداوند را بگوید که:خداوند ظلم و ستمی که بر آنها روا داشته شده را دیده و شنیده است، و — بله — او به آنان اهمیت می داد، در حقیقت، او در حال آماده شدن برای انجام کاری در جهت تغییر شرایط آنان بطور چشمگیر بوده است.

`خروج ۳: ۱۶و ۱۷ را بخوانید. چرا برای خدا مهم بود که نقشه اش را برای این مردم با این پیام ویژه بفرستد؟ چه چیزی توجه شما را در این اظهارت از طرف خداوند جلب می کند؟`

اما خداوند در آنجا متوقف نمی شود. نه تنها، او برنامه ای برای ایجاد زمین بهتر داشت، بلکه او قصد نداشت که قوم بنی اسرائیل دست خالی از مصر رهایی یابند. برای صد ها سال، آنها در افزایش ثروت امپراطوری مصر کمک کرده بودند. در پیش بینی اولیه، خداوند مقاومت و سرسختی فرعون را پیش بینی کرده بود، اما او به موسی اطمینان داد که اسرائیلیان پاداش سالها زحمت و کار سختشان را دریافت خواهند کرد. « این قوم را در نظر مصریان مکرّم خواهم ساخت، و واقع خواهد شد که چون بروید تهی دست نخواهید رفت » (خروج ۳: ۲۱).

پس از سالها بیداد و ستم، خداوند از این فرصت برای ایجاد نوع جدیدی از جامعه بوسیله این بردگان سابق، استفاده کرد. او می خواست آنان به روش متفاوتی زندگی کنند و جامعه ای را بنا کند که بتواند مقاوم و پایدار باشد. طرح او این بود که این نوعِ جدید جامعه، نمونه ای برای ملت های اطرافش باشد و، مثل ابراهیم، از طریق برکاتی که آنان از سوی خداوند دریافت می کنند، باعث برکت تمام جهان نیز بشود.

`چقدر برای شما مهم است که خدا، خدایی هست که رنج مردم جهان را می بیند و صدای گریه های آنان را برای کمک میشنود؟ این مطلب چه چیزی را در مورد خدا به شما می گوید؟ خروج ۴: ۳۱ را مورد توجه قرار دهید.`