---
title:  امیدِ رستاخیز
date:  10/09/2019
---

امیدِ مسیحیان برای آمدن دوباره مسیح فقط به دلیلِ به دنبال آینده ای روشن بودن نیست. برای مسیحیان اولیه، قیام عیسی مسیح، به حقیقت وعدهٔ بازگشت دوبارهٔ او در پایان زمان، اطمینان می بخشید و آن را ثابت کرد. اگر او توانست بعد از مرگ زنده شود – که خودِ آنان شاهد آن بودند – مطمئناً او برای تکمیل پروژه زدودن و پاک کردن گناه و اثرات آن و احیای دوباره جهان باز خواهد گشت ( اول قرنتیان ۱۵: ۲۲ و ۲۳ را ببینید).

برای پولس رسول، قیام عیسی مسیح از مردگان، عنصر اصلی امید به ظهور دوباره او بود. او حاضر بود که اعتبار همهٔ آنچه را که در موردش موعظه می کرد، مشروط و منوط به علت این معجزهٔ طلایی در حکایت عیسی مسیح کند: « و اگر مسیح برنخاسته، ایمان شما باطل است و شما همچنان در گناهان خود هستید » ( اول قرنتیان ۱۵: ۱۷). در مورد کلمات او در این آیه و اینکه چقدر قیام مسیح برای همهٔ آنچه که ما برای آن امید داریم مهم است، فکر کنید.

`اول قرنتیان ۱۵: ۱۲ تا ۱۹ را بخوانید. چگونه می خواهید برای بی ایمانان شرح دهید که چرا حقیقت رستاخیز مسیح، محور اساسی امیدِ مسیحی است؟`

شاهدان قیام مسیح به اولین شاگردان او مبدل شدند. همانطور که مشاهده کردیم، عیسی مسیح آنها را از قبل فرستاده بود تا پادشاهی خداوند را به همگان اعلام و اجرا کنند ( ببینید متی ۱۰: ۵ تا ۸)، امّا مرگ مسیح اشتیاق، شجاعت، و امید آنان را درهم شکست. تجمع بعدی آنها ( متی ۲۸: ۱۸ تا ۲۰)، که با قیام مسیح و آمدن قدرت روح القدس با آنها همراه بود ( ببینید اعمال رسولان ۲: ۱ تا ۴)، آنان را در مسیر تغییر دنیا و زندگی در پادشاهی خداوند که عیسی مسیح آن را بنا کرده بود، قرار داد.

ایمانداران اولیه که از قدرت و ترس مرگ آزاد شده بودند، و شجاعانه در نام عیسی مسیح زندگی می کردند و ایمان خود را به اشتراک می گذاشتند ( بطور مثال ببینید، اول قرنتیان ۱۵: ۳۰ و ۳۱). شیطان که مرگ و نیستی را به ارمغان می آورد، همان شیطانی است که رنج، بی عدالتی، فقر و ستم را در تمام اشکال خود به ارمغان می آورد. با این حال، به خاطر عیسی مسیح و پیروزی او بر مرگ، تمام اینها روزی به پایان خواهد رسید ( اول قرنتیان ۱۵: ۲۶).

`در پایان، مهم نیست که ما به چه کسی کمک کرده ایم، به هر حال همهٔ آنها سرانجام خواهند مُرد. این حقیقتِ تلخ، دربارهٔ اینکه چقدر مهم است که به دیگران اجازه بدهیم در مورد امیدی که آنها میتوانند از مرگ و قیام مسیح بدست آورند بدانند، به ما چه می آموزد؟`