---
title:  امیدِ داوری
date:  11/09/2019
---

`جامعه ۵: ۱۴ را بخوانید. به چه طریق هایی می توانید واقعیت قدرتمند و ناخوشایند آنچه را که در اینجا نوشته شده است ببینید؟`

در حالی که درد و رنج، ظلم و ستم و مصیبت به اندازهٔ خودشان سخت هستند، ولی آسیب و یا توهین، سخت تر خواهند بود اگر به نظر برسد که بی معنا و پوچ و بدون علت بودهاند. تحمل غم و اندوه بی معنی و مهمل خیلی سخت تر از تحمل اصل آن است. دنیا بدون ثبت اعمال انسانها و داوری نهایی، بیهودگی ظالمانه ای است. جای تعجب نیست که نویسندگانِ قرن بیستم ناباور به خدا به « پوچ گرائی » دربارهٔ آنچه که آنها در باره وضعیت بشر معتقد بودند تاسف خوردهاند. بدون هیچ امیدی به عدالت، بدون هیچ امیدی به داوری، هیچ امیدی که چیزی درست بشود وجود نخواهد داشت، و در واقع دنیای ما، جهانی پوچ و بی معنا خواهد بود.

امّا ناله ها و شِکوِه های جامعه ۸: ۱۴، پایان حکایت نیست. ناگهان سلیمان در پایان شکایت خویش تغییر عقیده می دهد. در میان ضجه و زاریش در مورد پوچی و بی معنا بودن دنیا، او می گوید، اساساً: یک لحظه صبر کن، خداوند داوری خواهد کرد، بنابراین همه چیز بی معنا و پوچ نیست؛ در حقیقت، اکنون همه چیز و همه کس اهمیت و معنا دارد.

`جامعه ۱۲: ۱۳ و۱۴ در مورد چگونگی اهمیت به کارهایی که انجام می دهیم، چه چیزی به ما می گوید؟`

امید به داوری به آنچه که هر کس در مورد ماهیت اصلی طبیعت، خدا و جهانی که در آن زندگی میکنیم و به آن معتقد هستیم مربوط می شود. همانطور که مشاهده کردیم، کتاب مقدس تاکید می ورزد تا در جهانی زندگی کنیم که خدا در ابتدا خلق کرد ، امّا دنیا به گمراهی افتاد و خداوند در راستای نقشهٔ نجات خود تلاش میکند تا از طریق زندگی و مرگ مسیح آن را مجدداً احیا کند. داوری خداوند بخش مهمی از هدف او برای قرار دادن جهان در مسیر درست آن است. برای کسانی که در زمان های آخر از اشتباهات دنیا به آنان آسیب و ضرر میرسد، کسانی که نادیده گرفته شدهاند، بی رحمی به آنان شده، و ستمدیدگان، مطمئاً وعدهٔ داوری مژده خوبی است.

`این به چه معنا است که شما بدانید که، روزی به طریقی که حتی نمی توانیم تصور کنیم، عدالتی که برای مدت بسیار طولانی منتظرش بودهایم در نهایت اجرا خواهد شد؟ چگونه می توانیم به این وعده ها امیدوار باشیم؟`