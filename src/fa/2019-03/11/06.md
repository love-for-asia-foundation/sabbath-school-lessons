---
title:  بیش از این، اشک و دردی نخواهد بود
date:  12/09/2019
---

`مکاشفه ۲۱: ۱ تا ۵، ۲۲: ۱ تا ۵ را بخوانید و کمی زمان صرف کنید تا تصور کنید که زندگی به آن صورتی که در اینجا توصیف شده است، چگونه خواهد بود؟ چرا دشوار است که زندگی بدون گناه، مرگ و درد و اشک را تصور کرد؟`

توصیف کتاب مقدس از زندگی ما بعد از نابودی گناه، بدون شک فوق العاده و باشکوه است و بدون شک و بطور آشکارا نشان دهندهٔ آن چیزی است، که منتظر آن هستیم. حتی در این آیات، توصیف ها بیشتر در مورد چیزهایی است که در آنجا وجود نخواهد داشت. هنگامی که این دنیا همهٔ آن چیزی است که ما در بارهٔ هستی می دانیم، این میتواند سخت باشد که زندگی بدون درد و رنج، مرگ و ترس، و بی عدالتی و فقر را تصور کرد.

نه تنها این چیزها وجود نخواهد داشت، بلکه این آیه، یک لمس و توجه از طرف شخص خودِ مسیح را هم به آن اضافه میکند: « او هر اشکی را از چشمان آنها پاک خواهد کرد » (مکاشفه ۲۱: ۴). در زمینهٔ آن کسانی که نجات یافته اند، رحمت خداوند را برای آن کسانی که در طول تاریخ بشری رنج می برند در این یک جمله کامل میشود. او نه تنها به رنج و عذاب آنها پایان میدهد، بلکه شخصاً اشک های آنان را پاک میکند.

در اثر یک زندگی گناه آلود و یک دنیای ظالمانه و بی انصاف، همه چیز از بین رفته و آسیب دیده، امّا، ما می توانیم ببینیم که در کتاب مکاشفه به فرآیند التیام و بهبودی همهٔ ما، کسانی که به طرق مختلف قربانی گناه بوده ایم، اشاره میکند. در توصیف درخت حیات، یوحنا توضیح می دهد: « و برگهای آن برای شفای قومها بود » ( مکاشفه ۲۲: ۲). باز هم خداوند درک خود را از، و محبت خود را برای آنچه که به معنای انسان بودن، احساس داشتن، تجربه کردن، گواه بودن و حتی در بدی این جهان دخیل بودن است را نشان میدهد. نقشه او برای احیای مجدد جهان ما، شامل احیا و التیام هر یک از ماست.

تا آن زمان، ما به دنبال آن هستیم تا هر آنچه که میتوانیم، با قدرت عیسی مسیح انجام دهیم، ما سهم خود را در این راه انجام می دهیم، هر چند که ممکن است کاری که ما انجام می دهیم سهم کوچکی برای خدمت کردن به کسانی باشد که در اطراف ما نیازمند هستند ولی به هر حال ما باید هر آنچه که در توان داریم با نوع خاصی از تواضع و فروتنی و فداکاری و عشق، همانطور که عیسی وقتی بر روی زمین انجام می داد ما هم انجام دهیم.

البته، با وجود تلاش های ما، هنوز اوضاع جهان بدتر و بدتر میشود، عیسی این را می دانست؛ با این حال، این حقیقت او را از خدمت به دیگران باز نداشت و همینطور نباید ما را متوقف کند.