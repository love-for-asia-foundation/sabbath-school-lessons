---
title:  اندیشه هایی فراتر
date:  13/09/2019
---

بخوانید، اِلن جی وایت،” Called to Reach a Higher Standard “، صفحات ۳۰۹ تا ۳۲۲، در اعمال رسولان؛” Desolation of the Earth، “ صفحات ۶۵۳ تا ۶۶۱، در نبرد عظیم.

« هنگامی که بانگ خداوند به سوی قوم گرفتارش بلند شود، بیداری وحشتناکی برای آن دسته از مردم که همه چیز خود را در نبرد عظیم زندگی از دست دادهاند، خواهد بود. در حالی که عفو مشروط برای آنان ادامه داشت، چشمهای آنان توسط فریب شیطان بر روی حقیقت بسته شد، و آنان آموزه ها و روشهای گناه آلود خود را توجیه کردند. ثروتمندان بر برتری خودشان نسبت به کسانی که در زندگی کمتر کامیاب بودند، می بالیدند؛ امّا آنها ثروت خود را با نقض قانون خداوند بدست آورده بودند. آنها سیر کردن گرسنگان، پوشاندن برهنه گان، اجرای عدالت و دوست داشتن رحمت، … را نادیده گرفتند، آنان روح های خود به ثروت و لذت های زمینی فروختند و بدنبال آن نبوده اند که از طریق خداوند غنی و ثروتمند شوند. نتیجه این میشود که، آنها در زندگی شکست می خورند؛ لذت و خوشی آنها مبدل به تلخی میشود و ثروت و گنجینه های آنان فساد و زوال می پذیرد » اِلن جی وایت، نبرد عظیم، صفحه ۶۵۴.

« نبرد عظیم پایان می گیرد. گناه و گناهکاران دیگر وجود نخواهند داشت. کلّ جهان از گناه پاک خواهد شد. ضربان هماهن و خوشبختی حیات، از طریق خلقت بیکران خواهد تپید. از او که همه چیز را خلق کرده است، زندگی و نور و شادی و هر آنچه که در قلمرو فضای بیکران وجود دارد، سرچشمه میگیرند. از ذرات بسیار ریز اتم تا بزرگترین های خلقت در جهان، همه چیز، جاندار و بیجان، در زیبایی بی نظیر و شادی کامل، اعلام میکنند که خداوند محبت است » اِلن جی وایت، نبرد عظیم، صفحه ۶۷۸.

**سوالاتی برای بحث**

`۱. توضیح دهید، که چگونه آنچه که در این هفته مطالعه کردید، نشان میدهد که زندگی در اینجا و در حال حاضر مهم است. آن را مقایسه کنید با این عقیده که بعضی معتقد هستند که « ما نیاز نیست دربارهٔ زندگی حال و این دنیا نگران باشیم زیرا خدا همه چیز را در نهایت از بین میبرد و دوباره خلق می کند ». چگونه ما می توانیم مراقب باشیم که با توجه به این حقیقت، یعنی وعدهٔ خلقت نو، برای نادیده گرفتن نیازمندان استفاده نکنیم ( بالاخره، در پایان، خدا همه چیز را درست خواهد کرد )؟ حتی بدتر، ما چگونه می توانیم، مطمئن باشیم که ما یکی از کسانی نشویم که از این حقیقت برای بهره برداری و استثمار دیگران استفاده میکنند؟`

`۲. اعتقادات کلیسای روز هفتم ادونتیست با توجه به نبوت کتاب مقدس انتظار دارد تا شرارت، سختی و درد و رنج فزونی یابد، همانطور که ما به بازگشت دوباره مسیح نزدیک میشویم. هنگامی که چنین چیزهایی اتفاق می افتد، ما اغلب به متی باب ۲۴ مراجعه میکنیم. چگونه باید این مصیبت ها را در پرتو روشنایی امیدی که متی باب ۲۵ به ما میدهد، ببینیم؟`

خلاصه: خداوند اجازه نخواهد داد که شیطان به کارش تا به ابد ادامه دهد. امیدِ بزرگ کتاب مقدس این است که، بازگشت مسیح به کار شریر بر روی زمین پایان خواهد داد، بی عدالتی را از بین خواهد برد و جهان را از نو همانطور که قرار بود در اول خلقت آن باشد، دوباره خلق خواهد کرد. بر مبنای قیام مسیح، این امید به ما منتقل شده است و ما را تشویق میکند، تا در عین حال که منتظر بازگشت دوبارهٔ مسیح هستیم به خداوند و دیگران خدمت کنیم.