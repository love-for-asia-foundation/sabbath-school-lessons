---
title:  زندگی با به امید ظهور
date:  07/09/2019
---

### مطالعه این هفته
لوقا ۱۸: ۱ تا ۸؛ متی ۲۴ – ۲۵؛ اول قرنتیان ۱۵: ۱۲ تا ۱۹؛ جامعه ۸: ۱۴؛ ۱۲: ۱۳ و ۱۴؛ مکاشفه ۲۱: ۱ تا ۵؛ ۲۲: ۱ تا ۵.

> <p>آیه حفظی</p>
> « پس، برادران عزیزم، ثابت و استوار بوده، همواره با تمام وجود به کار خداوند مشغول باشید، زیرا میدانید زحمت شما در خداوند بیهوده نیست » ( اول قرنتیان ۱۵: ۵۸).

عیسی مسیح ملکوت خداوند را یک واقعیت برای زمان حاضر اعلام کرد که ما م یتوانیم امروزه بخشی از آن باشیم. او شاگردان خود را فرستاد تا همین خبر را اعلام کنند و پادشاهی او را از طریق موعظه انجیل و با خدمت به دیگران برسانند؛ به این ترتیب، همانطور که نجات را به ریگان دریافت کردند آن را به رایگان به دیگران ببخشند ( متی ۱۰: ۵ تا ۸ را ببینید ).

امّا عیسی مسیح همچنین بطور شفاف اعلام کرد که پادشاهی او، نوع دیگری از پادشاهی است –    « پادشاهی من از این جهان نیست » ( یوحنا ۱۸: ۳۶) – و هنوز این پادشاهی کاملاً بر روی زمین نیامده است. با پوشیدن بدن جسمانی، خدمت، مرگ و قیام از میان مردگان، پادشاهی خداوند برروی زمین آغاز شد، امّا عیسی مسیح همچنان منتظر زمانی بود که پادشاهی او بطور کامل جایگزین پادشاهی های این جهان شود و خداوند بطور کامل برروی زمین سلطنت کند.

به تعبیری، ادونتیست ها – کسانی که در انتظار بازگشت دوبارهٔ مسیح و سلطنت خداوند هستند – مردم امیدواری میباشند. امّا این امید تنها بخاطر انتظار برای یک دنیای جدید نیست. در حالی که همیشه امید به آینده نگاه میکند، امید به زمان حال منتقل میشود. ما با چنین امیدی در حال حاضر زندگی میکنیم امّا همانطور که در انتظار آینده ، به سعی و تلاش ادامه می دهیم، تا جهان آن گونهکه انتظار داریم، روزی بطور مناسب تغییر یابد.