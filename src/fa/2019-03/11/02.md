---
title:  « خداوندا تا کی! »
date:  08/09/2019
---

در سراسر کتاب مقدس، فراخوان های مکرری از طرف قوم خداوند وجود دارد– به ویژه کسانی که برده داری، تبعید، ظلم و ستم، فقر و یا بی عدالتی و مصیبت های دیگر را تجربه کردهاند – برای مداخله خداوند در زندگیهای آنان، وجود دارد. بردگان در مصر، اسرائیلیان در بابل، و بسیاری دیگر از خداوند خواستند که درد و رنج آنان را ببیند و بشنود و در حل این معضل به آنان کمک کند. و کتاب مقدس نمونه های مهمی از اقدامات خداوند را برای نجات و احیاءِ مردمش نشان میدهد و حتی گاهی از ستمگران و دشمنان آنان، انتقام آنان را گرفته است.

امّا این رهایی ها معمولاً کوتاه مدت بوده است و انبیاء مختلفی این کار را در جهت مرحله نهایی که خداوند خودش مداخله کند ادامه دادند، تا هنگامی که خداوند ضربه نهایی را به شریر وارد نموده و به بدی برروی زمین پایان دهد و ضعیفان را سربلند کند. در همین حال، این انبیاء ادامه دادند و فریاد خود را برآوردند، « خداوندا تا به کی؟ »، برای مثال، فرشته خداوند در مورد زمان تبعید اسرائیل پرسید، « ای خداوند لشکرها، تا به کی رحمت خود را از اورشلیم و شهرهای یهودا که در این هفتاد سال بر آنها خشمگین بودی، دریغ خواهی کرد؟ » ( زکریا ۱: ۱۲).

کتاب مزامیر پر از ضجه و التماس در مورد رفاه ظاهری و خوشبختی گناهکاران و شریران است در حالی که عادلان مورد سؤاستفاده و استثمار قرار گرفتهاند و فقیر هستند. نویسندگان مزمور مکرراً خداوند را صدا کرده و خواهان مداخله او شدند، و معتقد بودند که جهان، آن جهانی نیست که خداوند منظور نظرش بود و می خواست تا به آن صورت باشد، و باعث شود که فریاد های ناله و زاری انبیاء و ستمدیدگان بلند شود. خداوندا تا به کی؟ » ( نگاه کنید به مزمور ۹۴: ۳ تا ۷).

به یک معنا، بی عدالتی در میان کسانی که به خداوند متعال معتقد هستند و برای کسانی که خواهان عدالت برای همه مردم او هستند، سخت تر است. همیشه قوم خداوند در برابر بدی در جهان احساس بی تابی خواهند داشت – و سکوت ظاهری خداوند دلیلِ دیگری برای این بی قراری است . بنابراین، برخی اوقات سوالات انبیاء صریح و تند بوده است: « خداوندا، تا به کی فریاد برکشم و تو نشنوی؟ یا نزد تو فغان برآرَم که «خشونت!» و نجات ندهی؟ » ( حَبَقوق ۱: ۲).

فریاد مشابهی در عهد جدید بلند است، جایی که حتی خودِ خلقت به عنوان عاملی برای نالیدن به حضور خداوند برای نجات و احیاءِ دوباره آن به تصویر کشیده شده است ( ببینید رومیان ۸: ۱۹ تا ۲۲). در مکاشفه ۶: ۱۰، این ناله – « خداوندا تا به کی؟ » - از جانب کسانی که به خاطر ایمان خود به خداوند به شهادت رسیدهاند، بر می خیزد. امّا این همان ناله ای است که از خداوند می خواهد تا از جانب ستمدیدگان و افرادی که تحت آزار و جفا هستند، مداخله و اقدام کند.

`لوقا ۱۸: ۱ تا ۸ را بخوانید. عیسی در مورد پاسخ خداوند به گریه و دعای قوم خودش برای اقدام از جانب آنها، چه گفت؟ این اقدام چگونه، با ایمان مرتبط است؟`