---
title:  سبت روز استراحت زمین
date:  18/07/2019
---

همانطور که مشاهده کردیم، سبت بخش مهمی از چرخهٔ حیات قوم بنی اسرائیل بود. اما در اصل سبت فقط برای یک روز در هر هفته نبود. این همچنین شامل استراحت ویژه در هر هفتمین سال بود، و بعد از هفت دوره هفت ساله، سال یوبیل در پنجاهمین سال بود.

`لاویان ۲۵: ۱ تا ۷ را بخوانید. در این نوع دستورالعمل چه چیزی قابل توجه است؟ شما از چه راههایی می توانید این نوع دستورالعمل را در زندگی و کارتان قرار بدهید؟`

سال سبت اجازه می داد که زمین مزرعه برای سال بعد استراحت کند (کاشت نشود). این یک اقدام قابل توجه در کار نظارت و سرپرستی زمین است و حکمت این کار به عنوان یک عمل کشاورزی به طور گسترده ای به رسمیت شناخته شده است.

سال هفتم برای بردگان نیز خیلی مهم بود (نگاه کنید به خروج ۲۱: ۱ تا ۱۱). در صورتی که هرکدام از اسرائیلی ها خیلی بدهکار می شدند چنانکه خود به بردگی درمی آمدند (خود را به عنوان برده بفروشند)، باید آنها در سال هفتم آزاد می شدند. همینطور، در اواخر سال هفتم بدهی های خیلی زیاد باید ابطال می شد (نگاه کنید به تثنیه ۱۵: ۱ تا ۱۱).

همانند مَنّایی که خداوند برای اسرائیلیان در بیابان مهیا می کرد، نکاشتن محصول برای یک فصل، در اثر اعتماد بود، که خدا از سال قبل و از آنچه خود زمین در سال سبت تولید کرده بود، به اندازه کافی محصول برای آنان مهیا می کرد. به همین ترتیب، آزاد کردن برده ها و لغو بدهی ها، یک رحمت بود، اما این همچنین اعتماد کردن به قدرت خداوند در تامین نیازهای ما است. به یک معنا، مردم باید یاد می گرفتند که مجبور نیستند تا دیگران را ستایش کنند تا نیازهای خودشان را فراهم کنند بلکه ( فقط به خداوند اعتماد کنند).

بطور کلی می باید اصول و الگوی سبت با ساختار جامعه اسرائیل مرتبط می بود. به همین ترتیب، نگهداری سبت امروزه باید یک نظم و تربیت روحانی باشد تا بتواند همهٔ روزهای دیگر ما را هم تغییر دهد. بطور عملی، سبت یکی از راههای زندگی کردن با آموزش های مسیح است که اول پادشاهی خدا را می طلبد:« پدر آسمانی شما قبلاً همه نیازهای شما را می داند. . . و او همه چیز را به شما خواهد داد » ( متی ۶: ۳۲ و ۳۳).

`نگه داشتن روز سبت چه تفاوتی باید در شش روز دیگر هفتهٔ ما ایجاد کند؟ بالاخره، اگر شما از یکشنبه تا جمعه حریص، خودخواه و بی رحم باشید، و شما در سبت هیچ کدام از این چیزها نباشید، چه اهمیتی دارد؟ ( آیا واقعاً می توانید در روز سبت این چنین خصوصیاتی را نداشته باشید، اگر شما بقیه هفته آن خصوصیات را دارید؟)`