---
title:  اندیشه هایی فراتر
date:  19/07/2019
---

بخوانید، اِلن جی وایت، « از دریا سرخ تا صحرای سینا »، صفحات ۲۹۵ تا ۲۹۷، در کتاب مشایخ و انبیاء؛ « روز سبت »، صفحات ۲۸۱ تا ۲۸۹، در کتاب آرزوی اعصار؛ سیگوَه کی. تنستاد،” The Social Conscience of Seventh Day “، صفحات ۱۲۵ تا ۱۴۳، در کتاب The Lost Meaning of the Seventh Day .

« عیسی به آنها اظهار داشت که کار تسکین دادن رنجوران هماهنگ با قانون سبت است. این در هماهنگی با کار فرشتگان خداوند بود، کسانی که همیشه در حال حرکت بین آسمان و زمین برای خدمت به بشریت رنجدیده هستند . . . .

« و همچنین در این روز انسان وظیفه ای دارد که باید انجام دهد. ضروریات زندگی برای بیماران که نیاز به مراقبت دارند، باید فراهم شود و حاجات نیازمندان باید تامین شوند. کسی که در تسلی رنج رنجیدگان در سبت غفلت می کند، بی گناه نخواهد بود. روز مقدس استراحت خداوند (سبت ) برای انسان آفریده شده است، و اعمال رحمت آمیز درهماهنگی کامل با هدف آن هستند. خداوند مایل نیست که مخلوقات او حتی ساعتی درد و عذاب ببرند وقتی که در روز سبت یا هر روز دیگری میتواند رفع شود ».

**سوالاتی برای بحث**

`۱. شما به چه شیوه ای سبت را به عنوان اثبات اعتماد خودتان به خدا تجربه کرده اید؟ آیا شما در زندگی خود تجربه ای مانند مَنّا داشته اید، جایی که خدا در پاسخ اعتماد شما به او، آن را فراهم کرده است؟ اگر چنین است، آن را با کلاس در میان بگذارید و بگویید آنچه را که آموخته اید.`

`۲. آنچه که ما در فرمان چهارم دیدیم، در خروج ۲۰: ۸ تا ۱۱ و تثنیه ۵: ۱۲ تا ۱۵ یافت میشود، که خداوند بر جنبه های مختلف آن تاکید دارد. یکی از جنبه های سبت که بیشتر برای شما ارزشمند است، چیست؟`

`۳. در کلاس و یا به صورت جداگانه، در مورد برخی از راه هایی که می توانید برکات و مزایای سبت در جامعه خود به اشتراک بگذارید هم فکری کنید.`

`۲. بعضی از شیوه هایی که در آن سبت زندگی شما را تغییر داده است، چیست؟ آیا بخش های دیگری از زندگی شما وجود دارد، که الگوها و اصول سبت باید تاثیر بیشتری در آن داشته باشد؟`

خلاصه: خداوند سبت را به عنوان راهی برای به یاد آوردن خلقت و رستگاری بشر داد، اما سبت همچنین دارای مزایای عملی بسیاری است. سبت به ما می آموزد که به خداوند در تامین آتیهٔ خود اعتماد کنیم؛ سبت به ما می آموزد تا تمرین برابری و مساوات کنیم؛ و این می تواند به یک نظم و ترتیب روحانی مبدل شود که بتواند تمام روابط ما را تغییر دهد. عیسی عقیده خود را در مورد سبت با شفا دادن بیماران و تایید کردن سبت به عنوان روزی که برای نیازمندان منفعت دارد، نشان داد.