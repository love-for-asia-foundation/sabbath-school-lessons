---
title:  "سبت: روز آزادی"
date:  13/07/2019
---

### مطالعه این هفته
خروج۱۶: ۱۶-۱۸؛ خروج۲۰: ۸-۱۱؛ تثنیه ۵: ۱۲-۱۵؛ متی ۱۲: ۹-۱۳؛ لاویان ۲۵: ۱-۷.

> <p>آیه حفظی</p>
> « روز شنبه برای استراحت انسان بوجود آمد، نه انسان برای روز شنبه » (مرقس ۲: ۲۷).

خداوند سبت را به عنوان فعل نهاییِ هفته آفرینش، خلق کرد. گفته شده است که در روز هفتم از آفرینش، خداوند نه تنها آرام گرفت، بلکه او آرامی و راحتی روز شنبه را به عنوان بخش جدایی ناپذیر از طریقی که جهان باید می بود، بنیان نهاد. سبت تجلی چگونگی خلقت ماست تا با خدا و با یکدیگر تعامل داشته باشیم.

بنابراین، جای تعجب نیست که سبت به عنوان یکی از احکام در برنامه خداوند برای قومش، در ابتدای بنیانگذاری جامعهٔ جدید اسرائیلیاندر نظر گرفته شده بود. برای همین بود که سبت، نقشی اساسی در زندگی عبرانیان داشت.

اغلب هنگامی که ما در مورد سبت صحبت می کنیم، این گفتگو به سرعت به طرف این مسئله که چگونه آن را نگه داریم ( رعایت احکام روز سبت) سوق پیدا می کند. چه کارهایی را نباید انجام دهیم، و چه کارهایی باید انجام دهیم؟ با وجود اینکه این سؤالات مهم هستند، ما باید نقش کامل کنندهٔ سبت را در طرح خداوند برای جهان و زندگی قوم او، به عنوان نمادی از فیض و شرط خداوند، درک کنیم.

همانطور که عیسی فرمود، روز هفتمِ سبت برای بشریت خلق شد. هنگامیکه ما به واقع « این روز را به یاد آوریم »، آن باعث تحول ما در روزهای دیگر هفته خواهد داد، و— همانطور که عیسی شرح داد — این می تواند به این معنا باشد که باعث برکت دیگران نیز هم می شود.