---
title:  دو دلیل برای روز سبت
date:  15/07/2019
---

`خروج ۲۰: ۸-۱۱ و تثنیه ۵: ۱۲-۱۵ را بخوانید. چگونه این دو تفسیر از فرمان چهارم مکمل یکدیگر هستند؟`

به یاد آوردن، بخش مهمی از رابطه ای است که خدا در پی احیا و برقراری مجدد آن با قومش می باشد، این رابطه بر اساس این حقیقت استوار است که، خداوند خالق و نجات دهندهٔ ماست. هر دو نقش درهر دو تفسیر فرمان چهارم نمایان است و به همین ترتیب ارتباط نزدیک با سبت و عمل به آن دارد.

در بیرون آمدن از سرزمینی که تحت سلطهٔ خدایان دروغین بود، اسرائیلیان نیاز داشتند که نقش خداوند به عنوان خالق به آنان یادآوری شود. سبت روش بسیار مهمی برای این یادآوری بود، در قالب چرخه هفتگی به خاطر تهیه مَنّای اضافی در روز جمعه آن را مهم تر از همه چیز ساخت، که یک مثال قدرتمند از قدرت خلاقانه او بود. در خروج باب ۲۰ تفسیر فرمان چهارم، خداوند به عنوان خالق ما بطور بسیار واضح بیان شده است.

در مقایسه با نجات، رهایی، و رستگاری آنان، در تثنیه باب ۵ توجه و تمرکز بر روی فرمان چهارم است. این حکایتی بود که اسرائیلیان بطور مرتب تعریف می کردند؛ آنان با آن می توانستند به ویژه هر سبت دوباره با خداوند ارتباط بر قرار کنند. در واقع اولین حکایت آنان، نجات جسمانی آنان از بردگی در مصر بود، امّا همانطور که درک آنان از خدا و رستگاری او بیشتر می شد، همانطور هم سبت به نماد هفتگی و تجلیل از نجات روحانی آنان تبدیل می شد.

هدف هر دوی این انگیزه ها از سبت، بازسازی و احیای رابطه بین خدا و قومش بود: « و روز سبت را به ايشان دادم تا در هفته يک روز استراحت كنند. اين علامتی بود بين من و ايشان، تا به ياد آورند كه اين من هستم كه ايشان را تقديس و جدا كرده، قوم خود ساختهام » ( حزقیال ۲۰: ۱۲). و همانطور که ما شاهد بوده ایم، این هرگز و فقط در مورد این گروه از مردم نبود. بر پایه و اساس این رابطه، آنها نوع جدیدی از جامعه را بنا کردند، که این نوع از جامعه با بیگانگان مهربان بود و باعث برکت تمام جهان می شد.

« به ياد آور كه در سرزمين مصر غلام بودی و من كه خداوند، خدای تو هستم با قدرت و قوت عظيم خود تو را از آنجا بيرون آوردم. به اين دليل است كه به تو امر میكنم سبت را نگه داری » ( تثنیه ۵: ۱۵). با نگه داشتن (رعایت احکام روز شنبه) سبت به عنوان شیوه ای برای یادآوری و تجلیل از خالق و همچنین آزادی از اسارت، ما می توانیم پیوسته ارتباط مان را، نه تنها با خداوند، بلکه با کسانی که در اطراف ما هستند، گسترش دهیم. بخشندگی و مهربانی خداوند شامل حال ما می شود؛ بنابراین، ما هم باید با دیگران مهربان و سخاوتمند باشیم.

`به چه طریق هایی، نگه داشتن سبت (رعایت احکام روز شنبه) می تواند موجب شود که ما با دیگران مهربان تر، دلسوزتر، و شفیق تر باشیم؟`