---
title:  منّا به اندازه کافی
date:  14/07/2019
---

نسلها بعد از نسلها اسارت و تنزل اجتماعی که، چنین شرایطی زخمی برامت ستمدیده زده بود، خداوند به دنبال ترفیع اجتماعی اسرائیلیان تازه نجات یافته بود، و به آنها روشی بهتر برای زندگی و قوانینی برای بنای بهترین نوع جامعه جدید داد. اما یکی از اولین قدمهای این فرآیند، بصورت یک درس هدفمند عملی و آموزنده بود.

چهل سالِ مدید سرگردانی آنها در بیابان، این آهنگ موزون زندگی، و شواهد قابل رویتی از کمک های خداوند به آنان و عبادت خالصانه، بصورت جزیی از فرهنگ جامعهٔ اسرائیل شده بود. خوراک آنان بصورتی از مَنّا به آنها داده می شد، خوراکی که هر روز صبح در اطراف اردوگاه اسرائیلیان آشکار می شد.

`خروج ۱۶: ۱۶-۱۸ را بخوانید. فکر می کنید که اهمیت داشتن معیار خاص برای هرکس در تائید این آیات چیست؟`

پولس در دوم قرنتیان ۸: ۱۰-۱۵ با ارجاع به این حکایت، آن را به عنوان نمونه ای از اینکه مسیحیان چگونه باید باشند، بیان می کند:« بلكه به گونهای به يكديگر كمک كنيد كه همه به يک اندازه و يكسان داشته باشيد. در حال حاضر شما اضافی داريد؛ بنابراين، میتوانيد به ايشان كمک كنيد. در آينده نيز اگر شما احتياج داشته باشيد، آنان نياز شما را برآورده خواهند كرد. به اين ترتيب، هر کس به اندازهٔ احتياج خود خواهد داشت » (آیه ۱۴).

این درسی برای اسرائیلیان و همینطوربرای ما بود، که خداوند به اندازه کافی برای قوم و خلقت خود، همه چیز را مهیا می کند. اگر ما فقط به اندازه ای که نیاز داریم از آن استفاده کنیم و آماده باشیم که اضافه آن را با دیگران تقسیم کنیم و به اشتراک بگذاریم، همه ما بوسیله آنچه که خداوند مهیا می کند تامین خواهیم شد. لازمه مصرف بقدر کفایت روزانه این است که مردم به خداوند اعتماد کنند که روز بعد هم آنچه که احتیاج دارند را خواهند داشت و خداوند برای آنان مهیا خواهد کرد، حتی بیشتر خواهند داشت. افراد ستمدیده، مانند بردگان اسرائیلی، فقط مایل بودند بر روی بقا و زنده ماندن خود تمرکز کنند، اما خداوند می خواست به آنان اعتماد، سخاوت، و بخشش در زندگی یاد بدهد و برای آنان به اثبات برساند.

اما در این امتحان از طرف خداوند، جنبه های قابل توجه دیگری هم وجود داشت. هر جمعه سهم مَنّا دو برابر به روی زمین فرستاده می شد — فقط در آن روز— مردم باید مَنّای اضافی را با هدف آماده شدن برای روز سبت جمع آوری می کردند. مقررات مخصوص روز سبت، راه دیگری برای آنان بود که در همهٔ نیازهایشان یاد بگیرند که به خداوند اعتماد کنند. این سهم اضافۀ مَنّا، عمل بخشش و فیض خداوند، آنها را قادر می ساخت تا حتی خیلی بیشتر از آرامشی که خداوند برای روز هفتم به آنان وعده داده بود، استفاده و بهره مند شوند.

`ما در روزهای جمعه چه کاری می توانیم انجام دهیم که به ما کمک کند تا از آنچه که خداوند به ما در روز سبت هدیه می کند، بهتر بهره مند شویم؟`