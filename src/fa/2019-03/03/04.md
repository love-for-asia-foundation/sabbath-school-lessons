---
title:  روز برابری و مساوات
date:  16/07/2019
---

یکی از چیزهایی که از خواندن اجمالی ده فرمان در خروج ۲۰ و تثنیه ۵ معلوم می شود این است که شرح فرمان چهارم از بقیه فرمان ها دقیق تر است. در حالی که برخی از فرمان ها فقط با چند کلمه نوشته و ثبت شده اند ( در زبان عبری برخی توضیحات فقط در دو کلمه می توانند بیان شوند)، فرمان چهارم این فرصت را میدهد که چرا، چگونه، و چه کسانی باید روز سبت را به یاد آورند.

`خروج ۲۰: ۸ تا ۱۱ را بخوانید. چه چیزی را در مورد خدمتکاران و غریبان و حتی حیوانات می گوید، و این چه معنی می دهد؟`

در میان شرح جزئیات سبت، قابل توجه این است که کانون توجّه بر روی دیگران است. سیگوَه-ک-تانستَد، استدلال می کند که این فرمان در میان تمام فرهنگ های دنیا منحصر بفرد است. او توضیح می دهد، که فرمان سبت، « اولویت بندی نگاه کردن از پائین به بالا و نه از بالا به پایین است و اولین اهمیت و توجه را نسبت به ضعیف ترین و آسیب پذیرترین افراد جامعه معطوف می دارد. کسانی که نیاز بیشتری به استراحت دارند- برده ها، غریبان، و حیوانات باردار- مخصوصاً ذکر شده و به آنان اشاره شده است. در آرامش روز هفتم تنگدستان، وحتی حیوانات زبان بسته، حضور دارند ». – مفهوم از دست رفته روز هفتم ( میشگان: مطبوعات دانشگاه اندروز، ۲۰۰۹ )، صفحات ۱۲۶ و ۱۲۷.

فرمان چهارم، با توجّه خاصی اصرار دارد که سبت برای همه، روزی برای شادی و لذت بردن می باشد. در پرتو سبت، همه ما با هم برابر هستیم. اگر شما در طول هفته کارفرما هستید، شما اجازه ندارید که کارمند خود را مجبور کنید که در سبت کار کند. و این به دلیل این است که، خداوند به آنان نیز یک روز برای استراحت داده است. اگر شما برای کسی کار می کنید – یا حتی برده هستید - در روزهای استراحت خودتان، سبت به شما یادآوری می کند که شما بطور یکسان بوسیلهٔ خداوند خلق گشته و رستگار و آزاد شده اید، و خداوند از شما دعوت می کند تا این را به طریقی به غیر از عبادات معمولی خود تجلیل و تقدیس کنید. حتی کسانی که احکام سبت را رعایت نمی کنند و آن را نگه نمی دارند « و مهمان تو که درون دروازه های تو باشد » ( خروج ۲۰: ۱۰) باید از منافع سبت بهره ببرند.

این عقیده برای تغییر دیدگاه اسرائیلیان که بعد از تحمل بردگی و انزوا، حیاتی نو پیدا کرده بودند، می توانست قابل توجه باشد، اکنون که آنها در سرزمین جدید مستقر شده بودند، خداوند نمی خواست که آنها رفتار ستمگران قبلی آنان که به آنان ظلم کرده بودند، را فرا بگیرند. همانطور که به آنها قوانین دقیق و جامع برای بنای جامعهٔ جدید آنها را می داد، او به آنان ( در واقع به همهٔ ما ) یک یادآوری هفتگی، با روشی قدرتمند، از اینکه چگونه همهٔ ما در پیشگاه خداوند برابر هستیم را داد.

`چگونه می توانید سبت را در اجتماع خود بشارت دهید، به این معنا که آنان هم از مزایای سبت از طریق شما بهره مند شوند؟`