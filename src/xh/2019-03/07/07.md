---
title:  Ukujula Nomcabango
date:  16/08/2019
---

Funda: Ellen G. White, “In the Footsteps of the Master,” amaph. 117–124, in Welfare Ministry; “Days of Ministry,” amaph. 29–50, in The Ministry of Healing; “ITempile Ihlanjululwa Kwakhona,” amaph. 581–595; “Enkundleni KaPilato Yamatyala,” amaph. 722–742, Ulangazelelo Lwamaphakade. UThixo usinikile elizwini laKhe ubungqina obupheleleyo bomthetho  waKhe. Abo bazikhohlisa ngokuthi unenceba kakhulu ukuba angenza ubulungisa kuboni, kufuneka bakhangele bokuba uza kubohlwaya  abagqithi nje eKalvari. Ukufa koNyana kaThixo ongenabala lasono kungqina ukuba “umvuzo wesono kukufa,” nokuba konke ukwaphulwa komthetho kufuneka kuzuze imbuyekezo efaneleyo. UKristu ongenasono waba sisono ngenxa yomntu. Wathwala ityala lokreqo, nokusitheliswa kobuso bukaYise, yada intliziyo yaKhe yaphuka, nobomi bakhe batyumka baphela. Wonke lo mbingelelo wenziwa ukuze aboni bahlangulwe. Ayikho enye indlela umntu awayengakhululwa ngayo kwisohlwayo sesono. Kanti ke, wonke umphefumlo owalayo ukuba nenxaxheba kucamagushelo olunikiweyo ngexabiso elingako kuza kufuneka uzithwalele ityala lawo nesohlwayo ngenxa yokugqitha umthetho.”—Ellen G. White, Imbambano Enkulu, iph. 549.

**Imibuzo Yokuxoxwa**

`1. Funda isicatshulwa sikaEllen G. White apha ngasentla. Thetha ngobunyaniso bentswelo-bulungisa: uKristu, ongenatyala, ebulaleka ngesohlwayo sabanetyala! Kubaluleke ngantoni ukuyigcina phambi kwethu le nyaniso ibalulekileyo?`

`2. UYesu akazange avakalise uhlaziyo lwepolitiki ukuze azise uhlobo lo“bukumkani” awayethetha ngabo.  Ngapha koko, imbali izele ngamabali alusizi kakhulu abantu abasebenzisa ubundlobongela nengcinezelo, konke egameni lokunceda abanyhashiweyo nabacinezelweyo. Amaxesha amaninzi konke okuthe kwafezwa kube ikukubeka uhlobo oluthile lokucinezela endaweni yolunye. Nangona amaKristu enako kwaye kufuneka esebenze namagunya amiyo ukuze azame ukunceda abaxinzelelweyo, kungani le nto kufuneka ekulumkele ukusebenzisa ipolitiki ukufeza ezi njongo?`

`3. Cinga ngokuqulathwe licebo losindiso. uYesu, olilungisa, ebulaleka ngenxa yabangemalungisa-into etheta umntu ngamnye kuthi. Kungani ukuba lo mbingelo mkhulu, ngenxa yethu, usenze sibe ngabantu abatsha kuKristu?`

**Isishwankathelo**:

EziVangelini umsebenzi kaYesu uvezwe wachazwa ngokuxelwe ngumsebenzi wabaprofeti beTestamente eNdala. Iindaba ezilungileyo kumahlwempu, inkululeko kwabacinezelweyo, ukuphiliswa kwabaphukileyo kwakuvakaliswe njengeempawu zikaMesiya [uMthanjiswa] –uYesu awazibonakalalisa kuko konke ukusebenza kwaKhe. Kanti ke, ekufeni kwaKhe, naYe waluva ulwamvila lokungabikho kobulungisa wathi ekugqibeleni woyisa okona kubi okwenziwa luluntu oluwileyo nenkohlakalo. Makubulelwe ngokufa kwaKhe okukhohlakeleyo ngenxa yethu, izono zethu zinako ukuxolelwa, saye sinaso isithembiso sobomi obungunaphakade.