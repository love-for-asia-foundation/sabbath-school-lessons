---
title:  UYesu Uyaphilisa
date:  13/08/2019
---

IiGospile ziphoswe pha napha amabali emimangaliso kaYeu ngakumbi lawo okuphilisa. Njengoko waprofetayo uIsaya, uYesu waphilisa iimfama, wakhulula abo babethinjwe zizifo, maxa wambi emva kweminyaka emininzi yokugula (jonga, umzekelo, Marko 5:24–34, Yohane 5:1–15). Wenza okungaphezu koku: wenza iziqhwala zahamba kwakhoa; waphilisa abaneqhenqa, kungengalizwi kuphela kodwa ngokubachukumisa, “bengcole” benjalo; wajongana needemon ezazithimbe iingqondo nemizimba yabantu; wada wavusa nabafileyo.

Singalindela ukuba le mimangaliso yayingokutsala izihlwele nokubonisa amandla waKhe kwisininzi esasinentandabuzo kunye nabagxeki. Kwakungenjalo. Endaweni yoko, uYesu wayekholisa ukunika imiyalelo kwabaphilisiweyo ukuba bangaxeleli bantu ngako. Nangona kubonakala ngokungathi ababesanda kuphiliswa babengakwazi ukuyigcina le miyalelo bazigcinele kubo iindaba ezimangalisayo, uYesu wayezama ukubonisa ukuba imimangaliso yaKhe yayingento ebaluleke ngaphezulu kwento yokubukwa nje. Owona mgomo awayejonge kuwo, yayikukuba abantu bamkele usindiso kuYe.  Kanti ke, imimangaliso kaYesu yokuphilisa yayikukubonisa imfesane yaKhe. Umzekelo, ekuyeni ekutyisweni kwama-5 000, uMateyu uyabalisa: “Ephumile ke uYesu, wabona into eninzi yabantu, wasikwa yimfesane ngabo, wayiphilisa imilwelwe yabo” (Mat. 14:14). UYesu wayiva intlungu yabo babe selusizini waza wenza oko wayenako ngabantu awayehlangene nabo ukubanceda wabaphakamisa.

`Funda isiprofeto sikaIsaya kuMateyu 12:15–21. Kungaziphi iindlela abathi uIsaya noMateyu bakwayamise oko uYesu wayekwenza nento enkulu kunokuphilisa abambalwa-okanye nokuba ngamakhulu ambalwa-abantu abagulayo?`

“Wonke ummangaliso awawenzayo uKristu wawungumqondiso wobuThixo baKhe. Wayesenza wona lo msebenzi owawuxelwe ngenx’ engaphambili ngoMesiya; kodwa kubaFarisi le misebenzi yobulungisa yayisisikhubekiso esicacileyo. Iinkokeli zamaYuda zaziyijonge ngokuswela inkathalo okungenamfesane intlungu yoluntu. Kwiimeko ezininzi umona kunye nengcinezelo yazo yenza ukubandezeleka okwakhululwa nguYesu. Ngoko ke, imimangaliso kuzo yayilungcikivo.”—Ellen G. White, Ulangazelelo Lwamaphakade, iph. 406. Imimangaliso yokuphilisa kaYesu yayizizenzo zemfesane nobulungisa. Sekunjalo, kuzo zonke iimeko, yayingesiso isiphelo yona ngokwayo. Ekugqibeleni, konke awakwenzayo uKristu kwakunenjongo yokukhokelela abantu ebomini obungunaphakade (jonga Yohane 17:3).