---
title:  Umnqamlezo KaKristu
date:  15/08/2019
---

Into yokuba uThixo unguThixo obona ave izikhalo zamahlwempu nabacinezelweyo iyathuthuzela. Into yokuba uThixo unguThixo, kuYesu, uthe wayiva wanyamezela inkhohlakalo embi kakhulu yomhlaba wethu, ingcinezelo, nentswelo-bulungisa iyamangalisa. Sele kukho konke, imfesane nokulunga, uYesu awakubonisa ebomini baKhe nasemsebezini waKhe, ukufa kwaKhe kwabakho ngenxa yentiyo, umona, nentswelo-bulungisa.  Ukusuka kwimithandazo kaYesu enentlungu eGadini yaseGetsemane kuye ekubanjweni kwaKhe, “ukuvavanywa,” ukugculelwa, ukuthukwa, ukubethelelwa, nokufa, wanyamezela isilingo sentlungu enzima ebulalayo, inkohlakalo, ububi, negunya elicinezelayo. Konke oku kwenziwa kwakubi kakhulu kukuba msulwa, ukuba nyulu, nokulunga kwaLowo wayesiva ubuhlungu ngenxa yako: “usuke wazihluba, wathabatha ubume bomkhonzi, enziwe wafana nabantu; wathi ngemo efunyenwe enjengomntu, wazithoba, waba ngolulamileyo, wada wesa ekufeni, ukufa ke kwasemnqamlezweni!” (Filipu 2:7, 8). Ngokubona ngamehlo ebali losindiso, sibona ubuhle bokuzincama kukaYesu ngenxa yethu, kodwa asimele kubulibala ubundlavini bokubulaleka nentswelo-bulungisa awabuvayo.

`Funda: Isaya 53:3–6. Kusixelela ntoni oku ngokwenzeka kuYesu, omsulwa eva ubuhlungu ngenxa yonetyala? Kusinceda njani oku ukuba siyiqonde into awaphumela kuyo uYesu ngenxa yethu?`

KuYesu, uThixo uyazi ukuba kunjani ukuba lixhoba lobubi nentswelo-bulungisa. Ukubulawa komsulwa kuyacaphukisa, ukubulala uThixo kungaphezulu. UThixo wazibandakanya nathi kwimeko yokwaphuka nokuwa kangangokuba asiluthandabuzi uvelwano lwaKhe, imfesane, nokuthembeka kwaKhe: “Kuba asinambingeleli mkhulu [uYesu] ungenako ukuvelana nezilwelwe zeth; ke, sinowahendwayo ngeento zonke, ngokufana nathi, engenasono” (Heb. 4:15). Ukutyhilwa okunjalo kwesimilo sikaThixo wethu! Siqala njani kona ukusongela iingondo zethu ngeendaba ezilungileyo ezingoThixo omelwe ngumnqamlezo?

`Kuko konke esikwenzela iNkosi, ngakumbi ukufikelela kwabo basweleyo, kutheni kusoloko kufuneka sihlale sikukhumbula ukufa kukaYesu, enguMmeli wethu-ingesithi kuphela, kodwa nabo sibancedayo-kumbindi wesikuthunyiweyo kwakunye nenjongo yako?`