---
title:  UYesu Nabo Basweleyo
date:  10/08/2019
---

### Fundela Isifundo Sale Veki
Luka 1:46–55, 4:16–21, 7:18–23, Mat. 12:15–21, Mat. 21:12–16, Marko 11:15–19, Isa. 53:3–6.

> <p>Indima Yenkumbulo</p>
> “UMoya weNkosi uphezu kwam, ethe ngenxa yoko yandithambisela ukushumayela iindaba ezilungileyo kumahlwempu. Indithume ukuba ndiphilise abantliziyo ityumkileyo, ndivakalise inkululeko kubathinjwa, nokubuyiselwa kokubona kwabaziimfama, ndindulule abaqobekileyo bekhululekile, ndivakalise umnyaka owamkelekileyo weNkosi” (Luka 4:18, 19).

Phakathi kwezinye izizathu zokuthabatha imo yomntu, uYesu wayeze ukuze abonise into ayiyo uThixo. Wakwenza oku ngokufundisa, ngokuzinikela kwaKhe, nobomi baKhe; oko kukuthi ngendlela awaxubana ngayo nabantu abaqhelekileyo nje. Ezininzi kwizenzo zaKhe zenza iinguqulelo ezikhawulezileyo eziliguqula ngokwenene ihlabathi ebomini babanye. Eli cala lolungiselelo lukaMesiya lalixelwa kwangaphambili ngabaprofti beTestamente eNdala, ngumama kaYesu uMariya nanguYesu ngokwaKhe xa wayechaza umsebenzi awuthunyiweyo kwintshumayelo yaKhe yokuqala ebhaliweyo (Luka 4). Ukongeza, ababhali beeGospile babekholisa ukusebenzisa ulwimi lweTestamente eNdala ukuchaza oko uYesu wayekwenza njengoko belibalisa ibali laKhe. Ngale ndlela, ubomi bukaYesu babubonwa ngokucacileyo kwisithethe saba baprofeti, kuquka imfesane yabo ngakumahlwempu nabacinezelweyo.  Iinkokeli zenkolo phofu, zazimbona uYesu engowoyikekayo. Kumzekelo owoyikekayo wontswelo-bulungisa nenkohlakalo, bambambisa uYesu, wagwetywa ngokungekho mthethweni, wabethelelwa emnqamlezweni. KuYesu, uThixo uyazi ukuba kunjani ukungabikho kobulungisa-kwaye, ekufeni kwaKhe, wakuveza ukoyikeka kobubi. Ekuvukeni kwakhe, kodwa, woyisela ubomi okulungileyo, nosindiso.