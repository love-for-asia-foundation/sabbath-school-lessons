---
title:  Ingoma KaMariya
date:  11/08/2019
---

Cinga ngomboniso: uMariya wayefumene isigidimi kwingelosi uGabriyeli kanye kwiintsuku ezimbalwa ngaphambili. Yayimxelele ukuba uza kuba ngumama kaYesu, uNyana wOsenyanweni. Akakaxeleli nabani kodwa utyelela uElizabhete, isizalwana esineentsuku kunye, naso esasilindele umntwana wommangaliso. Ngembono kamoya, uElizabhete uyaqonda iindaba zikaMariya ngoku uMariya engekabi nalo ithuba lokuthetha nantoni, baza bathi bekunye bavuyela izithembiso nokulunga kukaThixo.

`Funda: Luka 1:46–55. Phawula umxube wendumiso phakathi koko kwakulungiselwe yena kuphela-“ngokuba wandenzela izinto ezinkulu uSomandla; malibongwe igama laKhe” (Luka 1:49)—ukuya kwezingumndilili. Kutheni le nto ukudumisa kwethu nokunqula uThixo kuquka kokubini, ukucinezela kwizinto ezizezomntu yedwa kunye nezomndilili?`

Yingoma emangalisayo le enokulunga kakuhle phakathi kwendumiso okanye kwimibhalo yabaprofeti bamaHebhere. UMariya uyaphuphuma yingcinga yokumangala nombulelo kuThixo. Ngokucacileyo umbonile uThixo esebenza ebomini bakhe, kodwa ukwakuqonda kakuhle okuthethwa ngokubanzi licebo likaThixo ngesizwe sakhe nohlanga lonke loluntu. Kanti ke, ngokokuqonda kukaMariya, uThixo akanelanga nje ukuba namandla nokufanela ukubongwa, ukwanenceba ebonakala enembeko eyodwa ayinika abathobekileyo, abacinezelweyo, namahlwempu. Ingelosi ingekasuki nokusuka emva kokuba ivakalise kuMariya iindaba ezilungileyo” zokuba nomntwana ngaphambi kokuba avume le ngoma ilandelayo: “Wabawisa abanamandla ezitroneni zabo, wabaphakamisa  abathobekileyo. Wahluthisa abalambileyo ngezinto ezilungileo, wabandulula abazizityebi belambatha” (Luka 1:52, 53). Zisuka nje ekuqaleni kwebali lobomi bukaYesu emhlabeni, uvezwa njengomlawuli (jonga uLuka 1:43)—kodwa njengomlawuli wohlobo olwahlukileyo lobukumkani. Njengoko abachazi abaninzi belichaza, ubukumkani bukaThixo awezayo uYesu ukuba abuthambise abumisele babuza kuba “bubukumkani obujongise intloko ezantsi” xa buthelekiswa nocwangciso oluqhelekileyo lwasekuhlaleni bezikumkani zeli hlabathi. Kwiinkcazo esinazo zobukumkani bukaYesu, amagorha nezityebi zeli hlabathi zingabona bancinane, baze abangamahlwempu nabacinezelweyo babe ngabakhululekileyo, “bahluthiswe,” baphakanyiwe.

`Ukuba ibandla belingaba ngumbono wobukumkani bukaThixo belingenza kakuhle kangakanani ibandla ekubonakalaliseni “ubukumkani obujongise intloko ezantsi” obachazwa nguMariya? Ingafanekiswa njani into enje, kodwa ingabi nankohlakalo kwabazizityebi nabanamandla, ababexhamla kuthando lukaKristu nabo?`