---
title:  UMika
date:  30/07/2019
---

`“Uxelelwe, mntundini, okulungileyo akubizayo uYehova kuwe, kukuthi wenze okusesikweni, uthande inceba, uhambe noThixo wakho ngokuthozamileyo” (Mika 6:8). Zeziphi iindlela, ngoku, onokuthi ngazo uwaphile la mazwi?`

UMika 6:8 mhlawumbi yeyona ndima yaziwayo eziBhalweni. Kanti ke, njengezinye iindima ezininzi, siyenza ibe sisikhuzo okanye “amaxwebhu okusasaza,” kuyenzeka ukuba asiqhelananga nomxholo wendawo ekuyo le ndima kunokuba singakuvuma oko.

`Funda: Mika 2:8–11 nesi-3:8–12. Yintoni ababeyenza abantu awayigxekayo uMika?`

Ulawulo luka-Ahazi engukumkani wakwaYuda, lwabenza abantu bafikelela kumgangatho ophantsi omtsha kwimbali nasemoyeni wesizwe sabo. Ukunqula izithixo ngeendlela zako ezahlukeneyo zokwenza ububi kwakunyuka. Kwangelo xesha linye, njengoko baphawula nabanye abaprofeti belo xesha, kwaqhubeka ukuxhatshazwa kwamahlwempu nokwenziwa amaxhoba. UMika akangomprofeti umncinane wentshabalalo kunabo bexesha lakhe. Okuninzi kwizahluko zakhe ezithathu zithetha ngomsindo kaThixo nosizi ngenxa yobubi obenziwa ngabantu baKhe, kunye nentshabalalo eyayibazela isendleleni. Noko kunjalo uThixo akazange abancame abantu baKhe. Kanti namazwi akrasayo nezigidimi ezibukhali zabaprofeti zazibonisa umdla kaThixo oqhubekayo kubantu baKhe. Wabanika izilumkiso ngenxa yokuba ebathanda ebakhathalele. Wayengasayi kuhlala enomsindo ngonaphakade (jonga kuMika 7:18–20). Unjalo umxholo “wechiza”-yenza okusesikweni, thanda inceba, hamba ngokuthozama. Lingavakala lilula, kodwa ukuphila ukholo olunjalo ngendlela ebambekayo kunika umngeni ongaphezulu, ngakumbi xa ukwenza kubonakala kungahambelani nabo sihleli phakathi kwabo. Xa abanye bezuza kwintswelo-bulungisa, behlekisa ngenceba, bekhwele ikratshi, ukwenza okusesikweni, ukuthanda inceba nokuhamba ngokuthozama kufuna isibindi nokuzingisa. Kanti ke, asikwenzi sisedwa oku; xa sisenza ngolu hlobo, sihamba noThixo wethu.

`Yintoni ikhonkco phakathi kokwenza okusesikweni, ukuthanda inceba, nokuhamba ngokuthozamileyo phambi kukaThixo?`