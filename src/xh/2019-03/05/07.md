---
title:  Ukujula Nomcabango
date:  02/08/2019
---

Funda: Ellen G. White, “Ekuthinjweni KwaseAsiriya,” amaph. 279–292; “Ubizo lukaIsaya,” amaph. 303–310, kuAbaprofeti Nookumkani. “Ekuchaseni ingcinezelo eyayininzi, ukungabikho kakhulu kobulungisa, ulonwabo nokuthsafaza okungaqhelekanga, ukudla nokunxila okungenazintloni, ubuhenyu nokurheletya okukhulu, kwexesha labo, abaprofeti babo baya baliphakamisa ilizwi labo; kodwa kwaba lilize ukukhalima kwabo, kwaba lilize ukusingela phantsi kwabo isono.”—Ellen G. White, Abaprofeti Nookumkani, iph. 236. “Inkangeleko yayityhafisa ngendlela eyodwa ngokubhekiselele kwiimeko zokuhlala kwabantu. Ekulangazeleleni kwabo ukufumana inzuzo, abantu babesongeza indlu kwindlu nentsimi kwintsimi. . . . Ubulungisa babugqwethiwe, kungekho luvelwano lubonakaliswayo kwabangamahlwempu. . . . izigidimi zokulumkisa nokungxolisa kukaThixo, asuke uIsaya awoyike loo mthwalo. Wayesazi kakuhle ukuba wayeza kuhlangana nenkcaso eneenkani.

KuIsaya “Inkangeleko yayityhafisa ngendlela eyodwa ngokubhekiselele kwiimeko zokuhlala kwabantu. Ekulangazeleleni kwabo ukufumana inzuzo, abantu babesongeza indlu kwindlu nentsimi kwintsimi. . . . Ubulungisa babugqwethiwe, kungekho luvelwano lubonakaliswayo kwabangamahlwempu. . . . Nabo babengabaxoxi bamatyala, ingumsebenzi wabo ukukhusela abangenaluncedo, bayisusa indlebe yabo ekuveni izikhalo zamahlwempu nabasweleyo, zabahlolokazi nabaziinkedama. “Ejongene neemeko ezinjalo, akumangalisi xa kusithi, ngeminyaka yokugqibela yolawulo lukaUziya, uIsaya wayebizwa ukuba ase kuYuda izigidimi zokulumkisa nokungxolisa kukaThixo, asuke uIsaya awoyike loo mthwalo. Wayesazi kakuhle ukuba wayeza kuhlangana nenkcaso eneenkani .”—Amaphepha 253, 254  “Ezi ntetho zicacileyo zabaprofeti . . . zinokwamkelwa sithi njengelizwi likaThixo emphefumlweni ngamnye. Kufuneka singalahlekelwa lithuba lokwenza izenzo zenceba, ukubeka phambili uthando nembeko yobuKristu, kwabo basindwa yimithwalo nabacinezelweyo.” Iphepha 327.

**Imibuzo Yokuxoxwa**

`1. Sikholisa ukuwuqonda umsebenzi wesiprofeto njengoxela ngexesha elizayo. Ukwamkela ukuqwalasela kwabaprofeti beTestamente eNdala kwihlabathi ababephila kulo kuyitshintsha njani imbono yakho ngendawo yomprofeti?`

`2. Ubomi nesigidimi sabaprofeti sibonisa ukuba nzima nokuba yingozi okunokuba yiyo ukumela inyaniso. Yintoni eyenza ukuba ukholwe ukuba bakwenza oko bakwenzayo bathetha ngendlala abathetha ngayo?`

**Isishwankathelo**:

Abaprofeti beTestamente eNdala babeba nobushushu bade babe nomsindo bacaphuke bekhusela indlela nentando kaThixo ebantwini baKhe. Ikhangele kwinkathalo exeliweyo kaThixo ngokwaKhe, obu bushushu babuquka ukujonga ngamandla kubulungisa obenzelwa amahlwempu nabacinezelweyo. Ubizo lwabaprofeti lokuba kubuyelwe kuThixo lwaluquka ukuphelisa intswelo-bulungisa, into uThixo naYe awathembisa ukuyenza kwimibono yaKhe yekamva eliqhakazileyo labantu baKhe.