---
title:  UHezekile
date:  31/07/2019
---

Ukuba besingabuza iqela lamaKristu nge“zono zaseSodom,” abaninzi bangaziphosa ekuchazeni izono zesondo ezahlukeneyo nezinye iintlobo zobubi. Ngapha koko, uGenesis 19:1–13 akachazi umphakathi ogulayo ogoso ngaphezu kokuvuthwa ukuba itshatyalaliswe.

Olunika umdla ngokwaneleyo, phofu, impendulo inzima ngaphezu koko. Qaphela inkcazo kaHezekile:  “Nabu ke ubugwenxa beSodom udadewenu, yabe ilikratshi, nokuhlutha sisonka, nokungakhathali; ababancedanga abangamahlwempu nabasweleyo (Hez. 16:49). Nangona kucacile ukuba uYehova wayengasayi kungazijongi ezinye iintlobo zobubi ezazikho apho esixekweni, ukujonga kukaHezekile apha kwakunento yokwenza nentswelobulungisa nokunqongophala kwenkathalo ngabo banezidingo.

Ingaba kungenzeka ukuba, emehlweni kaThixo, ezi zono zendyebo zazizibi nje ngezo zesondo? Efika emva kwexesha lika-Amos; uMika, noIsaya, iziprofeto zokuqala zikaHezekile zivakala zifana nesilumkiso sokuza kwentshabalalo. Phofu, emva kokuwela kweYerusalem kwiBhabheli, abantu bayo basiwa ekuthinjweni, kuyasuka ukuqwalasela kukaHezekile kuye ngokupheleleyo kwizithembiso zikaThixo zokubuyisela.

`Funda: Hezekile 34:2–4, 7–16. Thelekisa ukulinganisa kukaThixo iinkokeli ezikhohlakeleyo zakwaIsrayeli nokwaKhe ukwalusa izimvu. Ukuphatha kwabo ezona zingenamandla “izimvu” kwahluka njani kwezaKhe iindlela.`

Nangona babe babi benjalo, bade bathelekiswe neSodom, uYehova wayesafikelela kubo ngethemba lokubajika bemke kwinkohlakalo yabo. Kwicebo likaThixo elihlaziyiweyo ngabantu baKhe, babeza kubuyela emhlabeni wabo, iYesusalem yayiza kubuyiselwa, itempile yakhiwe ngokutsha. Imibhiyozo uThixo awayinikayo yayiza kuphinda yenziwe uze umhlaba uphinde wahlulwe ngokulinganayo phakathi kwabantu njengelifa labo (jonga uHez. 47:13–48:29). Kubonakala kucacile ukuba injongo kaThixo yayikukuba icebo laKhe ngabantu baKhe, njengoko lalinikelwe kuMoses kuqala nakubantu bakwaIsrayeli emva kokuhlangulwa kwabo eYiputa, laliya kuqalwa ngokubuya kwabantu baKhe ekuthinjweni. Oku kwakuhlanganisa ukukhathalela awona malungu abuthakathaka ekuhlaleni, kwakunye nabo babebonwa njengabaphambukeli.

`Kubaluleke njani kuwe ukuba uThixo wethu enguThixo onika ithuba lesibini ukudlula apho-nakubantu baKhe abaphum’ ecaleni emva kokuba babenikwe ithuba lokwenza ukhetho olungcono?`