---
title:  Ukujula Nomcabango
date:  19/07/2019
---

Funda: Ellen G. White, “Ukusuka Kulwandle Olubomvu Ukuya ESinayi,” amaph. 285–287, kuAmanyange Nabaprofeti ; “ISabatha,” amaph. 281–289, ku-Ulangazelelo Lwamaphakade; Sigve K. Tonstad, “The Social Conscience of the Seventh Day,” amaph. 125–143, in The Lost Meaning of the Seventh Day. “UYesu wawaxelela ukuba, umsebenzi wokukhulula ababandezelekileyo wawuvumelana nomthetho weSabatha. Wawuvumelana nomthetho weengelosi zikaThixo, ezihla zinyuka phakathi kwezulu nomhlaba zilungiselela kuluntu olubulalekayo. . . .

“Nomntu ke, unawo umsebenzi anokuwenza ngale mini. Iimfuno zobomi kufuneka zihoyiwe, abagulayo kufuneka bekhathalelwe, iimfuno zabasweleyo kufuneka bezinikiwe. Akasayi kuba msulwa otyeshela ukukhulula ababulalekayo ngeSabatha. Imini kaThixo engcwele yokuphumla yenzelwa umntu, ngoko izenzo zenceba zihambelana ngokupheleleyo nale njongo. UThixo akathandi ukuba izidalwa zaKhe zibulaleke ngomzuzu ebezinokukhululwa ngawo ngeSabatha okanye nangayiphi na imini.”—Ellen G. White, Ulangazelelo Lwamaphakade, amaph. 206, 207.

**Imibuzo Yokuxoxwa**

`1. Zeziphi iindlela othe wxhamla ngazo iSabatha njengesibonelo sokuthemba kwakho uThixo? Ingaba ukhe wanawo amava afana nawemana ebomini bakho, apho uThixo athe wenza ngokwempndulo ekuthembeleni kwakho kuYe? Ukuba kunjalo, yabelana neklasi uxele oko ukufundileyo.`

`2. Njengoko sibonile kumthetho wesine njengoko ufunyanwa kuEksodus 20:811 nakuDuteronomi 5:12-15, uThixo wacinezela imiba eyahlukeneyo yeSabatha. Nguwuphi umba weSabatha owuthande kakhulu?`

`3. Eklasini okanye uwedwa, cingisisa ngezinye iindlela onokwabelana ngazo ngeentsikelelo nokuhle kweSabatha apho uhlala khona.`

`4. Zeziphi ezinye iindlela ethi iSabatha ibutshintshe ubomi bakho? Ingaba zikho ezinye iindawo zobomi bakho apho umfanekiso nemithetho-siseko yeSabatha zimele ukuba negalelo elikhulu?`

**Isishwankathelo**:

UThixo wanika iSabatha ukuba ibe yindlela yokukhumbula iNdalo nokuHlangulwa, kodwa ikwanako nokuhle okuninzi okuphathekayo. Isifundisa ukuthemba umphako asibekele wona uThixo; isifundisa ukuba sikuphile ukulingana; ikwanako ukuba nengqeqesho yasemoyeni enokuguqula lonke ulwalamano lwethu. UYesu wayibonakalalisa iSabatha yoqobo ngokuphilisa abagulayo nokuyiqinisekisa