---
title:  "ISabatha: Imini Yenkululeko"
date:  13/07/2019
---

### Fundela Isifundo Sale Veki
Eks. 16:16–18, Eks. 20:8–11, Dut. 5:12–15, Mat. 12:9–13, Lev. 25:1–7.

> <p>Indima Yenkumbulo</p>
> “Wayesithi kubo, ISabatha le yabakho ngenxa yomntu, asingumntu owabakhoyo ngenxa yeSabatha”  (Marko 2:27).

UThixo wadala iSabatha isisenzo sokugqibela kwiveki yeNdalo. Kuthiwa ngomhla wesixhenxe, uThixo akazange anele ukuphumla kuphela, kodwa waludala uphumlo njengenxalenye yendlela umhlaba owawuza kuba yiyo. ISabatha yaba ngumboniso wendlela esadalwa ngayo ukuba siqhagamshelane noThixo kwakunye nomnye nomnye. Ngoko ke, akumangalisi noko ukuyifumana iSabatha, njengomnye wemithetho kwicebo likaThixo ngabantu baKhe, ivela kwangoko emimiselweni kohlanga lukaIsrayeli. Yayiza kuba nendawo esembindini kubomi bamaHebhere. Kukholisa ukuba, xa sithetha ngeSabatha incoko ikhawuleze iye kwindlela yokuyigcina. Zinto zini esingafanele ukuba sizenze, njalo njalo? Seyibaluleke injalo loo mibuzo, sidinga ukuba siyiqonde indawo engundoqo iSabatha eyenzelwa ukuba iyidlale emhlabeni nasebomini babantu bakaThixo engumfuziselo wobabalo nomsindleko kaThixo.

Njengoko watshoyo uYesu, iSabatha yomhla wesixhenxe yadalelwa lonke uluntu. Xa “[si] khumbula umhla weSabatha” ngokwenene, iya kusiguqula yonke imihla yeveki, kuthi, njengoko uYesu wabonisayo-ikwazi ukuba yindlela yokusikelela abanye.