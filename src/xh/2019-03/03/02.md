---
title:  IMana Ngokwaneleyo
date:  14/07/2019
---

Emva kweenkulungwane ebukhobokeni nokuhla komgangatho wasekuhlaleni okwenziwa yimeko enjalo ebantwini baKhe abacinezelweyo, uThixo wagqiba ukuba awaphakamise amaIsrayeli awayesanda kukhululwa, awakhombise kwindlela engcono yokuhlala, wawanika mithetho yokuwamisa ngeyona ndlela iyiyo ekumeni kwawo okutsha. Enye yeendawo zokuqala zale nkqubo yeza ikwimo yesifundo esenziwayo nesingumzekelo ofundisayo.  Siqhubeka ama-40 yeminyaka yonke yokujikeleza kwabo entlango, esi singqi sobomi, ubungqina obubonakalayo bobukho bomsindleko kaThixo nokuhlala ngokufunda ukungazicingeli, kwakumele ukuba yinxalenye yenkcubeko yokuhlala kukaIsrayeli. Seza sikwimo yemana, ukutha okwakuvela ngentsasa nganye emhlabeni kwiinkampu zamaIsrayeli.

`Funda: Eksodus 16:16–18. Ucinga ukuba ubaluleke ngantoni umlinganiselo womntu ngamnye ocinezelwe kwezi ndima?`

Kwabesi-2 Korinte 8:10–15, uPawulos ulisebenzisa eli bali njengomzekelo wendlela amaKristu afanele ukupha ngayo: “Okwangoku, okuninzi kwenu kuya kubonelela ukuswela kwabo, ukuze kuthi nokuswela kwenu kubonelelwe kokuninzi kwabo. Umgomo kukulingana” (indima 14, NIV).  Isifundo kumaIsrayeli, nakuthi, sesokuba uThixo wabenzela umsindleko owaneleyo abantu baKhe nendalo yaKhe. Ukuba sithabatha kuphela oko sikudingayo sibe sikulungele ukwabelana nabanye ngomphuphumo, bonke bebeya kukhathaleleka babe nabakuzuzayo. Ukuthabatha kuphela okulingene imini, kwakufuna ukuba abantu bathembe ukuba kwakuya kubakho nokunye ngemini elandelayo. Abantu abacinezelweyo, njengamakhoboka amaIsrayeli, banento yokucingela ukuphila kwabo kodwa, kanti uThixo wayefuna ukubabonisa kubo ubomi bukuthemba, bobubele nokwabelana nabanye. Kwakukho ke kodwa nelinye icala elibaluleke kakhulu, kwesi senzo. NgoLwesihlanu ngamnye kwakubonakala emhlabeni imana ephindwe kabini kuze kuthi ngaloo mini, ngayo kuphela, abantu babuthe imana eyongezekileyo ukulungiselela iSabatha. Umsindleko owodwa weSabatha waba yindlela eyongezekileyo kubo yokufunda ukuthemba uYehova kuzo zonke izidingo zabo. Le nxalenye yemana eyongeziweyo, isenzo sobabalo kwicala likaThixo, yenza ukuba bakwazi ukulonwabela ngokupheleleyo kakhulu uphumlo lweSabatha yomhla wesixhenxe, uThixo athembise ngalo.

`Yintoni esinokuyenza ngooLwezihlanu eya kusinceda ukuba sikonwabele ngcono oko uThixo asinika kona ngeSabatha?`