---
title:  Ubabalo Ngaphakathi Ebandleni
date:  25/09/2019
---

Ekuqaleni kwencwadi kaYobhi, uThixo walatha kuYobi nokuthembeka kwakhe kuYe njengesibonelo sokulunga kweendlela zikaThixo nokuphatha kwaKhe uluntu oluwileyo (jonga uYobhi 1:8). Kuyamangalisa ukuba uThixo avumele igama laKhe lixhomekeke kwindlela abantu baKhe ababuphila ngayo ubomi babo kulo mhlaba. Yena uPawulos walwandisa olu kholo uThixo analo kwabanye baba “ngcwele” baKhe ukuba luquke usapho lwebandla: “Injongo yaKhe kukuba, ngalo ibandla, ubulumko bukaThixo obuziintlobo ezininzi, baziswe koozilawuli noomagunya abakwezasemazulwini iindawo” (Efese 3:10, NIV).

`Funda: Efese 2:19. Ucinga ukuba yintoni equkiweyo kwingcamango yokuchaza usapho lwebandla nje“ngabendlu” kaThixo?  Le nkcazo ifanele ukulinika impembelelo ethini indlela elisebenza ngayo ibandla eliqulunqwe kakuhle?`

Kukho ekuhlaleni okanye embuthweni, indlela loo mbutho ophatha ngayo amalungu ayo ibonakalalisa amaxabiso asisiseko seqela elo. Njengabendlu kaThixo, umzimba kaKristu nentlangano kaMoya, ibandla linolona lubizo luphezulu emaliluphile liluzalisekise: “Kuba uThixo akangowesiphithiphithi, ngowoxolo; njengokuba kunjalo kuwo onke amabandla abantu beNkosi” (1 Kor. 14:33, NIV). Amaxabiso obulungisa, ubabalo, nothando-njengoko kubonakala ebulungiseni, elubabalweni, naseluthandweni  lukaThixo-kufuneka ezo zinto zilawule konke okwenzekayo ngaphakathi ebandleni. Kususela kwibandla lasekuhlaleni kuse kwibandla lezwe jikelele, le mithetho-siseko kufuneka izikhokele iinkokeli zebandla kwindlela ezikhokela ngayo, ekwenzeni izigqibo, nokukhathalela abona bancinane kwaba” phakathi koluntu lwebandla. Kufuneka zikhokele kwindlela esixazulula ngayo iimbambano ezithi zibekho amaxesha ngamaxesha phakathi kwamalungu. Ukuba asikwazi ukuphatha abo baphakathi kwethu kakuhle nangesidima, singakwazi njani ukukwenza oko kwabanye?

Xa inkonzo iye yaqesha abantu, kufuneka ibe ngumqeshi onobubele, ibaxabise abantu ngaphambi kwayo nayiphi into eyenzayo, isebenze ngokuchaseneyo nempatho-mbi yamalungu. Amabandla kufuneka abe zindawo ezikhuselekileyo, apho onke amalungu ebandla esenza konke anako ukukwenza ukukhusela abangamaxhoba alula. Ngoko ke, njengoko sibona kwibandla lokuqala, usapho lwamalungu ebandla kufuneka akulungele ngendlela eyodwa ukunika inkxaso “kusapho” lwebandla lwalo atsala nzima okanye anentswelo.

UYesu wakunika oku njengomthetho, esithi, akuyi kwanela nje ukuguqula abo bakholwayo, kodwa kuya kububonisa ubunyaniso bokholo lwabo kwabo babukeleyo: “Ndiniwisela umthetho omtsha, wokuba nithandane, njengoko ndinithandileyo nina, ukuze nani nithandane. Ngayo le nto baya kwazi bonke, ukuba ningabafundi bam, ukuba nithe nathandana” (Yohane 13:34, 35).