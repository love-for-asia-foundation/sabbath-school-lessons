---
title:  Ukujula Nomcabango
date:  27/09/2019
---

Funda: Ellen G. White, “Ingqina Elithembekileyo,” amaph. 546–556, IZenzo Zabapostile; “Kindness the Key to Hearts,” pp. 81–86, in Welfare Ministry. “Umsebenzi abawenzayo abafundi, nathi sinako ukuwenza. Wonke umKristu umele ukuba abe ngumvangeli. Kuvelwano nemfesane, simele ukuba silungiselele kwabo banentswelo, sizame sinyaniseke singasekeleze nzuzo ukucutha izikhalo zembulaleko eluntwini. . . .  “Kufuneka sondle abalambileyo, sambathise abaze, sithuthuzele abasentlungwini nabangcungcuthekiswayo. Sifanele ukuvuselela abaphelelwa lithemba, nokunika ithemba abo bangenalo “Uthando lukaKristu, olwabonakalaliswa kumsebenzi owawungajonge okwaKhe, luya kuba nempumelelo enkulu ekuguquleni umenzi wobubi kunekrele okanye inkundla yamatyala. . . . Amaxesha amaninzi, intliziyo eqaqadekayo phantsi kokungxoliswa iyanyibilika phantsi kothando lukaKristu.”—Ellen G. White, The Ministry of Healing, amphepha 104, 106. “Ubukhoboka, ucalucalulo, intiyo yobuhlanga ekhohlakeleyo, ukutyeshelwa kwabangenanto, - konke oku kuchazwa njengokuthiyekileyo nokuyinyhashayo intlala- kahle yoluntu, nobubi elithe ibandla likaKristu lanyulelwa ukuba libulwe liboyise.”— General Conference president A. G. Daniells, ethetha ngomsebenzi kaEllen G. White emngcwabeni wakhe, Life Sketches of Ellen G. White, p. 473.

**Imibuzo Yokuxoxwa**

`1. Baninzi abantu, amaqela, nemibutho ezama ukucutha intswelo emhlabeni. Ngawaphi amandla, awodwa, iimbono, nezixhobo ezinokuza nebandla lamaSeventh-day Adventists kulo msebenzi?`

`2. Ingaba likho ixesha olikhumbulayo elathi ibandla laxhasa umphakathi apho uhlala khona? Ngokufunda kwakho kuloo mava, ungenza ntoni ukugqithisela loo nkuthazo kwabanye abantu?`

`3. Nangona kukho okwenziwa libandla ekuhlaleni, zeziphi ezinye izinto nina ngabanye eninokuzenza, ezinokuninceda ukuba “ningadinwa kukwenza okulungileyo”?`

`4. Zeziphi ezinye iiprojekthi zobulungisa nentlupheko nezinye izinto ezinokwenziwa enizaziyo ezixhaswayo ngoku libandla lamaSenventh-day Adventists emhlabeni wonke? Nina ningaxhasa njani kulo msebenzi webandla?`

**Isishwankathelo**:

Kunjalo, njengamaKristu, sibizelwe ukuba silungiselele kwabo banentswelo, nabasentlungwini, ababulalekayo, nabacinezelweyo. Kanti ke, nangona sineyethu imingeni kule ndawo, njengabantu abajonge ukunceda abanye, singaba nempumelelo enkulu xa sisebenza kunye njengosapho lwebandla.