---
title:  Ukufikelela Emiphefumlweni
date:  24/09/2019
---

Iingxoxo zebandla maxa wambi zithanda ukuzinza kwintswelo ebonakalayo yokukhetha phakathi kokuqwalasela kumsebenzi wasemphakathini okanye kowevangeli, mhlawumbi kwezomthetho okanye uvangelo. Kanti ke xa siwuqonda kakuhle umba ngamnye size siqwalasele ulungiselelo lukaYesu, umahluko uyasuka, size siqonde ukuba ukushumayela igospile nokusebenza ukunceda abanye zizinto ezihlangene kakhulu.  Kwenye yeentetho ezaziwa kakhulu zikaEllen White, uyichaza ngolu hlobo le nto: “Indlela yokwenza kaKristu kuphela kwayo enokunika impumelelo eyiyo ekufikeleleni ebantwini. UMsindisi wayexubana nabantu njengonomnqweno wokulungelwa kwabo. Wayebonisa uvelwano kubo, elungiselela kwizidingo zabo waza wakuzuza ukuba bamthembe. Emva koko wababiza, wathi, ’Ndilandeleni.” . . .  “Amahlwempu kufuneka encediwe, abagulayo bakhathalelwe, abaselusizini nabafelweyo bethuthuzelwe, abangenalwazi befundisiwe, abangenamava belulekiwe. Kufuneka silile  nabo balilayo, sivuye nabo bavuyayo.”— Ellen G. White, The Ministry of Healing, iph. 143. Njengoko sibonile, ezi zenzo zibini zobukumkani, ubulungisa novangelo, ziphinyelene kunye, kungekuphela kulungiselelo lukaYesu kodwa nakumyalelo kaYesu wokuqala kubafundi baKhe: “Ekuhambeni kwenu ke vakalisani, nisithi, Ubukumkani bamazulu busondele. Philisani imilwelwe, hlambululani abaneqhenqa, vusani abafileyo, khuphani iidemon; namkele ngesisa, yiphani ngesisa” (Mat. 10:7, 8). Ngokufutshane, enye yezona ndlela zizizo zokufikelela kwabanye ngesigidimi sethu kukulungiselela kwizidingo zabo.

`Funda: 1 Petros 2:12 noFilipu 2:15. UPetros noPawulos bathini ngamandla okungqina kwemisebenzi emihle eyenziwa ngabantu bakaThixo?`

Ngolwazi oluphangaleleyo iindaba ezilungileyo zikaThixo, uvangelo alunantsingiselo xa ingekho imfesane ngasebantwini. Iindima ezifana no-1 Yohane 3:16–18 noYakobi 2:16 zicinezela impikiswano ekushumayeleni igospile ingaphilwa. Kubuhle balo obukhulu, uvangelo-ukuzisa iindaba ezilungileyo zethemba, uhlangulo, inguquko, ukwenziwa ngokutsha, nothando lukaThixo oluwola konke-kukubonakalaliswa kobulungisa.  Kokubini, uvangelo nokunqwenela ubulungisa kuphuma ekulwazini uthando lukaThixo ngakubantu abalahlekileyo, abaphukileyo nabasentlungwini-uthando olusoloko lukhula ezintliziyweni zethu phantsi kwempembelelo kaThixo ebomini bethu. Asikhethi esinye isenzo kunesinye; endaweni yoko, sisebenza noThixo ekusebenzeni nabantu, sihlangabezana neentswelo zabo zenene, isebenzisa zonke izixhobo uThixo asigcinise zona.

`Singaqinisekisa njani, phofu, ukuba xa sisenzela abanye imisebenzi elungileyo, asikutyesheli nokushumayela iindaba ezilungileyo zosindiso?`