---
title:  Abathunywa Botshintsho
date:  22/09/2019
---

Sibonile kwizahluko ezingaphambili zeZenzo indlela amakholwa angamaKristu okuqala emisela uhlobo olwahlukileyo losapho, ekhathalela abo babeneentswelo phakathi kwabo, baze bathi bekunye bafikelele kwabo bangaphandle kosapho, bebanika uncedo xa ludingeka, babameme ukuba bahlangane nabo koko uThixo wayekwenza phakathi kwabo.  Esongeza kwinkcazo kaYesu yetyuwa nokukhanya, uPawulos usebenzisa imifanekiso ukuzoba ukusebenza kwebandla ehlabathini. Phakathi kweminye, uchaza abo baphila njengabantu bakaThixo bengumbingelelo (jonga umaRoma 12:1), umzimba kaKristu (jonga ku-1 Kor. 12:12–20), abameli (jonga ku-2 Kor. 5:18–20), nesiqholo sevumba elimnandi (bona u-2 Kor. 2:14–16). Umfanekiselo ngamnye kule uthetha ngendawo enokudlalwa ngabameli okanye abathunywa bobukumkani bukaThixo nangoku, naphakathi kwehlabathi elidlavulwa yimbambano enkulu.

`Phinda nganye nganye ezi nkcazo “zingabameli” zingentla. Yeyiphi echana kakhulu apho uhlala khona, nesizathu soko.`

Umfanekiselo ngamnye kule unomsebenzi ohambelana nawo, kungeyiyo indlela yokwamkeleka kuThixo kodwa njengabantu abasele bamkelekile ngombingelelo kaKristu, abasabela kuThando nobabalo lukaThixo ngokuba ngabathunywa kwihlabathi elisentlungwini nelifayo.  Nayo phofu le mifanekiselo inako ukuqatshelwa nzulu kunoku: kuba uthando nobabalo lukaThixo luyeyona nto bungayo ubukumkani bukaThixo, xa sithi senze ngendlela ebonakalalisa uthando nobabalo lukaThixo kwabanye, siyabumisela saye sinenxaxheba kobo bukumkani bungunaphakade, kwangoku.  Emthethweni womhlaba wonke, ummeli wesizwe uthatyathwa njengenxalenye yesizwe amele sona, nokuba ngesiqu usezweni lasemzini, mhlawumbi kude kakhulu kwelakubo ilizwe. Ngokufanayo, ukumisela iindlela zobukumkani bukaThixo kunika ulozi-lozi wobunyaniso obungunaphakade apha kwangoku, kuze ngenxa yoko, kwalathe ekoyisweni nasekukungcamleni oko koyiswa kobubi. Ngokwenza njalo-njengabameli bakaKristu, sinako ukubuxhamla ubunyaniso bothando nobulungisa baKhe ebomini bethu, ebandleni, nasebomini babo sizama ukubanceda.

`Funda: 2 Korinte 2:16. Yintoni umahluko ophakathi kwamavumba eziqholo amabini, saye singazi njani ukuba sileliphi thina?`