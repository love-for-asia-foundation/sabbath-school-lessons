---
title:  Ukujula Nomcabango
date:  30/08/2019
---

Funda: Ellen G. White, “Dorcas—Her Ministry and Its Influence,” amaph. 66, 67, in Welfare Ministry; “A Liberal Church,” amaph. 335–345, in The IZenzo of the Apostles; “This Is Pure Religion,” amaph. 35–41, in Welfare Ministry. “UMsindisi unikele ngobomi baKhe obunexabiso ukuze amisele ibandla elinako ukukhathalela  imiphefumlo esentlungwini nehendwayo. Iqela lamakholwa lisenokuba lihluphekile, alifundanga, alaziwa; kanti kuKristu, banokuwenza ekhaya umsebenzi, ebumelwaneni, ebandleni nakwiindawo ‘ezikwimimango ekude,’oziphumo zawo ziya kufikelela kunaphakade.”—Ellen G. White, Ulangazelelo Lwamaphakade, iph. 641. “Isisa esingenanjongo yakuzuza salikhwelisa ibandla lokuqala kwinqwelo yovuyo; amakholwa ayesazi ukuba uncedo lwawo luthumela isigidimi seendaba ezilungileyo kwabo basebumnyameni. Ububele bawo babungqina ukuba ukufumana kwabo ubabalo lukaThixo kwakungelilo ilize. Yintoni eyayinokuveza isisa ngaphandle kokungcwalisa kukaMoya? Emehlweni amakholwa yayingummangaliso wobabalo.”—Ellen G. White, IZenzo Zabapostile, iph. 344.

**Imibuzo Yokuxoxwa**

`1. Lingenza njani ibandla lakho ukuba lifane neli lichazwe kwizahluko ezimbalwa zokuqala zencwadi yeZenzo? Ngawaphi amanyathelo aphathekayo anokuthatyathwa ziinkokeli zebandla lakho ukukhuthaza ibandla kulo msebenzi?`

`2. ISeventh-day Adventist Church emhlabeni wonke isebenzisa imithetho-siseko ekuxoxwe ngayo esifundweni sale veki ukuyalela indlela yokwabelana ngezishumi neminikelo phakathi kweendawo ezahlukeneyo zehlabathi. Yintoni ingeniso okanye entle kolu hlobo lohlelo lokwabelana kwezwe lonke ngendyebo?`

`3. Ingaba imiyalelo yokuphila, njengaleyo ishwankathelwe    kumaRoma 12, umzekelo, iziindlela zokuphila ezikhoyo, ezinokwenzeka-ingaba ziyasebenza kwi“lizwe lenene”? Okanye zivakala nje zibe ziyimifanekiso eluqobo kwiglasi ezotywe imifanekiso yabantu “abangcwele”?`

`4. UYakobi 5:1–5 usebenzisa ulwimi olulukhuni oluphinda izilumkiso ezilukhuni ezazinikwa ngabaprofeti beTestamente eNdala. Kutheni le nto intetho elukhuni ngolo hlobo ifanelekile kwaye ifuneka?`

**Isishwankathelo**:

Betyhalwa ngumyalelo kaYesu namandla kaMoya Oyingcwele, abafundi namakholwa okuqala baphuma baya kwabelana ngesigidimi nomsebenzi kaYesu ngokubanzi kangangoko. Betsala kwiimfundiso zikaYesu neziBhalo zamaHebhere, ibandla lokuqala laliluhlobo olutsha losapho, lusabelana ngoko banako nabo banentswelo, ngaphakathi nangaphandle kosapho lwabo lwebandla. Ngomzekelo wabo nemfundiso yabo ebhalwe kwiileta zabo eziya kula mabandla, amaKristu okuqala awakhuthazela amakholwa kubomi bokuthembeka nokukhonza, ngakumbi kwabo banentswelo.