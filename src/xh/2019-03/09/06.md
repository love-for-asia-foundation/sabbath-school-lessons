---
title:  UYakobi “ilungisa  ”
date:  29/08/2019
---

Isithethe sobuKristu sithi uYakobi, umntakwabo Yesu, waba yinkokeli yokuqala yebandla lokuqala eYerusalem, ekwanguYakobi owaba ngusihlalo wequmrhu laseYerusalem (jonga iZenzo 15, kunye nomaGalati 1 nesi-2). Ukuba kunjalo, unako ukuba ngumbhali weleta egcinwe eBhayibhileni njengencwadi kaYakobi.  UYakobi yayiligama eliqhelekileyo ngelo xesha, kodwa ukuba aba yayingumntu omnye, unokuba wayekwayinkokeli yebandla eyayisaziwa ngokuthi “ilungisa,” nto leyo ethetha inkokeli elumkileyo eyayikucwangcisa kakuhle ukuphatha abanye nokukhathalela abo balityelweyo okanye abaxinzelelwe phantsi. Incwadi enegama lakhe ichazwe ngokuthi “[yi]ncwadi yeTestamente eNtsha yemizekeliso,” ejonge ekoyikeni uThixo okuphathekayo nasekuphileni ngobulumko njengabalandeli bakaThixo. Umbhali kaYakobi wayenentshiseko yokukhumbuza abafundi bakhe abangamaKristu esithi, “ninganeli nje ukuliphulaphula ilizwi, ngoko nizikhohlisa. Yenzani oko likuthethayo” (Yakobi 1:22, NIV), nokuba inkolo eyiyo, enyulu nemayo emehlweni kaThixo, ijonge ekukhathaleleni abanentswelo nabacinezelweyo nabayalayo impembelelo ekhohlakeleyo yabo kuhlelwe nabo (jonga uYakobi 1:27).

`Funda: Yakobi 2:1–9 nesi-5:1–5. Ithini ingqondo kaYakobi ngabo bazizityebi kuleyo iqhelekileyo kwiindawo ekuhlalwa kuzo ezininzi? Ithini imiyalelo yakhe etsolileyo ngokubhekiselele kwindlela abazizityebi nabangamahlwempu ekufuneka baphathane ngayo ngaphakathi kusapho lwebandla?`

UYakobi uxoxa ukuba ukunqwenela ubani okuhle-nokuba umnqwenelela intsikelelo kaThixo-kuyintuthuzelo encinane ukuba ufa yingqele nendlala. Umphako woqobo lokutya nempahla kungasebenza kakhulu ngaphaya kokuthetha nokubonisa inkathalo yethu ngaye kunalo lonke uvelwano neminqweno emihle (jonga Yakobi 2:14–16). UYakobi usebenzisa lo mzekelo wokusebenzisana kokholo nemisebenzi kwindawo yolwalamano lwethu noThixo. Ukwaphinda (Yakobi 2:8) okwakufundiswe nguYesu ngokuthanda ummelwane njengoko uzithanda, ubonisa indlela lo mthetho ekufuneka uthotyelwe ngayo kubomi bemihla ngemihla. Uphilwa ngokusebenzela uThixo nabanye, kungekuko ukuze kuzuzwe usindiso kodwa kuba kukubonakalalisa ukholo lwenyaniso.

`Kutheni le nto kulula kakhulu, kuzihlalele nje engqondweni, ukukhetha izityebi kunamahlwempu?`