---
title:  Ulungiselelo Kwibandla LeTestamente ENtsha
date:  24/08/2019
---

### Fundela Isifundo Sale Veki
IZenzo 2:42–47; 4:32–37; Mat. 25:38, 40; IZenzo 9:36; 2 Kor. 8:7–15; Roma 12; Yakobi 2:1–9.

> <p>Indima Yenkumbulo</p>
> “Inkolo enyanisekileyo nengenachaphaza kuThixo uBawo yile: kukubonelela iinkedama nabahlolokazi abahluphekileyo, nokuphepha ukudyojwa lihlabathi”  (Yakobi 1:27, Ibhayibhile).

Iindima ezaziwa ngokuba nguMyalelo Omkhulu (Mat. 28:18–20) ziphakathi kwezona zaziwayo eBhayibhileni ngamaKristu. Iindima eziye zichazwe njengomthetho-siseko wokwenza okulungileyo neye yayinkuthazo kuzo zonke iintlobo zeeprojekthi zomsebenzi novangelo. Ngokwenene, enikwa amandla zezi ndima, amaKristu aye kulo lonke ilizwe, maxa wambi ejongene nelahleko enkulu, ukuba afundise iindaba ezilungileyo. Wathini uYesu ngoMyalelo Omkhulu? Ukwenza abafundi, ukubhaptiza, nokufundisa abantu “ukuba bazigcine zonke izinto endiniwisele umthetho ngazo” (Mat. 28:20). Kanti, njengoko sibonile, okuninzi koko uYesu wanika umthetho ngako kuthi kunento yokwenza nokukhathalela abasweleyo, abo banentlungu, abo bangakwaziyo ukuzinceda ngokwabo. Kangangokuba, sidinga ukuba sikhmbule ukuba imiyalelo kubafundi bokuqala bakaYesu yayingenguwo umsebenzi omtsha kangako, into abangazange bayiva okanye bayibona ngaphambili, kodwa kakhulu ikukuqhubeka komsebenzi uYesu awayesele ewenza phakathi kwabo. Ngenxa yoko, eli icala lemfundiso kaYesu libonakala ngokucacileyo ebomini bosapho lwebandla elitsha likukuzaliseka koMyalelo Omkhulu.