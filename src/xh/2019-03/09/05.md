---
title:  Isikhokelo SikaPawulos Ekuphileni Nasekuthandeni Kakuhle
date:  28/08/2019
---

Incwadi kaPawulos eya kwabaseRoma yaziwa kakhulu ngobunzulu beenkcazo zemfundiso enkulu yosindiso ngokholo ngokufa kukaKristu. Kanti emva kwezahluko ezili-11 zemfundiso enjalo, kukho inguqu ekucinezeleni. UPawulos unika isikhokelo esiphathekayo nokuthanda kakuhle, okwakhelwe phezu kobabalo nothando lukaThixo njengoko lutyhile kuYesu nebali lendaba ezilungileyo: “Ndiyanivuselela ngoko, bazalwana, ngeemfefe zikaThixo, ukuba niyinikele imizimba yenu ibe lidini eliphilileyo, elingcwele, elikholekileyo kuThixo: inkonzo yenu ke leyo yasengqondweni?” (Rom. 12:1). Kakuhle, uPawulos uthi, ngenxa yento eyenzelwe thina kuYesu, yiyo le indlela esimele ukuba siphile ngayo.

`Funda ushwankathele amaRoma 12, ngokukodwa uqaphela imiyalelo yokuthanda nokukhathalela abanye, ngokukodwa abo banentswelo.`

Ngandlela ithile, amaRoma 12 afana nesishwankathelo seengongoma uPawulos anika iinkcukacha ezongeziweyo kuzo kwezinye zeeleta zakhe.  Uthetha ngeendawo ezahlukileyo nezipho emzimbeni olibandla, equka nokukhuthaza abanye, nokupha ngobubele (jonga iindima 3–8). Akwaneli nje ukuba ezi zinto zenziwe, kufuneka zenziwe kakuhle, ngentshiseko-ngaphezu kwako konke-ngothando (jonga iindima 9–11). UPawulos uchaza ngendlela ephathekayo ukuba olu hlobo lothando lungantoni. Ukhuthaza amakholwa ukuba abe nomonde kwiimeko ezinzima nentshutshiso, ukukhathalela abanentswelo, ukuba ngabaxolelanisi nokuba kuphi nokuba kunini xa kunokwenzeka nokuthi, njengoko sibonile ngaphambili, sisabele kububi nentswelo-bulungisa ngobubele, sisoyisa ububi ngokwenza okulungileyo (jonga Roma 12:20, 21).

Esi sahluko sandlala okuthethwa kukuphila njengomntu omtsha, ukukhonza uThixo uwedwa nanjengelungu losapho lokholo. UPawulos wabaxelela abalandeli bakaYesu abatsha ukuba ubomi babo, abakubeke phambili, nezenzo kumele kuguquke ngenxa yokusabela kwabo koko uYesu wakwenzela bona ngokufa emnqamlezweni nethemba lobomi obungunaphakade. Bephila njengoko babenjalo phantsi kwabantu abanengcinezelo nabathanda inkohlakalo, enzulwini yobukumkani bamaRoma, uPawulos ubayalela ukuba bahlale ngokwahlukileyo: “Ningamilisi okweli phakade; manibe kumila kumbi ngokuhlaziyeka kwengqiqo yenu” (Roma 12:2, NIV).

`Zeziphi ezinye iingqondo nezenzo odinga ukumelana nazo ekuhlaleni kwakho ukukunceda ukuba uhlale uthande kakuhle njengomlandeli kaYesu namhlanje?`