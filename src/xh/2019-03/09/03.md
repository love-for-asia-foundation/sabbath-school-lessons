---
title:  Ulugiselelo Nokungqina KukaDorkas
date:  26/08/2019
---

Njengoko ibandla laliqala ukwanda ngendlela awayixela kwangaphambili uYesu, “eYerusalem kwanakulo lonke elakwaYuda nelaseSamariya, kude kuse nasekupheleni komhlaba” (Zenzo 1:8), amakholwa amatsha aluthabatha ukholo nolungiselelo lukaYesu. Phakathi kwaba kwakukho uDorkas-owayekwaziwa ngokuba nguThabitha kwisixeko saseYopa. Kucacile ukuba wawuthabatha ngqongqo umyalelo owodwa kaYesu wokuba xa esambesa abaze, wayewenzela uYesu ngokwaKhe (jonga uMat. 25:38, 40).

`Funda inkcazo ngoDorkas nomsebenzi wakhe kwiZenzo 9:36. Kungenzeka njani ukuba nobakho ubomi buchazwe ngendlela efana nale ikule ndima? Ungathanda ukuba bungachazwa njani?`

Kubonakala ngokungathi umsebenzi kaDorkas wawumchaza ngoko“mfundi” (jonga iZenzo 9:36) okuthembeka kwakhe, amandla nokujonga abanye wawusaziwa nangaphaya kwemida yedolophu yakubo. UPetros wayehambele kwidolopu ekufutshane, iLida, baza abantu baseYopa bamcela ukuba aze, ukuza kuvela ekufeni kukaDorkas ngexesha elingelilo(jonga Zenzo 9:37–41). Ekufikeni kwakhe eYopa, uPetros wahlangatyezwa nabantu abaninzi awabancedayo uDorkas ngomsebenzi wakhe wokunceda abangamahlwempu. Bambonisa impahla awazenzayo uDorkas, ngokuqinisekileyo bamxelela amabali endlela awayebanceda ngayo kunye nabanye. Into yokuba uPetros waya wamthandazela uDorkas waza uThixo wambuyisela ebomini, phofu, ayisiso isiqinisekiso sokuba ubomi buya kuhlala buhamba kakuhle kwabo banikela ubomi babo ekukhonzeni abanye. Ngapha koko, uDorkas wayenosapho olwalukhe lwaqubisana nentlungu nokufa, noStefano, omnye wabadikoni bokuqala abanyulelwa ukuba balungiselele kubahlolokazi bebandla, naye waba ngofelukholo wokuqala (jonga Zenzo 7:54–60). Ubomi bokunceda abuyiyo indlela egudileyo. Phofu ke, kweli bali uThixo usebenzisa ukwaziwa kothando lwaKhe ekuphileni nasekufeni kukaDorkas ukunika igalelo elinamandla kubantu baseYopa: “Oku kwaziwa kuyo yonke iYopa, bababaninzi abantu abakholwa eNkosini” (Zenzo 9:42, NIV).

`Ukuba ubungafa, ingaba igalelo lakho lingalilelwa lilahleke njengolungiselelo lukaDorkas olwakhunjulwayo lwalilelwa? Singenza njani ukuba sishiye ilifa elingcono lokukhonza? Bobuphi ubuchule obenziwayo onabo-njengobuchule bukaDorkas bokwenza impahla-onokubusebenzisa ekusebenzeleni abanye?`