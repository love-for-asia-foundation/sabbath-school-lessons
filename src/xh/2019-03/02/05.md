---
title:  Ukukhupha Isishumi Sesibini
date:  10/07/2019
---

AmaKristu amaninzi ayazazi aye ezilandela iimfundiso zeBhayibhile ezingokuhlawulwaokanye ukubuyiswa-kwesishumi. Kukholiswa ukwakhela phezu kukaMalaki 3:10, yindlela elula, apho amakholwa anikela iipesenti ezili-10 zengeniso yawo-okanye “yengeniso”ukuxhasa umsebenzi webandla ekusasazeni igospile. Kuba egciniswe ezi zishumi, amabandla aye abe nezikhokelo ezingqongqo ngendlela yokuzisebenzisa ezi mali, zisetyenziswa ukuxhasa isifundisi novangelo.

`Funda: Duteronomi 14:22–29. Kule miyalelo, yeyiphi eyona njongo iphambili yokubuyiswa kwesishumi?`

Isihendo kukucinga ukuba sikuzalisekisile ukunikela kwethu xa sinikele i-10 leepesenti. Yona imiyalelo eyanikwa amaIsrayei inika into ethi inani le-10 leepesenti laliyindawo yokuqalela. Izifundo zinika into ethi umIsrayeli wakudala ophila nonikela ngokwezikhokelo ezikwimithetho yeLevitikus wayesakuthi rhoqo anikele phakathi kwekota nengxenye yesithathu yengeniso yomnyaka emsebenzini kaThixo, ukuxhasa ababingeleli nengcwele, kunye nokunceda amahlwempu. Ezinye izifundiswa zikuchaza oku kunikela-ngakumbi ukuxhasa abasemzini, iinkedama, nabahlolokazi-njengesishumi sesibini.

Kucacile ukuba abantu babeza kuzonwabela iziphumo zomsebenzi wabo baze benze iminyhadala yovuyo ngenxa yezivuno zabo. UThixo wathembisa ngokubasikelela, ngakumbi kumhlaba wabo omtsha, kodwa bangayiboni intsikelelo leyo njengento abamelwe ukuyinikwa okanye babalibale abo babengenantsikelelo kangako.  Ngeminyaka elungeleleneyo, le nxalenye yesivuno kwakufuneka iziswe engcweleni kwabelwane ngayo apho. Rhoqo ngomnyaka wesithathu, kwakubakho ukuqwalasela okukhethekileyo ekwabelwaneni ngeentsikelelo zabo nabantu kwiindawo abahlala kuzo. Kule migubho yovuyo, kwakuqwalaselwe nendlela eyodwa kwabo babengahoywanga okanye belityelwe: “Uya kusinika umLevi, nomphambukeli, inkedama nomhlolokazi, ukuze batye kwiindawo zenu bahluthe” abahlolokazi, (Dut. 26:12, NIV). Ngokwemiyalelo kaThixo, noko enye inxalenye yokunikela kwamaIsrayeli kwakufuneka kunike uncedo lwemali nolokusebenza kwabo babeludinga kakhulu. Kwakhona, oku kwakuxhomekeke kwinkumbulo yabantu nokuba nombulelo ngendlela uThixo athe wanenceba walunga ngayo kubo.

`Funda: Duteronomi 26:1–11. Uthini uYehova kubo? Singakusebenzisa njani oku kweyethu ingqondo [okanye umoya] ngokubhekiselele ekunikeleni kwabo banentswelo?`