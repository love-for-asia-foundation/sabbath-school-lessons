---
title:  Imithetho Elishumi
date:  08/07/2019
---

`Funda: Mateyu 22:37–40, noEksodus 20:1–17.  Isishwankathelo sikaYesu semithetho sikunceda njani ukuba uwuqonde umthetho ngamnye owufundayo kwimiThetho eliShumi?`

ImiThetho eliShumi ifundeka njengomgaqo. Emva kwentshayelelo emfutshane enika isiseko ekwakhelwe kuso ezi ntetho-apha ke, ukuhlangula kukaThixo abantu baKhe-uxwebhu lunika uludwe lwemithetho-siseko ekwakhelwe phezu kwayo isizwe. Apha, kwakukho imiyalelo eyodwa ngendlela abantu ababeza kukwazi ukubonakalalisa ukumthanda kwabo uThixo nokuthandana bona omnye nomnye. Akumangalisi ukuba izizwe ezininzi ezinomnombo ohlangene nobuKristu zithe zamisa iziseko zemithetho yazo ngokukhokelwa yile mithethosiseko.  Nangona uninzi lwezi ntetho lulufutshane, akufuneki sibujongele phantsi ububanzi begalelo nokuphelela kwemiThetho eliShumi njengomthetho wobomi. Umzekelo, umthetho wesithandathu, “Akuyi kubulala” (Eks. 20:13, NIV), ushwankathela uquke “zonke izenzo zokuswela ubulungisa ezinento nokucutha ubomi” kwakunye “[no]moya wokuzithanda owenza ukuba bangakhathalelwa abasweleyo okanye ababulalekayo.”— Amanyange Nabaprofeti, iph. 300.  Ngokukwanjalo, uyakwalelwa ubusela (jonga uEks. 20:15), ugwebe “ukushishina ngamakhoboka, ubuye walele neemfazwe zenzuzo.”

“Ufuna nokuhlawula ngokufanelekileyo kwamatyala okanye imivuzo,” kwakunye nokwalela “konke ukuzama ukufumana inzuzo ngokusebenzisa ukungazi, ubuthakathaka, okanye ilishwa lomnye umntu.”—Amanyange Nabaprofeti, iph. 300. Singazixelela lula ukuba singabo abantu ababi. Umzekelo, ukuba asibandakanyeki ngqo ekubulaleni okanye kukuba okucacileyo, singaba ngathi silungile. Kanti ke, xa uYesu ethetha ngemithetho, wakucacisa ukuba imithetho ayizalisekiswa kuphela ngokungasenzi isenzo esithile. Endaweni yoko, iingcinga zethu, iinjongo, nokusilela ukwenza izinto esaziyo ukuba sinyanzelekile ukuba sizenze kunokuwaphula umthetho kaThixo (jonga uMat. 5:21–30).

Ngoko ke, yiba nomfanekiso ngqondweni wendawo apho umthetho ngamnye kule miThetho eliShumi uthatyathwa ngqongqo uphilwe ngokupheleleyo. Ibingaba yindawo esebenzayo, enobomi apho wonke umntu athi, ngomdla, asebenze, ukuthanda nokukhathalelana eqhutywa kukuthanda kwakhe uThixo,.

`Yintoni eyenza ukuba siyifunde imiThetho eliShumi ngendlelana “ebona kancinane,” sikholise ukukutyeshela ukwenza ngokubanzi le mithetho-siseko ibalulekileyo ebomini bethu? Yintoni eyenza ukuba oku kufunda kucutheneyo kube lula ukukulandela ekwenzeni?`