---
title:  Isicwangciso Sezwe Elingcono
date:  06/07/2019
---

### Fundela Isifundo Sale Veki
Eks. 3:7, Mat. 22:37–40, Eks. 22:21–23, Dut. 14:22–29, 26:1–11, Lev. 25:9–23.

> <p>Indima Yenkumbulo</p>
> “Uze ungaphindezeli; uze ungabi nanqala koonyana babantu bakowenu; uze umthande ummelwane wakho ngoko uzithanda ngako; ndinguYehova” (Levitikus 19:18).

Ngenceba yaKhe, uThixo usoloko enabantu agcine abo ulwalamano olulodwa. Kumabali kaEnoki, Nowa, Abraham, Isake, noYakobi-phakathi kwamanye-sibona uThixo elangazelela ukwakha ngokutsha ulwalamano olwaphukileyo nabantu. Phofu oku kwakungazi kulungela kuphela le mbinana yabantu neentsapho zabo. Xa babeqhagamshelene noThixo besikelelwa nguYe, yayiyinxalenye yecebo elikhulu lokulungisa ulwalamano okwabela abanye ngentsikelelo. Njengoko uThixo watshoyo kuAbraham, “Ndiya kukwenza uhlanga olukhulu, ndikusikelele, ndilikhulise igama lakho, ube yintsikelelo; . . . zisikeleleke ngawe zonke izizwe zehlabathi” (Gen. 12:2, 3, NIV). Njengoko wayesikelelwe, wayenokuba yintsikelelo kwabanye.

Le ntsikelelo yayiza kuza ngohlanga lwakwaIsrayeli, kuthi ekugqibeleni, uMesiya, aphume kolo hlanga. Ngokudalwa kwabantu bakwaIsrayeli, uThixo wayesebenza ngoku nohlanga lonke. Ngoko, wasebenza ukubanika imiqathango, isikhumbuzo, nokwenza okwakuya kuba yindlela yokuphila ukuze abo babesikelelwe nguThixo nabo bakwazi ukusikelela abanye.  Ngaphandle kwamathandabuzo lo mthetho-siseko usekho nanamhla.