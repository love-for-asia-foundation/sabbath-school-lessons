---
title:  Ukujula Nomcabango
date:  12/07/2019
---

Funda: Ellen G. White, “Umthetho Unikelwa KuIsrayeli,” amaph. 303–314; “Ukukhathalela KukaThixo Amahlwempu,” amaph. 530–536, in Amanyange Nabaprofeti. “Ayikho into, emva kokuba kwamkelwe amabango kaThixo, ebalula kakhulu imithetho eyayinikwe nguMoses ngaphezu komoya wobubele okhululekileyo nonothando oboniswa ngakumahlwempu. Nangona uThixo wayethembise ukubasikelela kakhulu abantu baKhe, yayingelilo icebo lakhe ukuba ukuhlupheka kungaze kwaziwe phakathi kwabo. Wavakalisa ukuba amahlwempu awasayi kunqamka elizweni. Kuya kuhlala kukho phakathi kwabantu baKhe abo baya  kwenza ukuba basebenzise uvelwano lwabo, uthando nobubele. Ngelo xesha, njengangoku, abantu babephantsi kweemeko ezimbi, ukugula, nokulahlekelwa yimihlaba nezinto zabo; ukanti, lonke ixesha besalandela umyalelo onikwa nguThixo, kwakungayi kubakho bangqibi phakathi kwabo, kungabikho nothi aswele into edliwayo.”—Ellen G. White, Amanyange Nabaprofeti , amaph. 531, 532.  “Le miqathango yayilungiselelwe ukusikelela abazizityebi kwanjengabo bangamahlwempu. Yayiza kuthintela ukubawela ubutyebi, nokubasesichengeni sokuziphakamisa, ize ikhulise umoya ohloniphekileyo wobubele; kuthi, nangokukhuthaza umoya omhle phakathi kwazo zonke iindidi, ikhuthaze ucwangco ekuhlaleni, nokuzinza elulawulweni. Sisonke sisontwe  sayingubo enye yoluntu, khon’ ukuze, nokuba yintoni esinokuyenza ukunceda nokuphakamisa abanye, ibe kwayintsikelelo nakuthi. Khon’ ukuze, nokuba yintoni esinokuyenza ukunceda nokuphakamisa abanye, ibe kwayintsikelelo nakuthi.” Iphepha 536.

**Imibuzo Yokuxoxwa**

`1. Ngokwesicwangciso uThixo awasinika uMoses namaIsrayeli sohlobo lokuhlala ababeza kukumisela, zeziphi iimpawu, umthetho okanye umgaqo, onomtsalane kakhulu kuwe (nokuba ukhankanywe ngqo kwisifundo sale veki okanye ekufundeni kwakho nje ngokubanzi)?`

`2. Kwimithetho uThixo awayinika abantu baKhe, ucinga ukuba kutheni lento ekhangeleka eqwalasele kakhulukazi kwabanokuba ngamaxhoba ngokulula?`

`3. Simele ukuba siyiqonde njani, siyamkele njani le mithetho namhlanje? Sikhetha njani ukuba yeyiphi kule esebenzayo nefanelekileyo kuthi namhlanje? Yeyiphi eyona nto ibalulekileyo esinokuyifunda kule miyalelo ecakaciweyo yendlela amaIsrayeli ekwakufuneka emise ngayo ukuhlala kwawo kunye nobomi bawo?`

**Isishwankathelo**:

UThixo waziva izikhalo zokubulaleka kwabantu bakwaIsrayeli eYiputa waza wangenelela ukuba abahlangule. Wazama ukwakha umnqophiso wobudlelane nabo nokusebenza nabo ukumisela intlalo entsha eyayiza kuba yintsikelelo kubo bonke, kanye nabo bahlala belityalwa, babekelwe bucala nabangamaxhoba alula.