---
title:  Umhlaba Opheleleyo
date:  01/07/2019
---

Kulula ukuziva ukhumbula ikhaya iEden. Inento enayo inkcazo emfutshane ngeGadi uThixo awayidala ukuba ibe likhaya lika-Adam noEva ethi ivuse ulangazelelo ezintliziyweni zethu. Singanako ukungaqondi ukuba lisebenza njani ilizwe elinjalo, kodwa siva sinqwenela ukuba kulo. Kukho into evakala ikukwaneliseka nokuphelela awayivayo uThixo [xa kuthiwa]: “Wakubona uThixo konke akwenzileyo, nanko, kulungile kunene” (Gen. 1:31). UThixo wenza into eyayintle isebenza. Yayintle kakhulu ukumila kwayo, ngobume nokusebenza. Yayizele ludlamko lobomi inombala omhle, kwaye izaliswe kuko konke okufunekayo ukukhulisa ubomi. Akumangalisi ukuba uThixo wayemana enqumama ukuba acinge ngobuhle belizwe alenzayo athi, Kulungile.

`Funda: Genesis 1. Ucinga ukuba ithetha ntoni intethwana ephindaphindwayo ethi: “Wakubona ke uThixo ukuba kulungile”? Jonga uGen. 1:4, 10, 12, 18, 25, nama-31.`

Nangona yabhalwa yonke emva kokuWa, iBhayibhile izele kukubhiyozelwa kwelizwe lendalo, njengakuYobhi 38 ukuya kuma-41 neNdumiso 148. Kufuneka ke sikhumbule ukuba oku akubhalwanga njengokubonwa ngokuthi krwaqu ngasemva kokwakudalwe kwixesha elimiyo, kubhiyozelwa ukulunga okusabonakalayo kwilizwe lethu.

UYesu naYe wathabatha imizekeliso yokulunga nenkathalo kaThixo kwilizwe lemvelo. (jonga, umzekelo, uMat. 6;26, 28-30), ekuncoma kokubini-ukuxhomekeka kwethu kuThixo nokubuka izipho ezilula ezisingqongileyo ezisizalisa ngokumangaliswa. Ukuba singawavula amehlo ethu sibone imimangaliso yendalo, singabona ukuba, ngokwenene, singabaxhamli bezipho ezimangalisayo ezivela kuMdali wethu. Ukusabela kwethu, naphakathi kwezilingo, kumele ukuba koko kwaneliseka, ukuzaliswa ngumbulelo, nokuzinikela ngokuthobekileyo kuMnini-wezipho.

SingamaSeventh-day Adventists—avuyisana neNdalo nalinde ubukumkani bukaThixo obuzayo-sifanele ukuqonda ukuba izinto ezintle, imivuyo, nokulunga esikubonayo nesikuvayo emhlabeni kukuthi tshazi nje koko umhlaba wethu wawukuko noya kubakuko kwakhona.

`Kumava akho oko kuxhamla emhlabeni wemvelo, yintoni oyithanda ngendlela eyodwa ngemimangaliso yeNdalo? Kubomi bakho bemihla ngemihla, unganako njani ukuyazi ngokungcono iNkosi ngemimangaliso yemvelo yomhlaba?`