---
title:  'UThixo: Ukukrotyiswa Kancinane Indalo'
date:  30/06/2019
---

Lo mhlaba nako konke okuphilayo okukuwo, ubomi bethu noko sikwenzayo ngabo, ubomi babo bonke abasingqongileyo nendlela esiphathana ngayo nabo, ubomi ngokwabo nendlela obuphilwa kakuhle kakhulu ngayo-zonke ezi zinto ziqala ngoThixo “kuba kuye sihleli siyashukuma, sikho” (Zenzo 17:28). Kulapha apho liqala khona ibali leBhayibhile: Ekuqalekeni uThixo wadala amazulu nehlabathi” (Gen. 1:1). Kwale nto yokuba wathetha zakho izinto yalatha kumandla nendlela esingasoze sikwazi nokuba nomfanekisogqondweni wayo.  Kanti ke, uThixo akazange adale ekude; wayekho eyamile, ngakumbi xa kufikwa ekudaleni umntu wokuqala (jonga uGen. 2:71:26–31.

`Funda ibali lokudalwa kwabantu bokuqala kuGenesis 1:26-31. Zintoni ezibalulekileyo esixelela zona le ngxelo ngoThixo? Zintoni ezibalulekileyo esixelela zona ngabantu?`

Kuyakholisa ukuba kuthiwe singafunda okuninzi ngoThixo ngokuchitha ixesha nendalo, ngokukhangela kwindalo yaKhe, nokubona nje kancinane isimilo soMdali ngokwaKhe. Kanti ke  sinako ukukroba kwindlela uThixo awadala ngayo umhlaba oza kubakho ngokuthi sihlole ukumqonda kwethu uThixo ngokwaKhe. Umzekelo, ukuba uThixo unguThixo wocwangco, kufuneka silindele ukufumana ucwangco kwindalo yaKhe. Okanye, ukuba sikholelwa ukuba uThixo nguThixo wokuqala izinto, asimele kumangala ukufumana imizekelo, ekunzima ukuyikholelwa yokuqala kwaKhe izinto emhlabeni awawenzayo.

Ngokukwanjalo, siyakholwa ukuba uThixo unguThixo wolwalamano [wobudlelane], ngoko ke, sifumana ulwalamano lusisiqalo esingumbindi kwindlela uThixo awawuhlanganisa ngayo umhlaba. Wasibeka isiqalelo ngasinye somhlaba ngokwayame kuyo yonke enye indalo. Wadala izilwanyana ngolwalamano olunemvisiswano. Wadala abantu ngolwalamano kunye naYe, nomnye nomnye, kunye nendalo.

Ngeli xesha ukumqonda kwethu uThixo kunomda ngeendlela ezininzi, yintoni esinokuyibona esimilweni saKhe enokusikhuthaza ukuba sikucingisise ukuba ubumele ukuba unjani umhlaba?

`Kuluncedo olungakanani ekuwuqondeni kwakho umhlaba ukuwubona usisibonakalaliso sesimilo sikaThixo, nangona udlavulwe wayile nto uyiyo sisono esibonakala ngokucacileyo?`