---
title:  Umhlaba Oqhekekileyo
date:  03/07/2019
---

Into enye uThixo awayinika uAdam noEva angazange ayinike nanye into (ayidalileyo) yinkululeko yokuziphatha. Babengabantu bokuziphatha ngezandla zona izityalo, izilwanyana, nemithi ezingeze zikwazi ukuba yiyo. UThixo wayexabisa le nkululeko yokuziphatha kangangokuba abantu naKhe babeya kukwazi ukukhetha ukungamthobeli. Ngokwenza njalo, wabeka emngciphekweni konke awayekudalile ngenxa yomgomo omkhulu wolwalamano nezidalwa zaKhe ezingabantu owawakhelwe phezu kothando nenkululeko yokuzithandela, umgomo lowo.  Kwabakho umtshabalalisi (kuba le nkululeko yokuziphatha yayinikwe neengelosi), owafuna ukuwuphazamisa umhlaba olungileyo nopheleleyo awudalileyo uThixo, wazama ukusebenzisa indalo ekhethekileyo kaThixo emhlabeni-abantu-ukuba yenze njalo. Ethetha ngenyoka, ongendawo waba nengxaki ngokuphelela nokwanela koko uThixo akwenzileyo (jonga uGen. 3:1–5).

Isihendo  Esiphambili saba kukunqwenela ukuba nokungaphaya koko uThixo abanike kona, bakuthandabuze ukulunga kukaThixo, okuxhomekeka kubo ngokwabo. Koko kukhetha nakweso senzo, ulwalamano olwaluphakathi kwindalo njengoko waceba uThixo, lwaqhekeka. Abazange babesakwazi uAdam noEva ukonwabela ulwalamano noMdali wabo, into ababelungiselwe yona (jonga uGen. 3:8–10). Ezi zidalwa zibini zakhawuleza zabona ukuba zihamba ze zaye zineentloni, baza ubudlelane bazo esinye nesinye basinda kancinane ekuguqukeni bungabuye bungcibeke. Ubudlelane bomhlaba wonke babasengozini, baqhawuka.

`Funda: Genesis 3:16–19. Zisixelela ntoni ezi ndima ngokuguquka kolwalamano phakathi kwabantu nomhlaba wendalo?`

Ngenxa yobunyaniso bobukho besono, ubomi bakhawuleza banzima kuAdam noEva, nayo yonke indalo. Iziphumo zesono ziqinisekile, ngakumbi njenoko zichukumisa uluntu nolwalamano lwethu. Ngandlela ithile, sikude kuThixo uMdali wethu. Iintsapho zethu nazo zichukumiseke ngeendlela ezininzi, nolwalamano lwethu nabanye lusoloko lungumngeni. Kanti ke, side silwe ngokunxulumene nokusingqongileyo kwendalo kunye nehlabathi esiphila kulo. Onke amacala obomi bethu nelizwe abonisa ukwaphuka okubangwe sisono. Phofu ke, asiyiyo indlela le uThixo awawudalela ukuba ube yiyo umhlaba. “Iziqalekiso” zikaGenesis 3 nazo ziza nesithembiso sokuba uThixo uya kuyenza indlela yokuba awudale ngokutsha umhlaba wethu, abulungise ubudlelane obaphulwa sisono. Ngeli xesha siqhubeka sisilwa nesono neziphumo zaso ebomini bethu, sibizelwa ukuba sikuphakamise ukulunga kwasekuqalekeni komhlaba, nokuba sizame ukuphila ebomini bethu icebo analo uThixo ngawo lo mhlaba.