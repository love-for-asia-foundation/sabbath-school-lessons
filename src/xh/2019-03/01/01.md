---
title:  UThixo Wadala . . .
date:  29/06/2019
---

### Fundela Isifundo Sale Veki
Genesis 1–3, Zenzo 17:28, Ndumiso 148, Nd. 24:1, Gen. 4:1–9, Mat. 22:37–39, IsiTy. 14:7.

> <p>Indima Yenkumbulo</p>
> “Ocudisa isisweli ungcikiva uMenzi waso; olibabalayo ihlwempu uyamzukisa” (IMizekeliso 14:31)

Ingaba wakha wazama ukuqala into-mhlawumbi eyobuchule bezandla, okanye ukutya, nokuba yeyiphi into yobuchule-isuke yaphuke okanye ingafunwa ngumntu omphe yona? Ukuba kunjalo, uyayinakana kancinane into uThixo awayifumanayo akuba enze lo mhlaba, wanika abantu ubomi, wasuka wabona oko akudalileyo kusaphulwa sisono.  IBhayibhile ithi umhlaba wadalwa ngobunono “wamhle kakhulu” Indlela awava ngayo uThixo ngendalo yaKhe ibonakala kwiingxelo zendalo kwiGenesis 1 ne-2. Yindawo le apho silifunda khona ibali lokuWa kuGenesis 3 nokwaphuka kwentliziyo kaThixo ngexesha ebangqala awabenzayo.

Okumangalisayo, umhlaba wethu uyaqhubeka uyinto ayithandayo uThixo, naxa sekuziinkulungwane zesono, ubundlobongela, inkohlakalo, novukelo oluphandle. Okumangalisa ngaphezulu, xa uThixo wayebeka icebo laKhe lokuhlangula nokudala ngokutsha umhlaba, uye wasinika, njengamakholwa, iindawo emasizidlale ekuzalisekiseni amacebo waKhe amakhulu. Kunjalo, singabaxhamli bobabalo lwaKhe; kodwa, njengabasebenza kunye neNkosi yethu. Uxanduva olunendili, olungcwele kangako!