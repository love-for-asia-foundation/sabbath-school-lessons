---
title:  Ingubo Yosapho Loluntu
date:  04/07/2019
---

Ngokungena kwesono, akuzange kuthabathe xesha lide ukuba umhlaba uqhekeke ngakumbi. Kuphenjelelwe ngumona, ukungaqondi kakuhle, nomsindo, ukubulala kokuqala kwaba phakathi kwesibini esingabazalwana. Wathi uThixo akumbuza uKayin ngesono sakhe, waphendula ngendlela ekubonakala ukuba inempoxo nengumbuzo -buciko— “Ndingumgcini womninawa wam, yinina?” (Gen. 4:9)—yaba yimpendulo ethethwa ngumbuzo wokuqala kaThixo, “Ewe, ngokuqinisekileyo, ungumgcini womninawa wakho.”

`Funda: Imizekeliso 22:2. Yintoni ethethwa yile ntetho ibonakala ilula? Isixelela ntoni ngolwalamano lwethu nabanye abantu?`

Wonke umntu esihlangana naye usesinye sezidalwa zikaThixo, esidalwe ngokomfanekiselo waKhe, esiyinxalenye yenwebu yobudlelane esihlanganisa sonke kwindalo kaThixo, obo budlelane sebuhlakazwe baphulwa bunjalo. “Sisontwe kunye kwinwebu yobuntu. Ububi obufikela nayiphi indawo kubuzalwana obukhulu babantu buzisa intlekele kubo bonke.” — Ellen G. White, The Ministry of Healing, iph. 345. Uthanda ungathandi, ngenxa yeli khonkco linye, sinomthwalo kuYe uThixo esiwunikwe kwanguYe uThixo, nakomnye nomnye (jonga uMat. 22:37–39). Kuyo yonke iBhayibhile, ibango lokuba uThixo unguMdali wethu alipheli (liqhubeka okoko). Umzekelo, sesinye sezizathu esinikelwe ukukhumbula iSabatha (jonga uEks. 20:11),  nokunqula uThixo ngexesha lokuphela (jonga IsiTy. 14:7). Ikwayeyona nkuthazo iphambili enikiweyo yokukhathala ngabanye, nabo bangathabathi ntweni.

Sonke sihlanganiswe liqhina lemvelo yethu enye kuThixo. Nabani na ke ngoko “ocudisa isisweli ungcikiva uMenzi waso; olibabalayo ihlwempu uyamzukisa” (IMiz. 14:31). Ingaba ikho enye indlela elingacaca ngayo elo qhina?  UThixo njengoMdali wethu unebango kuthi elifuna ubomi bethu obupheleleyo, kuquka unqulo lwethu, nenkonzo yethu, nokukhathalela abanye. Sekunzima kunoxinzelelo nokuphazamisa kunjalo ngamanye amaxesha, ngokwenene, singaba“gcini babaninawa.”

`Kutheni, ngokucinga kwakho, le nto amabango kaThixo engumxholo oqhubeka okoko kuyo yonke iBhayibhile? Kubaluleke ngantoni oku, kwaye kumele ukuba nankcukumiso ni oku kuqiniseka kwindlela esibaphatha ngayo abanye?`