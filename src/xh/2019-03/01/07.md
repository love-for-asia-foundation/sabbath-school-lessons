---
title:  Ukujula Nomcabango
date:  05/07/2019
---

Funda: Ellen G. White, “Indalo,” amaph. 44–51, Amanyange Nabaprofeti . “UThixo uluthando.” . . . Indalo yaKhe, umthetho waKhe, luthando. Yahlala injalo; iya kuhlala injalo. “Ophezulu, owongamileyo, ohleli ngonaphakade,” lowo “iindlela zakhe yena zisephakadeni,” akaguquki. UnguLowo “ongenabuyambo nasithunzi sakujika.” . . .  Konke okubonakala emandleni adalayo, kutyhila uthando olungenakulinganiswa. Ubukumkani bukaThixo buquka ukuphelela kwentsikelelo kubo bonke abantu abadalileyo.” —Ellen G. White, Amanyange Nabaprofeti, iphepha 20.

“Ukuba abantu bangakwenza ngokuthembeka oko kuluxanduva lwabo njengamagosa empahla zikaThixo, bekungayi kubakho kukhalela isonka, kungabikho ukubulaleka nokuswela ithemba, kungabikho kuhamba ze nokuswela. Kukungathembeki kwabantu okuzisa imeko yokubulaleka oluntywile kuyo uluntu. . . .  UThixo wenze abantu amagosa aKhe, kwaye akayi kumangalelwa ngokutsala nzima, ubuhlwempu, ukungabi nanto yokunxiba, nokuswela koluntu. INkosi yenze umsindleko omkhulu wako konke.”—Ellen G. White, Welfare Ministry, iph. 16.

**Imibuzo Yokuxoxwa**

`1. Yifundisise ngocoselelo le nteto kaEllen White ingentla. Uthini? Uthi ngubani oza kuphendula ekugqibeleni ngobuhlwempu obungaka esibubonayo? Inokusixelela ntoni le nto ngokubaluleka kobugosa obuthembekileyo?`

`2. Emva kwamawaka eminyaka yokwaphuka okwabangelwa sisono, kunokwenzeka njani kuthi ukuba sibe sisakubona ukulunga kwendalo yaKhe?`

`3. Yintoni oyiqondayo ngegama elithi ubugosa? Ingabaibekho into kule veki ethe yakukhulisa ukucinga kwakho ngentsingiselo yokuba ligosa, ngakumbi njengoko sibizwa nguThixo?`

`4. Kungayiguqula njani indlela esihlobana nesibaphatha ngayo abanye xa sinokubona kumntu ngamnye esihlangana naye umqondiso osikhumbuza ukuba lo mntu “udalwe nguThixo ngokomfanekiselo waKhe”?`

**Isishwankathelo**:

UThixo wadala umhlaba olungileyo opheleleyo, waza wanyula abantu, abadale ngokomfanekiselo waKhe, ukuba “bayisebenze bayikhathalele” indalo yaKhe. Nangona isono salwaphula ulwalamano uThixo awayejonge ukuba sibe nalo, sisenayo indawo esinokuyidlala njengamagosa okulungileyo kwendalo nabagcini babazalwana bethu. Ukuyizalisa le ndawo, yenye indlela esingamzukisa ngayo uThixo njengoMdali wethu.