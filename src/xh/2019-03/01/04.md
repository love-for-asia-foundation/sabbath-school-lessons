---
title:  Amagosa Agciniswe Umhlaba
date:  02/07/2019
---

Ngokwengxelo yeBhayibhile, iGadi yase-Eden nomhlaba osanda kudalwa yayizindawo zobuncwane, zidalelwe ukuze ubomi buqhame nokuba bonwatyelwe ngabantu ngokukodwa. UThixo waya wanika indoda nomfazi bokuqala, nathi sonke abaza kulandela kamva, indawo emayidlalwe endalweni yaKhe. Kusuka kucace ngokukhawuleza-kungekuphela kwindlela yaKhe yokudala-ukuba uAdam noEva babeza kuba kwibakala elilodwa kulo mlaba mtsha.

UAdam wanikwa kuqala umsebenzi wokunika izilwanyana neentaka amagama (jonga uGe. 2:19). Kamva wanikwa enye indawo, eyanikwa iyintsikelelo evela kuThixo ngokwaKhe: “Wabasikelela uThixo, wathi kubo uThixo, “Qhamani nande, niwuzalise umhlaba niweyise; nibe nobukhosi ezintlanzini zolwandle, nasezintakeni, zezulu, nasezintweni zonke eziphilileyo ezinambuzelayo emhlabeni” (Gen. 1:28).

`Funda uthelekise uGensis 1:28 no-2:15. Ungayibeka njani inkcazo yomsebenzi womntu ngesivisa esinye okanye ezibini?`

Kuyathanda ukuba kwimbali yobuKristu, uGenesis 1:28, asetyenziswe ngabanye njengemvume yokuxhaphaza, kude kufikelelwe kwindawo apho kuye kutshatyalaliswe indalo yomhlaba. Kucacile kona ukuba umhlaba wadalelwa ukuphila komntu, okuhle, nokonwaba. Sekunjalo, uxanduva lomntu kukuba “awusebenze, awugcine”-ngokwamazwi eGenesis 2:15. Xa sithetha ngobugosa, ingcinga yethu yokuqala ikholisa ukuba ngemali, kodwa umyalelo wokuqala wobugosa eBhayibhileni wawungekuphela ngokukhathalela umhlaba uThixo awawudala wawunikela kuthi, kodwa umyalelo kuAdam noEva wawukwabone kwangaphambili ukuba umhlaba wawuza kuhlalwa nabantwana babo kwakunye nezizukulwana ezilandelayo. Kwicebo lasekuqalekeni ngomhlaba, umhlaba odaliweyo wawuza kuqhuba ulithende lobomi, ukulunga nobuhle babo bonke abantu, baze uAdam noEva babe nendawo enkulu ekuwukhathaleleni.

Umhlaba usengokaYehova (jonga iNd. 24:1), kwaye nathi sisabizwa ngokuba singamagosa ako konke athe uThixo wasinika kona. Mhlawumbi, nathi singagqiba sithi, kumhlaba owileyo uxanduva lwethu lukhulu ukudlulisa.

`Kuthetha ntoni ukuba ligosa lomhlaba namhlanje, kumhlaba owileyo? Kumele ukuba nagalelo lini ukukuqonda oko kwindlela esiphila ngayo imihla ngemihla?`