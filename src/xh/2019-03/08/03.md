---
title:  Ukoyisa Ububi Ngokulungileyo
date:  19/08/2019
---

Xa sijonga imfundiso kaYesu, kuhle ukugcina engqondweni abantu awayethetha kubo neemeko ababehlala kuzo. UYesu wayeqale  ukutsala izihlwele kwimimango apho wayelungiselele khona (jonga uMat. 4:25, 5:1). Uninzi yayingabantu nje, behlala phantsi kolawulo lokumkani kubukumkani bamaRoma, kodwa abanye babengabalawuli bamaYuda neenkokeli zenkolo. Ubukho babantu nje kwakunzima. Kwakunzima ukuba bakhethe ukuze baphile, benomthwalo onzima werhafu, bekwasindwa zizithethe zenkolo.  Ekubafundiseni aba bantu, uYesu wayekukhathalele ngokucacileyo ukubanika indlela yokuphila kakuhle, ukuphila ngesidima nesibindi, nokuba iimeko zazinjani. Umzekelo woku ufunyanwa kuMateyu 5:38–48. Kulwimi lwesiNgesi, ezimfundiso zithi: “nika nesinye isidlele,” “yekela nengubo yangaphantsi,” and “hamba nemayile yesibini”—ziintetho nje eziqhelekileyo. Ukuthetha njalo kuzenza zingabi nto ibalulekileyo izenzo nengqondo uYesu awayezifundisa apha.

Imiboniso uYesu awayeyichaza yayingamava aqhelekileyo kwabaninzi ababephulaphule. Babeye babethwe ngolunya ngaba“ngaphezu” kwabo okanye iinkosi zabo. Babekholisa ukuba namatyala balahlwekwe zimpahla [imihlaba] zabo zisimka nabaninimizi nababolekisi. Babesetyenziswa nzima ngamasoldati amaRoma ahleli apho. UYesu wafundisa abantu ukuba basabele ngesidima, babaphathe abacinezeli kakuhle kunokuba befanele, ukuze kuthi ngokwenza njalo, bamelane nokulahlwekwa bubuntu babo. Lo gama abacinezeli babezama ukunyanzelisa igunya labo, abantu babesoloko benayo inkululeko yokukhetha indlela yokusabela nokuba, kungokwala ngendlela engekho ndlongondlongo nokusabela ngobubele, babeveza ububi bengcinezelo nentswelo-bulungisa obabusenziwa.

`Thelekisa uMateyu 5:38–48 nomaRoma 12:20, 21. Kufuneka siyiphile njani le mithetho-siseko inzima ebomini bethu?`

`UYesu wawushwankathela wonke “umthetho nabaprofeti,” yonke imibhalo engcwele esikholisa ukuyichaza njengeTestamente eNdala-ngomthetho-siseko oye waziwa ngokuba “[ngu]Mthetho -siseko wokwenza okulungileyo.”  “Zonke izinto ngoko enisukuba ninga bangazenza abantu kuni, yenzani ezikwanjalo nani kubo” (Mat. 7:12). Kungaziphi iindlela, ngoku, ongathi wenze ilinge lokwenza oko uYesu asiyalele kona apha, nokuba kungaxabisa ntoni?`