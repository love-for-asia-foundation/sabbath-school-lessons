---
title:  Oyena Mncinane Kwaba
date:  17/08/2019
---

### Fundela Isifundo Sale Veki
Mat. 5:2–16, 38–48; Roma 12:20, 21; Luka 16:19–31; 12:13–21; Mat. 25:31–46.

> <p>Indima Yenkumbulo</p>
> “Aze aphendule ukumkani athi kuwo, Inene ndithi kuni, Ekubeni nenjenjalo nakumnye waba bazalwana bam bangabona bancinane, nenjenjalo nakum” (Mateyu 25:40).

Emva kokubona ukuba uYesu waphila ubomi bokukhathala ngabanye, ngakumbi abo bebesentlungwini belahliwe, simele ukulungela ukuba uYesu uya kuba nento eninzi yokuthetha ngokukhathalela abanye. Waba nayo. Imfundiso kaYesu iyenzeka, ijongiswe kwinto ethethwa kukuphila njengomlandeli kaThixo. Ngenxa yoko, singabona ukuba uYesu usikhuthazela kwizenzo zobulungisa, ububele, nenceba, njengezo uYesu ngokwaKhe wazenzayo apha emhlabeni. UYesu wathetha ngobukumkani bamazulu. Kwinkcazo kaYesu, ubukumkani bamazulu buyinyaniso esinokuba yinxalenye yabo nangoku. Buyindlela yobomi esebenza ngohlobo olwahlukileyo lwezinto ezibekwa phambili namaxabiso nokuziphatha kunokuba zifunyanwa kwizikumkani zasemhlabeni. Iimfundiso zikaYesu zibeka isicwangciso sobu bukumkani, kwaye siquka ukujonga okungamandla kwindlela esikhonza ngayo uThixo kwakunye nendlela ekufuneka sibe nolwalamano ngayo nabanye. Sifumene nokuba ukukhonza abanye-ukukhathala ngeentswelo zabo nokubaphakamisa-yenye indlela esinganikela ngayo inkonzo kuThixo.