---
title:  Oyena Mncinane Kwaba
date:  22/08/2019
---

Esinye isiganeko apho uYesu wabuzwa khona umbuzo waza wanika impendulo eyahluke kakhulu kwinto ayayilindelwe efunyanwa kwintshumayelo ebhalwe kuMateyu 24 nama-25. Abafundi beza kuYesu bambuza ngokutshatyalaliswa kweTempile eYerusalem kwakunye nexesha lokubuya kukaYesu (jonga kuMat. 24:1–3). Isiphelo sempendulo kaYesu enabileyo kulo mbuzo yabhekisa ekunikweni ukutya kwabalambileyo, ekunikweni into yokusela kwabanxaniweyo, ukwambeswa kwabaze, ukukhathalela abagulayo, nokwamkela abasemzini, ukuhambela abavalelwe entolongweni. Wabaqinisekisa, “Xa nithe nakwenza okanye nakwala ukunceda omnye kwaba bangabona bancinane kubazalwana noodade bam, noba nikwenze kum oko!” (jonga uMat. 25:40, 45). Oku kuhlangene nemibuzo eyaqala le mfundiso ngomfanekiso womgwebo wokugqibela. Kuye wonke uMateyu 24, uYesu unike iimpendulo ezingqale kakhulu kwimibuzo yabafundi, enika imiqondiso nezilumkiso ngentshabalalo yeYerusalem nokuphela kwephakade, kodwa wacinezela isidingo soku”linda” nokuhlala kakuhle ekukhanyeni kwesithembiso sokubuya kwakhe kwesibini. Kwindawo yokuqala kaMateyu 25, ibali leentombi ezizilumko nezizidenge likhuthaza isidingo sokulungiselela ukubuya okulindelekileyo okanye okulibazisileyo; ibali labakhonzi abathathu liveza isidingo sokuphila kakuhle nakungeniso lo gama kulindiwe; emva koko ibe ngumzekeliso wegusha neebhokhwe nawo olubeke lwacaca uqobo lomsebenzi wabantu bakaThixo ekufuneka baxakeke nguwo.

`Funda: Mateyu 25:31–46. Usixelela ntoni apha uYesu? Kutheni le nto oku ingekuko ukusindiswa ngemisebenzi? Phofu amazwi aKhe apha asifundisa ntoni ngento okuyiyo ngokwenene ukusindiswa ngokholo?`

Intetho kaYesu’-eyokuba xa sinceda abanye, oko sikwenza kuYe-imele ukuguqula konke ukwalamana nengqondo yethu. Yiba nomfanekiso wakho ubizela uYesu esidlweni okanye umhambela esibhedlela okanye entolongweni. UYesu wathi senza oku xa sinika olo ncedo kubantu esihlala nabo. Ithuba elingummangaliso asinika lona ngale ndlela?

`Funda ngomthandazo oko uYesu wayekuthetha kwezi ndima. Siyiqonda njani ingcamango yokuba wazilinganisa nabalambileyo, abaze, ababanjiweyo? Oku kubeka umthwalo onamandla kangakanani phezu kwethu nakwindlela esiphila ngayo?`