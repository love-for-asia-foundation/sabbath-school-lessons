---
title:  Ukwazisa INtshumayelo YaseNtabeni
date:  18/08/2019
---

Eyona ntshumayelo inde kaYesu—okanye ingqokelela yeemfundiso-yiNtshumayelo yaseNtabeni. Izahluko ezithathu zokuhlola kwaKhe ubomi ebukumkanini bukaThixo ziqala ngentetho yamaxabiso eye yaziwa ngokuba ngooBanoyolo.

`Funda: Mateyu 5:2–16. Zeziphi iimpawu eziqhelekileyo zala maxabiso okanye iintlobo zabantu abachazwe njengaba“noyolo” [“sikelelekileyo”]?`

Kwelinye icala, ekwenzeni la mazwi anzulu ngokwasemoyeni, kufuneka singalahlekwa kukuwafunda ngokusebenzayo. UYesu wathetha ngokubona ubuhlwempu obukuthi nakwihlabathi lethu. Wakwathetha ngobulungisa [okulungileyo] (ezinye inguqulelo zisebenzisa igama elithetha ubulungisa [bomthetho]), ukuthobeka, inceba, ukwenza uxolo, nobunyulu bentliziyo. Kufuneka siqaphele umahluko ophathekayo oya kwenziwa kokuhle kwezi mpawu ebomini bethu nakwihlabathi lethu xa ziphilwa. Ukufunda okuphathekayo okunjalo kucinezelwe kwiintetho zikaYesu ezilandelayo apho akhuthaza abafundi baKhe ukuba babe yityuwa nokukhanya ehlabathini (Mat. 5:13–16). Xa zisetyenziswa ngendlela eyiyo, ityuwa nokukhanya zizinto ekufuneka zenze umahluko kwiindawo apho zifakwe khona. Ityuwa inika isongo, ikwagcina ukutya xa ifakwe kuko; ingumfuziselo wokulungileyo esifanele ukuba sibe kuko kwabo basijikelezileyo. Ngokufanayo, ukukhanya kugxothela kude ubumnyama kuveze izikhubekiso neengozi, kwenze ukuba indlu okanye isixeko sikhuseleke, kube yinto obona ngayo, nokuba ukude kangakanani. Njengokukhanya kubusuku obumnyama, uYesu wathi, “Malukhanye ngokunjalo ukhanyiselo lwenu phambi kwabantu, ukuze bayibone imisebenzi yenu emihle, bamzukise uYihlo osemazulwini (Mat. 5:16). Yomibini le mifuziselo isalathisa kuxanduva lwabafundi lokuphembelela nokuphuhlisa ubomi babo babajikelezileyo. Siyityuwa nokukhanya xa siphila ubomi obukhala ngendlela efanelekileyo, sinobunyulu entliziyweni, sinokuthobeka, sibonisa inceba, sisenza uxolo, sinyamezela ingcinezelo. Ngoko, uYesu uyiqala le ntshumayelo ngobizo lokuba kuhlanganiswe la maxabiso obukumkani baKhe athi maxa wambi “athatyathwe lula.”

`Kungaziphi iindlela elithi ibandla lako lisebenze njengetyuwa nokukhanya apho nihlala khona? Indawo enihlala kuyo iyindawo engcono njani kuba ibandla lenu lisebenza apho? Kwelinye icala, ukuba beningahlukahlukana, ubuya kuba njani umahluko apho nihlala khona?`