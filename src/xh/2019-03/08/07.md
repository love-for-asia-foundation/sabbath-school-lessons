---
title:  Ukujula Nomcabango
date:  23/08/2019
---

Funda: Ellen G. White, “The Good Samaritan,” pp. 497–505, and “ ‘Abazalwana Bam Bangabona Bancinane,’ ” pp. 637–641, ku-Ulangazelelo Lwamaphakade; “ ‘A Great Gulf Fixed,’” pp. 260–271, “ ‘Who Is My Neighbour?’” pp. 376–389, in Christ’s Object Lessons. “UKristu ukrazula udonga olwahlulayo, ukuzithanda, intiyo eyahlulayo yobuhlanga, afundise ukuthanda usapho lonke loluntu. Uphakamisa abantu kwisangqa esicutheneyo okwenziwe likratshi labo; uchitha yonke imida ekuhlaleni namanqanaba okuphakama emphakathini. Akahluli phakathi kwabamelwane nabasemzini, abahlobo neentshaba. Usifundisa ukuba siyibone imiphefumlo enentswelo njengabamelwane bethu nehlabathi njengentsimi [yethu].” -Ellen G. White, Thoughts From the Mount of Blessing, p. 42. “Umgangatho womthethosiseko wokwenza okulungileyo ngumgangatho wobuKristu benene; konke okungaphantsi koo kuyinkohliso. Inkolo ekhokelela abantu ukuba babeke umgangatho ophantsi ebantwini, abe uKristu ebeke kubo ixabiso elikhulu kangangokuba azinikele ngenxa yabo; inkolo enokusikhokelela ekubeni singazihoyi iintswelo zabantu, ukubulaleka, okanye amalungelo, yinkolo ecekisekayo. Ekudeleleni amabango amahlwempu, ababulalekayo, nabasesonweni, siziveza ukuba thina singabangcatshi kuKristu. Kungokuba abantu bazibiza ngegama likaKristu, lo gama ebomini besikhanyela isimilo saKhe, nto leyo eyenza ukuba ubuKristu bube namandla amancinane kakhulu emhlabeni.”—Ellen G. White, Thoughts From the Mount of Blessing, pp. 136, 137.

**Imibuzo Yokuxoxwa**

`1. Yeyiphi eyona ndawo uyithandayo kwezi zifundiweyo kule veki? Ngokuba kutheni?`

`2. Khangela oko uEllen G. White wakubhalayo ngendlela ukholo “luya kusikhokelela ekubeni singakhathali ngeentswelo zabantu, ukubulaleka, okanye amalungelo, [nto leyo] eyinkolo ecekisekayo.” Kutheni le nto kufuneka silumke siwuphephe umgibe olula wokucinga ukuba ngenxa yokuba sinayo “inyaniso” (esinayo phofu), yonke enye into ayinamsebenzi?`

`3. Iindima zangoLwesine zisibonisa njani ukuba kuquka nantoni enye ukuba ne “nyaniso?”`

**Isishwankathelo**:

Iimfundiso zikaYesu ziphawule indlela eyahlukileyo yokuphila kwabo bangabemi nabathunywa bobukumkani bukaThixo. Esakha phezu kwesiseko seTestamente eNdala, waphinda wakwakhulisa ukuqwalasela ekukhathalelweni kwamahlwempu nabacinezelweyo, ecinezela ukuba abalandeli baKhe baze baphile njengabantu abanemfesane nenceba lo gama belinde ukubuya kwaKhe.