---
title:  Ukujula Nomcabango
date:  13/09/2019
---

Funda: Ellen G. White, “Ukubizelwa Kumgangatho Ongentla,” amaph. 255-265 IZenzo Zabapostile; “Ukuphanziswa Komhlaba,” amaph. 661-669, Imbambano Enkulu.   “Xa ilizwi likaThixo libuyisa ukuthinjwa kwabantu baKhe, kukho ukuvuka okoyikekayo kwabo babelahlekwe kuko konke kungquzulwano olukhulu lobomi. Lo gama inceba iqhubeka, babemfamekiswe ziinkohliso zikaSathana, baza bayithethelela indlela yabo yesono. Abazizityebi bazigabisa ngokuba ngaphezulu kwabo babe ngenanto; kodwa ubutyebi babo babe bufumene ngokwaphula umthetho kaThixo. Bakutyeshela ukondla abalambileyo, ukunxiba abaze, ukwenza ngobulungisa, nokuthanda inceba. . . . Bathengise ngemiphefumlo yabo ngobutyebi bomhlaba nolonwabo, abakufuna ukuba nobutyebi ngakuThixo. Isiphumo kukuba ubomi babo busilele; iziyolo zabo ngoku zijike zaba yinyongo, indyebo yabo yonakala.”—Ellen G. White, Imbambano Enkulu, amaph. 661-662.  “Imbambano enkulu iphelile. Isono naboni abasekho. Indalo yonke icocekile. KuLowo udale konke, kumpompoza ubomi nokukhanya nolonwabo, kuwo wonke ummandla wendawo engenamida. Kususela kweyona nto incinane kuse kwelona likhulu ihlabathi, zonke izinto, eziphilayo nezingaphiliyo, kubuhle bazo obungenasithunzi novuyo olugqibeleleyo, zivakalisa ukuba uThixo uluthando.” —Ellen G. White, Imbambano Enkulu, iph. 686.

**Imibuzo Yokuxoxwa**

`1. Chaza indlela oko ukufundileyo kule veki kubonisa ngayo ukuba ubomi, apha ngoku, bubalulekile. Thelekisa oku nenkolo abanye abanayo yokuba asidingi kukhathazeka ngobu bomi kuba uThixo uza kubutshabalalisa aqale kwakhona. Singalumka njani, ukuba singasebenzisi le nyaniso yesithembiso sobukho obutsha ukutyeshela abo basweleyo (ngapha koko, ekupheleni, uThixo uya kulungisa konke)? Okubi kakhulu, singaqinisekisa njani ukuba asingabanye babo basebenzise le nyaniso ukuxhaphaza abanye?`

`2. Indlela ibandla lamaSeventh-day Adventist elisiqonda ngayo isiprofeto seBhayibhile ilindele ububi, imbandezelo, nokubulaleka ukuba kwande xa siya sisondela ekubuyeni kukaYesu. Xa kusenzeka izinto ezinjalo, sikholisa ukuthi sibheke kuMateyu 24. Sifanele ukuba sizijonge njani iintlekele ngokukaMateyu 25?`

**Isishwankathelo**:

UThixo wethu akasayi kubuvumela ububi ukuba buqhube ngonaphakade. Ithemba elikhulu leBhayibhile kukubuya kukaYesu ezisa ukuphela kobubi, ukuphilisa ukungabikho kobulungisa nokudala umhlaba omtsha njengoko wawufanele ukuba ube njalo. Kuba lakhelwe phezu kokuvuka kukaYesu, eli themba liyayiguqula imini yanamhla linike isibindi ekusebenzeleni kwethu uThixo kunye nabanye lo gama silindele ukubuya kwaKhe.