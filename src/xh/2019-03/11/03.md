---
title:  Uhlobo Oluthile Lwethemba
date:  09/09/2019
---

Inkolo isoloko igxekwa kuba ikholisa ukutsalela amakholwa kude ebomini balapha ngoku ibasa kubomi obungcono basemva kokufa. Isigxeko sesokuba ukujonga kwenye indawo kusuka kube yindlela yokwanelisa ukuphepha nokulinika ikholwa okuhle okunganeno kokomhlaba nasekuhlaleni. Ngamanye amaxesha, amakholwa aye azenza amaxhoba ezigxeko ezinjalo, maxa wambi ade azikhulise, azishumayele, azenze iingqondo ezilolo hlobo.  Kanti ke, sikwanayo imizekelo emibi yabo basegunyeni abaxelela amahlwepu nabacinezelweyo ukuba bayamkele imeko yabo elusizi ngoku kuba, xa uYesu ebuya, konke kuya kulunga.  Kunjalo, ilizwe lethu liwile, laphukile, liyindawo enengozi-kwaye akukho nto imbi okanye esecaleni ekunqweneleni ixesha uThixo aya kuwumisa kakuhle umhlaba; xa aya kuzisa isiphelo kwintswelo-bulungisa, kwintlungu, nosizi; naxa aya kumisa endaweni yesiphithiphithi esikhoyo ubukumkani baKhe obunozuko nobulungisa. Ngapha koko, ngaphandle kwethemba, ngaphandle kweso sithembiso, ngokwenene, asinalo, konke konke, ithemba. Kwintshumayelo yaKhe engokuphela kwehlabathi (jonga kuMateyu 24 nama-25), uYesu wachitha isiqingatha sokuqala sentetho yaKhe ecazulula isidingo sokusinda, ade afike kwindawo apho athi “ukuba loo mihla ibingayi kunqanyulelwa, bekungekho noyedwa oya kusinda” (Mat. 24:22, NIV). Kanti ke, oku kungaphezulu kwentshayelelo yokuchaza kwaKhe ngokubaluleka kwezi zithembiso zikaThixo. Ukujonga kuphela-okanye phambilikwicala “lokusinda” lethemba lomKristu kwixesha elizayo kukuziphosa ezinye iindawo ezinzulu awayezibeka uYesu.

`Funda: Mateyu 24 and 25. Zeziphi iingongoma ezibaluleke kakhulu [ozifumeneyo] ekuyifundeni kwakho le ntshumayelo kaYesu? Ungazishwankathela njani iimfundiso zikaYesu ezingendlela emasihlale ngayo njengoko silindele ukubuya kwaKhe?`

Esikholelwa kuko ngekamva kunento ebalulekileyo okuyithethayo ngendlela esiphila ngayo ngoku. Ukuxhomekeka okunempilo kumadinga kaThixo ngoko anako ngelizwe lethu lexesha elizayo kumele ukuba yinkuthazo yokusebenza ngamandla, intlantsi yobomi obutyebileyo nobunzulu obenza umahluko kwabanye.

`Singenza, saye simele ukwenza njani isithembiso sokubuya kukaYesu ukuba negalelo kwindlela esiphila ngayo ngoku, ngakumbi kwimeko yokunceda abo banentswelo?`