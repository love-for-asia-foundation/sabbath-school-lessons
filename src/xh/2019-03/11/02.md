---
title:  “Koda Kube Nini, Nkosi?”
date:  08/09/2019
---

Kulo lonke ibali leBhayibhile, kukho ubizo oluphindwa rhoqo oluvela kubantu bakaThixongakumbi abo basebukhobokeni, elubhacweni, kwingcinezelo, ekuhluphekeni, okanye nakwenye intswela-bulungisa-ukuba uThixo angenelele. Amakhoboka eYiputa, amaIsrayeli eBhabheli, nabanye abaninzi bakhala kuThixo ukuba abone ave ukubulaleka kwabo nokuba alungise ezi mposiso. Kanti iBhayibile inika imizekelo ebalulekileyo yezenzo zikaThixo ukuhlangula nokubuyisela abantu baKhe, maxa wambi abaphindezele kubacinezeli neentshaba zabo. Sekunjalo, oku kuhlangulwa kwakukokwexesha elifutshane, kwaye abaprofeti abohlukeneyo baqhubeka besalatha phambili ekungeneleleni kokugqibela, xa uThixo aya kubuphelisa ububi abaphakamise abaxinzelelwa phantsi. Kwangelo xesha linye, aba baprofeti baqhubeka nesikhalo, “Koda kube nini, Nkosi?” Umzekelo, ingelosi kaYehova yabuza ngokuthinjwa kwamaIsrayeli, “Yehova wemikhosi, koba nini na ungasikwa yimfesane wena”? (Zek. 1:12).

Iindumiso zizele zizikhalo ngokubonakala kuyimpumelelo nokulungileyo kwabakhohlakeleyo lo gama amalungisa ephethwe kakubi, exhatshazwa, ehluphekile. Umdumisi uzingisile ukubiza uThixo ukuba angenelele, ethemba ukuba ihlabathi ngoku alilawulwa ngendlela uThixo awayidalayo okanye ayinqwenelayo, watsho eqhubeka nesikhalo sabaprofeti abacinezelweyo. “Koda kube nini na Yehova?” (jonga, umzekelo, iNd. 94:3–7). Ngandlela ithile, intswelo-bulungisa kunzima kakhulu ukuyithwala phakathi kwabo bakholelwa kuThixo olungileyo nonqwenelela ubulungisa bonke abantu baKhe. Abantu bakaThixo baya kusoloko beziva bengenawo umonde ngobubi obusemhlabeninokubonakala kokungathi uThixo akenzi nto kukwalelinye ijelo lokungabi namonde. Kungoko, kukho imibuzo ebukhali yabaprofeti: “Kunini na, Yehova, ndizibika, ungeva; ndikhala kuwe ndisithi, Ugonyamelo, ungasindisi?” (Hab. 1:2). Isikhalo esifanayo siyaqhutywa kwiTestamente eNtsha, apho nendalo ngokwayo izotywe incwina ukuba uThixo ahlangule adale ngokutsha (jonga uRoma 8:19–22). KwisiTyhilelo 6:10, esi sikhalo—“Koda kube nini na, Nkosi?” – senziwa ngenxa yabo babulawelwa ukukholwa kwabo kuThixo. Ikwasisikhalo esinye, sibiza uThixo ukuba angenelele ngenxa yabantu baKhe abacinezelwayo batshutshiswe.

`Funda: Luka 18:1–8. Uthini apha uYesu ngokusabela kukaThixo kwizikhalo eziphindaphindwayo nemithandazo yabantu baKhe ukuba asebenze ngenxa yabo? Kuqhagamshelene njani oku nokudingeka kokholo?`