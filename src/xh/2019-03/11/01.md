---
title:  Ukuphila Ithemba Lokufika
date:  07/09/2019
---

### Fundela Isifundo Sale Veki
Luka 18:1–8; Mateyu 24–25; 1 Kor. 15:12–19; Intsh. 8:14; 12:13, 14; IsiTy. 21:1–5; 22:1–5.

> <p>Indima Yenkumbulo</p>
> “Ngoko ke, bazalwana bam abaziintanda, qinani, ningabi nakushukuma; nihlale niphuphuma umsebenzi weNkosi, nisazi nje ukuba ukubulaleka kwenu akulambathi eNkosini” (1 Korinte 15:58).

UYesu wabuvakalisa ubukumkani bukaThixo njengenyaniso yeli xesha kangangokuba singayinxalenye yabo namhlanje. Wabathuma abafundi baKhe ukuba benze eso saziso sinye baze babenze ubukumkani baKhe ngokushumayela igospile nokunceda abanye; oko kukuthi, ngokupha ngokukhululekileyo njengoko bazuzayo (jonga uMat. 10:5–8). Kanti ke uYesu wayekwacacisile ukuba ubukumkani baKhe babuluhlobo olwahlukileyo lobukumkani-“obungebubo obeli hlabathi” (Yohane 18:36, NIV)—kanti ke buza buphelele. Ngokuba yinyama kwaKhe, ulungiselelo, ukufa, nokuvuka, ubukumkani bukaThixo babuya kuthabatha ngokupheleleyo indawo yezikumkani zalo mhlaba, ukuze ulawulo lukaThixo lwenziwe luphelele. Ngokuchazwa, ama-Adventists—abo balindele oku kufika nobu bukumkani-angabantu bethemba. Phofu, eli themba alikho kuphela ngelizwe elitsha elizayo. Ngoku ithemba likhangele kwixesha elizayo, ithemba litshintsha ixesha langoku. Kuba sinethemba elinjalo, siphila kwixesha langoku ngohlobo esilindele ukuba siya kwenjenjalo kwixesha elizayo, saye siqala ngoku ukusebenza ukwenza umahluko ngeendlela eziya kungena twatse kwinto esilindele ukuba ilizwe liya kuba yiyo ngenye imini.