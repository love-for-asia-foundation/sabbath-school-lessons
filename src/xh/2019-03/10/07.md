---
title:  Ukujula Nomcabango
date:  06/09/2019
---

Funda: Ellen G. White, “UThixo Unathi,” amaph. 19–26, Ulangazelelo Lwamaphakade; “Saved to Serve,” pp. 95–107, in The Ministry of Healing. “UThixo uyawubanga wonke umhlaba njengesidiliya saKhe. Nangona ngoku usezandleni zomthimbi, usengokaThixo. Ngokuhlangula ngokungekho ngaphantsi kokudala, ungowaKhe. Ngenxa yehlabathi, kwancanywa uKristu. ‘UThixo wenjenje ukulithanda ihlabathi, ude wancama unyana wakhe ekuphela kwamzeleyo.’ Yohane 3:16. Kungeso sipho sisodwa ekuthi zonke ezinye bazinikwe abantu. Yonke imihla, umhlaba ufumana intsikelelo kaThixo. Lonke ithontsi lemvula, wonke umtha welanga owa phezu kohlanga olungenawo umbulelo, lonke igqabi nentyatyambo  nesiqhamo, zingqina ngokunyamezela okude kukaThixo nobukhulu bothando lwaKhe.”—Ellen G. White, Christ’s Object Lessons, pp. 301, 302. KuKristu akukho mYuda namGrike, ulikhoboka nokhululekileyo. Wonke umntu usondeziwe ngegazi laKhe elinexabiso. (Gal. 3:28; Efese 2:13). “Nokuba uyintoni umahluko ngokwenkolo, ubizo oluvela kuluntu olubulalekayo kufuneka luviwe luphendulwe. . . . “Sijikelezwe ngamahlwempu, abantu abalingekileyo abadinga amazwi ovelwano nezenzo eziluncedo. Kukho abahlolokazi abadinga uvelwano noncedo. Kukho iinkedama athe uKristu wayalela abalandeli baKhe ukuba bazamkele njengezigciniswe kubo nguThixo. Amaxesha amaninzi bonke aba baye badlulwe bangahoywa. Basenokuba badlakadlaka, bakrwada, ngazo zonke iindlela abanamtsalane; kanti ke bangabakaThixo. Bathengwa ngexabiso, kwaye banexabiso emehlweni kaThixo njengoko sinjalo nathi. Bangamalungu osapho olukhulu lwendlu kaThixo, aze amaKristu njengamagosa aKhe abe nomthwalo ngabo.”—Ellen G. White, Christ’s Object Lessons, pp. 386, 387.

**Imibuzo Yokuxoxwa**

`1. Ekuzameni ukwenza imisebenzi elungileyo nokunceda abanye, singamelana njani nesilingo sokucinga ukuba oku, ngandlela ithile, kusenza abantu abangcono nokusizuzela okuhle okumelwe ukwamkelwa nguThixo?`

`2. Ingaba ibandla lakho lilusapho apho “kungekho kwahluka,” kodwa bonke banye kuKristu? Lingenza njani ukuba libengaphezulu koko? Libaquka njani abanye ibandla lakho?`

`3. Sikufumene njani ukuzinza ekwenzeleni okulungileyo abo banentswelo, ukuba asikho esinye isizathu kuneso sokuba badinga ukuba sibancede, lo gama ngelo` xesha linye sifikelela kubo ngeenyaniso zeendaba ezilungileyo? Singakufunda njani ukwenza kokubini, kutheni kusoloko kulunge kakhulu ukwenza kokubini?

**Isishwankathelo**:

Uthando lukaThixo lubonakele kwicebo losindiso nokuphilwa kobomi nombingelelo kaYesu osinika uxolelo, ubomi, nethemba. Njengabazuza olu babalo, sizama ukwabelana ngoku nabanye, kungengako ukuba sizuze usindiso, kodwa kuba yinto esidalelwe yona. Ngoko ke, ivangeli iyabuguqula ubudlelane isiqhube ukuba sincede ngakumbi abo banentswelo kakhulu.