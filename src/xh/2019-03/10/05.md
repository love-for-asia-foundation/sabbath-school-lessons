---
title:  Ubuntu Bethu Obunye
date:  04/09/2019
---

Ngolungiselelo lwaKhe nemfundiso yaKhe, uYesu wakhuthaza ukubandakanya uwonke-wonke ngendlela enamandla. Bonke ababefuna ukuqwalaselwa ngeenjongo ezinyanisekileyo-nokuba ngabafazi abanamagama amabi, ababuthi berhafu, abaneqhenqa, amaSamariya, abathetheli-khulu bamaRoma, iinkokeli zenkolo, okanye abantwanawabamkela ngobushushu nenkathalo yenene. Njengoko ibandla lokuqala laliza kufumana ngeendlela ezenza kubekho inguquko, oku kwakuquka isipho sosindiso.  Njengoko amakholwa okuqala athi akuqonda ngokucothayo ukuquka konke kwegospile, ayenganeli kuhlanganisa imisebenzi elungileyo kwabanye ekukholweni kwawo njengento “entle” ukuyenza. Yayingumongo wokuyiqonda kwawo igospile, njengoko ayesiva ebomini bawo, ulungiselelo, nokufa kukaYesu. Xa ayebambene ngemiba nemibuzo eyayivela, kuqala kwiinkokeli ngokwazo njengoPawulos noPetros (jonga, umzekelo, kwiZenzo 10:9–20), kamva njengomzimba olibandla kwiqumrhu laseYerusalem (jonga kwiZenzo 15), baqala ukuluqonda utshintsho olungamandla oluziswe ekuluqondeni kwabo uthando lukaThixo nolubandakanya konke nendlela oko ekumele ukuphilwa ngayo ebomini babo bazibiza ngokuba bayamlandela, uThixo.

**Indima nganye kwezi isifundisa ntoni ngobunye bobuntu bethu obufanayo? Ingcamango nganye ifanele ukunika impembelelo enjani ngengqondo yethu ngakwabanye abantu?**

`Mal. 2:10`

`IZenzo 7:26`

`Roma 3:23`

`Gal. 3:28`

KwabaseGalati 3:28 sisishwakathelo sokwaziwa ngoThixo kwibali lomSamariya olungileyo. Kunokuba kuxoxwe ngokuba ngobani esinyanzelekileyo ukuba sibancede, masiye sincede, mhlawumbi masilungele ukuncedwa ngabo singalindele ukuba bangasinceda. Isiqalelo esiqhelekileyo sosapho lwezwe lonke sibonwa kwizinga eliphezulu kusapho oluqhelekileyo lwabo baqanyangelwe kunye yigospile, ngothando olusindisayo lukaThixo olusibizela kubunye kunye naYe: “Kuba sonke sabhaptizwa ngaMoya mnye ukuze sibe mzimba mnye – nokuba singamaYuda okanye singamaGrike, amakhoboka okanye abakhululekileyo” (1 Kor. 12:13, NIV).