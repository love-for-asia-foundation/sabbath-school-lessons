---
title:  Ubabalo Nemisebenzi Emihle
date:  03/09/2019
---

`Shwankathela umaEfese 2:8–10 ngamazwi wakho. Zisixelela ntoni ezi ndima ngolwalamano phakathi kobabalo nemisebenzi emihle?`

IBhayibhile isixelela ukuba phakathi kwezinye izinto, sasidalelwe ukuba sinqule uThixo size sincede nabanye. Kuphela engqondweni yethu esinokuzama ukukuqonda ukuba ezi zenzo beziya kuba yintoni kwindawo engenasono. Okwangoku, ngenxa yesono, sazi kuphela ilizwe elaphukileyo nelinesono. Ngethamsanqa kuthi, ubabalo lukaThixo, oluxelwe lwenziwa kumbingelelo kaYesu ngenxa yezono zehlabathi, luvule indlela yokuxolelwa nokuphiliswa. Ngoko ke, naphakathi koku kwaphuka ubomi bethu buba ngumsebenzi wezandla zikaThixo ngokupheleleyo, aze uThixo asisebenzise ukuba sibe kunye naYe ekuzameni ukuphilisa nokubuyisela umonakalo nentlungu ebomini babanye (jonga kumaEfese 2:10). “Abo bamkelayo kufuneka badlulisele kwabanye. Kuphuma macala onke izikhalo zoncedo. UThixo ubiza abantu ukuba balungiselele ngovuyo kwabanye abantu.”— Ellen G. White, The Ministry of Healing, p. 103.

Kwakhona, asiyenzi imisebenzi elungileyo-ukukhathalela amahlwempu, ukondla abalambileyo-ukuze sizuze usindiso okanye sikwazi ukuma phambi kukaThixo. KuKristu, ngokholo, sinako konke ukufaneleka esikudingayo phambi kukaThixo. Endaweni yoko, sizibona singaboni namaxhoba esono athe, sekunjalo, athandwa ahlangulwa nguThixo. Lo gama sisalwa nezihendo zokujonga kuphela iziqu zethu nokubawa, ubabalo oluzincamayo lukaThixo lusinika uhlobo lobomi nothando olubuguqulayo ubomi bethu.

Xa sikhangela eMnqamlezweni, sibona umbingelelo omkhulu nopheleleyo esiwenzelweyo esibona kakuhle ukuba akukho nto sinokuyongeza koko sikunikiweyo kuKristu. Phofu oku akutsho ukuba akufuneki senze nto ukusabela koko sele sikunikiwe kuKristu. Kwelinye icala, simele sisabele, iyeyiphi indlela engcono yokusabela kuthando olubonakalaliswe kuthi xa ingekuko ukuba nathi silubonakalalise kwabanye?

`Funda: 1 Yohane 3:16, 17. Ezi ndima ziyizoba njani ngendlela enamandla kakhulu into ebimele ukuba yiyo impendulo kumnqamlezo?`