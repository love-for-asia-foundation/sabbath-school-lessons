---
title:  Ukuphila Ivangeli
date:  31/08/2019
---

### Fundela Isifundo Sale Veki
Roma 8:20–23; Yohane 3:16, 17; Mat. 9:36; Efese 2:8–10; 1 Yohane 3:16, 17; IsiTy. 14:6, 7.

> <p>Indima Yenkumbulo</p>
> “Kuba nisindise ngokubabalwa ngalo ukholo; nako oko kungaphumi kuni, kusisipho sikaThixo; akuphumi misebenzini, hleze kubekho bani uqhayisayo. Kuba thina singumsebenzi wakhe, sidalelwe kuKristu Yesu, ukuze senze imisebenzi elungileyo, awayilungisayo uThixo ngenxa engaphambili, ukuze sihambe kuyo” (Efese 2:8–10).

Ngako nje ukuba sithethe ngemiyalelo kaThixo, akufunayo nakufundisileyo, sisengozini-okanye sikwisihendo-sokucinga ukuba ngandlela ithile oko sikwenzayo kunokusivuza okanye kube negalelo kusindiso lwethu okanye, kungenjalo kusenze ukuba sithandwe nguThixo. Yona iBhayibhile isixelela rhoqo ukuba singaboni abasindiswe ngobabalo lukaThixo ngaYe uYesu nokufa kwaKhe kwasemnqamlezweni okumi endaweni yokwethu. Yintoni ebesingayongeza koko thina? Okanye, ngokubhala kukaEllen G. White, “Ukuba ungaqokelela konke okulungileo nokungcwele nokunendili okuthandekayo emntwini uze ukunike iingelosi zikaThixo njengokunegalelo ekusindisweni komphefumlo womntu okanye okuhle, isindululo eso singaliwa njengesilivukelo lolawulo [lwezulu].”—Faith and Works, iph. 24. Kungoko ke, nemisebenzi yethu yenceba novelwano ngakwabo banentswelo ifanele ukuba ibonwe njengokugcinwa komthetho ngqongqo. Kwelinye icala, njengoko sikhula ekuluqondeni nasekuluxabiseni kwethu usindiso, uqhagamshelano phakathi kothando lukaThixo nokukhathala kwaKhe ngamahlwempu nabacinezelweyo kuya kudluliselwa kuthi, thina bamkela uthando lwaKhe. Samkele, ngoko siya kupha. Xa siyibona indlela uThixo awasithanda ngayo, nathi siya kuyibona indlela uThixo abathanda ngayo abanye nokuba uyasibiza ukuba sibathande, nathi.