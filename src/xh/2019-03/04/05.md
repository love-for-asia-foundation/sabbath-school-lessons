---
title:  Ukuhamba NoYehova
date:  24/07/2019
---

Njengoko siya sisondela esiphlweni seNdumiso, imikhwazo yeNdumiso ibonakala ikhula ifikelela kwiqondo emva kweqondo eliphezulu. IiNdumiso ezintlantu zokugqibela ziqala ngomyalelo olula kodwa otsolileyo woku“dumisa uYehova!” kodwa eyokuqala kwiNdumiso 146 iqwalasele ngokukodwa kwinkathalo kaThixo ngabahluphekileyo nabacinezelweyo njengesizathu esiphambili sendumiso enjalo.

`Funda: INdumiso 146. Sithini isigidimi esiza kuthi apha? Uthini uThixo ngakumbi kwiNdumiso 146:5–9?`

Ngokuqiniseke njengoko uThixo anguMdali walo mhlaba  (jonga iNd. 146:6), le Ndumiso ichaza umsebenzi oqhubekayo kaThixo emhlabeni njengoMgwebi, umxhasi, umkhululi, umphilisi, umncedi, nomkhuseli-konke oku kujongise ebantwini kwintselo eqinisekileyo kwezi ntlobo zoncedo. Ngumbono okhuthazayo wento uThixo ayenzayo nafuna ukuyenza ebomini bethu, ekuhlaleni kwethu, naselizweni lethu.  Ngamanye amaxesha sicinga ngokukhathalela abasweleyo njengento ekufuneka siyenzile kuba uThixo etshilo. Phofu, iNdumiso 146 ithi le into asele eyenza uThixo-saye thina simenyiwe ukuba sihlangane naYe. Xa sisebenza ukulwa ubuhlwempu, ingcinezelo, nesifo, ngokwenene sisebenza noThixo neenjongo zaKhe. Likho yini ilungelo elikhulu elinokubakho kunokusebenza kunye noThixo ekuzalisekiseni into ekhuthazwa ngeNdumiso 146?

Kanti ke, kukwakho nokuhle ngakuthi. AmaKristu akholisa ukuthetha ngokuzingela kwawo uThixo nolangazelelo lawo ukuba nolwalamano olusondelene kakhulu naYe. Kanti, iindima ezinjengeNdumiso 146:7–9, kunye nezinye ezininzi kuyo yonke iBhayibhile, zisibonisa ukuba indlela eyodwa yokufumana uThixo kukuzihlanganisa noko akwenzayo. Ngoko, ukuba wenza umsebenzi wokuphakamisa abangamahlwempu, abagulayo, nabacinezelweyo, ngokutsho kweNdumiso 146 ukuthi wenza njalo, kufuneka nathi sisebenze kunye naYe. “UKristu weza kulo mhlaba ukuza kuhamba nokusebenza phakathi kwabangamahlwempu nababulalekayo. Bafumana esona sabelo sikhulu sokuqwalaselwa nguYe. Namhlanje, ngabantwana baKhe, utyelela abahluphekileyo nabasweleyo, ekhulula usizi ephungula nentlungu. “Susa imbulaleko nentswelo, asiyi kuba nendlela yokuyiqonda inceba nothando lukaThixo, ingabikho indlela yokumazi uBawo osemazulwini onemfesane, novelwano. Ayizange ivangeli iveze icala lokuthandeka okukhulu kakhulu kunaxa iziswe kwimimango enezona zidingo zikhulu nezingenanto kwaphela.”—Ellen White, Testimonies for the Church, vol. 7, iph. 226.

`Athini amava akho kwindlela esithi ngayo sibe kufuphi kuThixo ngokunceda abanye?`