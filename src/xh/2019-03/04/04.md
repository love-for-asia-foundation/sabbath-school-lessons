---
title:  Izithembiso ZikaKumkani
date:  23/07/2019
---

`Funda: Indumiso 101. Nangona kubhalelwe iinkokeli, licebiso elithini elibalulekileyo esinokulifumana thina koku, nokuba sikwesiphi isikhundla ebomini?`

Indumiso 101 iyindima yeenkokeli. Kucinga ukuba ezindima zaqalwa nguDavide kwimihla yasekuqaleni kolulawula kwakhe engukumkani wakwaIsrayeli. Zisesonokuba zamkelwa kwizifungo awazenzayo ngexesha esiba ngukumkani. Kumava akhe njengomlwi kaSawule waza emva koko waba yimbacu ebaleka yena, wazibonela ngokwakhe indlela ukumkani olahlekwa yindlela yakhe anokusonakalisa ngayo isizwe nosapho lwakhe. UDavide wazimisela ukuba uya kuba yinkokeli eluhlobo olwahlukileyo. Bambalwa kuthi abanokuba ziinkokeli zopolitiko okanye iinkokeli zesizwe, kodwa sonke sinazo iindawo ebomini apho sinethuba lokuba nempembelelo nenkuthazo kwabanye. Kusenokuba kusebomini bethu bokusebenza, ukubandakanyeka kumphakathi ekuhlaleni, usapho, okanye ibandla. Ngokutsho kukaEllen G. White kwenye yezi meko zobunkokeli, “izifungo zikaDavide, ezibhalwe kwiNdumiso 101, zimele ukuba zizifungo zabo bonke abathwele uxanduva lokwalusa iimpembelelo zekhaya.”—Counsels to Parents, Teachers, and Students, iph. 119. Njengoko sinethuba, kufuneka sikulungele ukucebisa nokuphakamisa le mithetho-siseko kwabo bakwizikhundla zokukhokela phezu kwethu. Thina sonke, ebukhokelini bethu nakwiindawo zempembelelo, sinethuba lokusebenzisa imithetho –siseko yobukhokeli ukuze isincede sibe yintsikelelo kwabanye.

Indawo awaqala kuyo uDavide kukuzukisa uThixo ngenceba yaKhe nobulungisa baKhe (Nd. 101:1), ezaba sisiseko sayo yonke into uDavide awayefuna ukuyimisa ngobukhokeli bakhe. Wafuna ukufunda nokwenza ezi mpawu zinye ebomini bakhe nasemsebenzini wakhe. Ukwenza oku, kufuneka amelane nezilingo ngasekwenzeni iimposiso, inkohlakalo, nokunganyaniseki, izinto zonke eziyimigibe kwabo bakwizikhundla zegunya nobukhokeli. Ngokwazi indlela ababebaluleke ngayo abacebisi ukumnceda ukuba enze okulungileyo, uDavide ubhambathisa ukufuna abacebisi abanokuthenjwa nokunyula amagosa anyanisekileyo. Ubulungisa nenceba zaziza kuba luphawu lobunkokeli bakhe, naphakathi kwabo babesebenza naye nabasebenzela yena.

`Sisenokungabi kwisikhundla sokuba nabacebisi namagosa, kodwa singabuzalisa njani ubomi bethu ngeempembelelo ezisinceda ukuba siphile sikhokele (apho sinako) ngobulungisa nenceba kwabo bazidingayo?`