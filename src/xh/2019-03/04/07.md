---
title:  Ukujula Nomcabango
date:  26/07/2019
---

Funda: Ellen G. White, “Iminyaka Yokugqibela KaDavide,” amaph. 746–755, kuAmanyange Nabaprofeti; C. S. Lewis, “‘Judgment’ in the Psalmes,” pp. 15–22, in Reflections on the Psalms. “Iindumiso zikaDavide zithubeleza kuluhlu lwamava, ukusuka kwiinzulu zobutyala besazela nokuzigweba kuse kolona luphezulu ukholo nokona kuphezulu ukuxhumana noThixo. Ingxelo yobomi bakhe ixela ukuba isono sizisa kuphela ihlazo nentlungu, kodwa uthando nenceba kaThixo, zifikelela kwezona nzulu, nokuba ukholo luyawuphakamisa umphefumlo oguqukayo ukuba uxhamle ukwamkelwa njengomnye woonyana bakaThixo. Kuko konke ukuqinisekisa okuselizwini laKhe, obu bobunye bobungqina bokunyaniseka, kobulungisa, kunye nomnqophiso wenceba kaThixo.”—Ellen G. White, Amanyange Nabaprofeti, p. 754. Ebhekisa kubulumko obukwincwadi yeMizekeliso: “Le yimithethosiseko ekuqanyangelwe ngayo intlala-kahle yomphakathi wemibutho emibini, owehlabathi nowenkolo. Yile mithetho-siseko enika inkuseleko kwimpahla nobomi. Kuko konke okunika isibindi nokusebenzisana kube nokwenzeka, ihlabathi lixhomekeke emthethweni kaThixo, njengoko unikwe elizwini laKhe kwaye usalandeka kwimigca ekholisa ukusithela nophantse ukucima ezintliziyweni zabantu.”—Ellen G. White, Education, p. 137.

**Imibuzo Yokuxoxwa**

`1. Kungaziphi iindlela ongathi ngazo wena uzibalele ukuba uyinkokeli okanye ukwisikhundla sempembelelo? Unganguye njani umthunywa wobulungisa ngakwelo cala lobomi bakho?`

`2. Cinga ngenkcubeko nemibutho yasemphakathini apho uhlala khona. Zeziphi iindlela onokuthi usebenze ngazo phakathi kocwangciso olukhoyo ukuze uphucule abo banentswelo?`

`3. Kutheni imithetho-siseko yobulungisa nokulunga ibaluleke kakhulu nje ekwakheni umphakathi oqinileyo?`

`4. Lo gama incwadi yeMizekeliso ijonge ekuphileni ubomi ngendlela, isixelela ntoni ngokuba unjani uThixo?`

**Isishwankathelo**:

IiNdumiso neMizekeliso zincwadi ezimbini ezijongiswe ngokukodwa kwimingeni yokuphila ngokuthembeka phakathi kwamava obomi aqhelekileyo kunye nezilingo. Zombini zinika iimbono kumbono kaThixo wabantu ekuhlaleni nokukhathalela kukaThixo ngendlela eyodwa amahlwempu nabacinezelweyo. Isikhalo seNdumiso nobulumko beMizekeliso kukuba uThixo uyaqaphela kwaye eya kungenelela ukukhusela abo bakholisa ukutyeshelwa nokuxhatshazwa. Ukuba ke yinto le aziwa ngayo uThixo, yinto nathi ekufuneka saziwe ngayo.