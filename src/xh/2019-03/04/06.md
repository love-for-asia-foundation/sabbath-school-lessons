---
title:  "IMizekeliso: Inceba Kwabasweleyo"
date:  25/07/2019
---

Njengengqokelela yeentetho zobulumko, imizekeliso ichukumisa iinkalo ezahlukeneyo zeengongoma namava obomi phakathi kwezi kukuqwalasela kubuhlwempu, ubutyebi, ekwanelisekeni, kubulungisa, nentswelo-bulungisa, maxa wambi kumacala awahlukeneyo. Ubomi abusoloko bulula buhamba kakuhle, kwaye imizekeliso iyasivusa kwiimeko ezahlukeneyo nokukhetha okuphembelela indlela obuphilwa ngayo ubomi, naphakathi kwabo bathembekileyo kuThixo.

`Funda uthelekise iMizekeliso 10:4; 13:23, 25; 14:31; 15:15, 16; 19:15, 17; nama-30:7–9. Yintoni ethethwa zezi ndima le ihambelana nobutyebi, nobuhlwempu, nokunceda abo baseleyo?`

Imizekeliso icinezela ukukhathala ngengqalelo uThixo ayinika abo bangamahlwempu nabangamaxhoba alula. Ngamanye amaxesha abantu babangamahlwempu ngenxa yemeko, ukukhetha gwenxa, okanye ukuxhatshazwa, kodwa nokuba ibangelwa yintoni imeko yabo, uYehova usachaza njengoMdali wabo (jonga IMiz. 22:2) noMkhuseli (jonga iMiz. 22:22, 23). Aba bantu akufuneki ukuba bacinezelwe okanye baxhatshazwe, nokuba babeneempazamo ezithini.  Nangona iMizekeliso inika ubomi obungcono ngokukhetha ubulumko nokuthobela uThixo, ubutyebi abusoloko busisiphumo sentsikelelo kaThixo. Ukuthembeka kuThixo kusoloko kubonwa kubalulekile ngaphezulu kude kuthi ekugqibeleni kube nomvuzo omkhulu kunenzuzo yezinto: “Ilungile intwana encinane enobulungisa kunenzuzo eninzi enentswelo-bulungisa” (IMiz. 16:8, NIV). Enye into ekhathazayo kwiMizekeliso kukunyaniseka nokulunga ekwenzeni ishishini, kurhulumente nasekwenzeni ubulungisa [ukugweba] (jonga IMiz. 14:5, 25; 16:11–13; 17:15; 20:23; 21:28; 28:14–16). Imizekeliso ayikhathali kuphela ngobomi bomntu ngamnye kodwa inika imbono ngokwendlela umphakathi uwonke omele ukusebenza ngayo ukuze kulunge kumntu wonke, ngakumbi abo badinga inkuseleko. Siyakhunjuzwa kwakhona ukuba, kangangoko banako abo balawulayo bakhokele, bakwenza oko ngoncedo lukaThixo (jonga IMiz. 8:15, 16), ngoko kufuneka benze njengabathunywa bobabalo nemfesane yaKhe ngakwabo banentwselo.

`Kulula nakubani ukuba nosizi ngabo bakwiimeko ezimbi. Phofu, singayithabatha njani loo mvakalelo yosizi ibe sisenzo?`