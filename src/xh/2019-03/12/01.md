---
title:  Ukuthanda Inceba
date:  14/09/2019
---

### Fundela Isifundo Sale Veki
Mat. 6:25–33; Yakobi 1:5–8; 2:15, 16; Isa. 52:7; 1 Yohane 3:16–18; Isa. 58:1–10.

> <p>Indima Yenkumbulo</p>
> “Baphunyelwa kukukhanya ebumnyameni abathe tye, benobabalo, nemfesane, nobulungisa. Unoyolo umntu obabalayo, aboleke; uya kuyimisa intetho yakhe ematyaleni” (Indumiso 112:4, 5).

Njengoko sibonile, iBhayibhile izele ziinkcazo zemfesane yokukhathala kukaThixo ngamahlwempu nabacinezelweyo, kunye nobizo kubantu baKhe ukuba basebenzele abo bantu. Nangona kukho ingqwalaselo enikwa le miba, oku kuthunywa yiBhayibhile kuhlangana nje nokuzaliseka okungazingisileyo nokuyinxenye kwaye kuya kuphelela kuphela xa uKristu ebuya kuze kulandele iziganeko ezingaphaya kwendalo.  Kuya kude kube lelo xesha ububi buthe gqolo ngeendlela ngeendlela, buphenjelelwa ngongendawo neengelosi zakhe. Obu bubi bukholisa ukwenziwa bubonakale ngobuhlwempu, ubundlobongela, ingcinezelo, ukuxhatshazwa ngobukhoboka, umona nokubawa. Kwilizwe elinjalo, imiphakathi yethu, amabandla ethu, neentsapho zethu zonke zifanele ukuma zibuchase obu bubi nokuba kunzima kangakanani ngamanye amaxesha ukukwenza oko. Ukusabela kuthando nomyalelo kaThixo, ukuphila ekukhanyeni kolungiselelo nokuzincama kukaYesu nokunikwa amandla nokukhokelwa bubukho bukaMoya Oyingcwele kufuneka sibe nemfesane, nesiphiwo sokuyila, kunye nesibindi sokuzama “[ukwenza] okusesikweni, [ukuthanda] inceba [nokuhamba] noThixo . . . ngokuthozamileyo” (Mika 6:8).