---
title:  Ububele
date:  17/09/2019
---

“UThixo uthanda umphi ochwayitileyo” (2 Kor. 9:7), kwaye ukupha ngobubele kulibakala elibalulekileyo kubomi bomKristu. Nangona kufuneka siyivumele iBhayibhile ukuba inike umngeni ukunikela kwethu nokuhamba phambili kwindyebo yethu, ububele bungaphezulu kokuyiphosa nje imali emcimbini, nokuba ingakanani.  Endaweni yoko, ububele lolunye lweempawu zomoya wobomi ongowona mkhulu nesitshixo kokuhle “kwabo bamoyikayo uYehova” njengoko kuphawulwe amaxesha amaninzi kwiNdumiso 112: “Unoyolo umntu obabalayo, oyenza imicimbi yakhe ngobulungisa”(Nd. 112:5, NIV).

`Zifundisa ntoni ezi ndima zilandelayo ngobubele ngakwabo basweleyo? Lev. 25:35– 37, Nd. 119:36, 2 Kor. 8:12–15, 1 Yohane 3:16–18, 1 Tim. 6:17–19.`

Kwiileta zakhe zeTestamente eNtsha, uPawulos uthi rhoqo ecaphula kububele bukaThixo– obaboniswa ngokupheleleyo ekunikeleni kukaYesu ngobomi baKhe ngenxa yethu-njengejelo lethemba lobuKristu. Ngelinye icala, ukufa kwaKhe ngenxa yethu-kwakukwayinkuthazo yokuphila kwethu ubomi bokuba nobubele ngakwabanye: “Ndiyathandaza ukuba ubudlelane bakho kunye nathi elukholweni bube negalelo ekwenzeni nzulu ukwazi ngento yonke elungileyo esabelana ngayo ngenxa kaKristu” (Filemon 1:6, NIV). Ububele yimo yengqondo ngasebomini ethi ibe nkulu, ibe nesibindi, neyangayo. Okuninzi kubomi bethu ngabanye, emibuthweni, nakwiinkcubeko kusenza ukuba siqwalasele eziqwini zethu, sizigcinele thina kangangoko esinako. Masike siyijonge kakuhle le nto, kwabaninzi kuthi, usiba olwalatha impazamo lusoloko likumna, mna, mna nakanjani.   Ukuba yinyaniso, ukholo lwethu luya kusenza sife kumna siphilele ngakumbi abanye. Ukholo lwethu lusinceda ukuba sibe nomfanekiso wehlabathi njengoko uThixo anawo, abantu balo sibabone njengoko uThixo ebabona, kuko kokubini – ekulungeni nasekwaphukeni kwabo, luze lusinyanzele ukuba sizame ukubanceda abo banentswelo, kangangoko sinako. Njengokuhle kokuphila, ububele buthandwa kakhulu ngabaceli beemali naboncedo kwabahluphekileyo. Ububele obunjalo bunawo umlinganiselo baye busiya kwindawo ethe ngqo. Sekunjalo, izipho ezikhulu azibonisi ubomi obunobubele (jonga uMarkoo 12:41–44).

Ubomi obunobubele bukhulu bunexabiso kakhulu kunaso nasiphi na isipho. Siyakudinga ukuba siwuxabise siwukhuthaze umoya wobubele kuko konke esikwenzayo. Kubantu abaninzi, ububele abufiki ngokwendalo; lubabalo esiludingayo ukubonisa ebomini bethu ngokuhamba phambili kokwenza nangenjongo, nokuba kungakanani ukutsalwa sisono kobuntu bethu obunesono nobuthanda ukutsalela kuthi konke.

`Ngaphandle kwemali, kwanokupha ngobubele, zeziphi ezinye iindlela esinokubonakalalisa ngazo umoya wobubele?`