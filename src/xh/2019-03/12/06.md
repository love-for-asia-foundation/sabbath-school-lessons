---
title:  Ilizwi Labangenalo Ilizwi
date:  19/09/2019
---

USolomon wabhala esithi, “ukuthi cwaka kunexesha lako, ukuthetha kunexesha lako” (Intsh. 3:7). Wayenyanisile, kanti nokufumana oko kungqinela nakuwuphi kuthi. Phofu, xa kufika ekuthetheleni abacinezelweyo nokuba lilizwi labangenalo ilizwi nokuzama ukoyisa ububi ngokulungileyo, ingaba kuyenzeka ukuba silibandla sone ngakwicala lokuthula kakhulu naxa ilizwi lethu bekufuneka livakele? AmaKristu akholisa ukuthetha ngezandla neenyawo zikaYesu, ebhekisa ekubizelweni ekusebenzeleni abanye ngendlela ephathekayo njengoko uYesu ebenga singenza njalo. Phofu kwindawo yokuprofeta njengoko ibonisiwe eBhayibhileni, ubizo lukaThixo lokuqala lolokuba amadoda nabafazi babe lilizwi laKhekuthi ekuthetheni endaweni yaKhe uThixo, kube kukuthetha endaweni yabo uThixo afuna ukubakhusela (jonga iNd. 146:6–10).

`Funda: Isaya 58:1–10. Sifanele ukuthini kuthi esi sigidimi, xa sinikwe ngexesha elililo nendawo kunye nemeko efaneleyo, xa sinikwe ngelinye ixesha, indawo, nemeko? Kungakanani okuye kwaguquka phakathi kwexesha lokubhala oku kukaIsaya nehlabathi lethu namhlanje?`

Ubizo lomprofeti ukuba kwenziwe ubulungisa aluzange lwaba yindlela esinga ekuthandweni. Phofu eqhutywa ngumyalelo ovela kuThixo, eyiqonda imvakalelo kaThixo ngobulungisa, enovelwano nentlungu yabahluphekileyo nabacinezelweyo, nokufunela okona kulungileyo abantu abahlala phakathi kwabo, aba baprofeti babanaso isibindi sokuba lilizwi kwabangenalo ilizwi ngexesha labo, kwindawo yabo, bedela inkcaso, ukungonwabi, nengozi (jonga ku-1 Pet. 3:17). Kuxhomekeke ekuyiqondeni kwethu igospile nobizo lokuveza uYesu ehlabathini, amaSeventh-day Adventists anazo nezinye izinto ezininzi anokuzinika ngokubhekiselele ekulweni ububi emhlabeni.

Umzekelo: “AmaSeventh-day Adventists akholelwa ukuba izenzo zokuthothisa ubuhlwempu nenkohlakalo ehambelana nabo zizinto ezibalulekileyo eziyinxalenye yomthwalo wokusebenza ekuhlaleni. IBhayibhile iwuveza ngokucacileyo umdla kaThixo owodwa ngamahlwempu kwakunye nokulindela kwaKhe ukuba abalandeli baKhe baza kusabela njani kwabo bangakwaziyo ukuzikhathalela. Bonke abantu banawo umfanekiselo kaThixo baye bengabamkeli bentsikelelo kaThixo. (Luka 6:20). Ekusebenzeni nabahluphekileyo, thina silandela umzekelo nemfundiso kaYesu (Mateyu 25:35, 36). Njengosapho lwasemoyeni, amaSeventh-day Adventists avakalisa ubulungisa kumahlwempu, ‘athethele abo bangakwazi ukuzithethela achase abo (IMizekeliso 31:8) ‘bavimba amahlwempu amalungelo awo’ (Isaya 10:2 NIV). Sithabatha inxaxheba noThixo othi ‘azuzele ubulungisa abahluphekileyo’ (INdumiso 140:12 NIV).” Seventh-day Adventist Official Statement on Global Poverty, June 24, 2010.