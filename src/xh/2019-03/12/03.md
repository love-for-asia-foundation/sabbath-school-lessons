---
title:  Ukudinwa Kwemfesane
date:  16/09/2019
---

Ukumelana nokuba kungenzeka ukuba ukuvumela iinjongo zethu ezilungileyo zingagutyungelwa “yiyo yonke inkathazo esemhlabeni,” abaninzi kuthi bangathanda ukwenza ngaphezulu ukuze kubekho umahluko ebomini babantu ababulalekayo.Zinini iingqondo nezenzo ezinokusinceda ukuba sisabele kakuhle kwabo banentswelo.

_Imfesane_: Njengoko sibonile, ukubona nokuba novelwano nentlungu yabo basentlungwini namanyathelo okuqala okuvakalelwa kwethu ngababulalekayo. Namhlanje, abantu bathetha “ngokudinwa kwemfesane,” ingcamango ethi sihlangana nentlungu nentlekele kakhulu kangangokuba abaninzi kuthi badiniwe ngoonobangela abasoloko befuna amandla emvakalelo yethu nenkxaso yemali. UYesu wayebuqonda kakuhle ububi nentlungu eyayimngqongile; kodwa, wahlala enemfesane. Masibe njalo nathi.

_Imfundo_: Kuba iimeko ezininzi zenkohlakalo nobuhlwempu zinzima, ukuphulaphula nokufunda oko sinako ngezi meko kubalulekile. Iye yamininzi imizekelo apho abantu abanenjongo ezintle baye benza umonakalo ebomini babanye abantu ngokuzama ukunceda. Nangona oku kungenako ukuthethelela ukungenzi nto, kufuneka sizame ukubandakanyeka ngeendlela ezichubekileyo nezicingisisiweyo.

_Umthandazo_: Xa sibona ingxaki, ingcinga yethu yokuqala yeyokwenza into ephathekayo.” Kanti ke iBhayibile isikhumbuza ukuba umthandazo uya“phatheka.” Singenza umahluko ebomini babangamahlwempu nabacinezelweyo ngokubathandazela kwakunye nabo banegunya phezu kwabo (jonga u-1 Tim. 2:1, 2), kwakunye nokufuna inkokelo kaThixo ukuba singasabela kakuhle njani ekunikeni uncedo ngapha koko (jonga Miz. 2:7, 8).

_Ukulindela_: Esinye isiqalelo esibalulekileyo ekusebenzeni ukuphelisa ukubulaleka kukuba nokulindela okukuko, ngenxa yobunzima beemeko zasekuhlaleni, nezopolitiko, nezabantu. Ithemba lethu limele ukuba kukunika abantu ukuzikhethela namathuba abangakhange babenawo ngaphambili. Ngamanye amaxesha into eyenziwa ngabanu ingasidanisa, kodwa kufuneka sikuhloniphe oko kukhetha kwabo. Nangayiphi indlela esingazama ukusebenzela ngayo ababulalekayo, umthetho-siseko wethu okhokelayo kufuneka ube kukweza oko singa abanye bangenza kona kuthi” (Mat. 7:12, NIV).

`Funda: Yakobi 1:5–8. Ithini indawo omele ukuyidlala ekwenzeni kwakho kobuKristu? Ucebisa ntoni uYakobi 2:15, 16 ngendlela esinokuba negalelo ngayo ekusabeleni kwimithandazo yethu engabanye?`