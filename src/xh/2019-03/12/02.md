---
title:  Okuhamba Phambili Ebukumkanini
date:  15/09/2019
---

Njengoko kubekwe kwacaca kwiimfundiso zikaYesu nangababhali beTestamente eNtsha, abo banyule ukuphila bengamalungu obukumkani bukaThixo baphila udidi olwahlukileyo lokuhle nokuhamba phambili kunokuba lisenza ihlabathi.

`Funda: Mateyu 6:25–33. Sesiphi isiqinisekiso esiphindayo ukunikwa esikwezi ndima, kwaye kunagalelo lini oku kuqinisekiswa kuphindwayo koko sikuthabatha njengesikubeka phambili kuthi?`

UYesu wafundisa ukuba “ubomi bungaphezulu kunokutya, nomzimba kuneempahla zokwambatha” (Mat. 6:25, NIV). Ezi zinto zibalulekile zona, kodwa kufuneka sizibone ngokukhanya kobukumkani bukaThixo, into ethi kufuneka sibeke phambili ubomi bethu kwiindlela eziyinyaniso nezenzekayo. Xa siluqonda ubizo kuyo yonke iBhayibile lokuba siphakamise sikhathalele abanye, olu bizo luba zezinye zezinto ekufuneka sizibeke phambili njengoko thina sizama ukulandela emanyathelweni kaYesu. Okukuko, olu bizo lunokusinceda ukuba siqwalasele nganeno noko kwiziqu zethu kodwa kakhulu kwabanye. Olu hlobo lweseti yezinto ezibekwa phambili lukwaguqula ulwalamano lwethu nabo basegunyeni phezu kwabacinezelweyo. Yona iBhayibhile ifundisa ukuba amaKristu ahloniphe athobele abalawuli bawo, kangangoko. Ukho umahluko, (jonga, umzekelo, kwabaseRoma 13:1–7), ikwakho indawo apho sidinga ukuphinda amazwi kaPetros:

“Simelwe kukuthi sithobele uThixo kunabantu!” (IZenzo 5:29, NIV). UYesu wabeka lemithetho-siseko mibini endaweni elinganayo kwimpendulo yaKhe kwabo babezama ukumfaka ekoneni ngalo mbandela: “Buyiselani okukaKesare kuKesare, nibuyisele kuThixo okukaThixo” (Mat. 22:21, NIV). Abo banegunya, nokuba ngurhulumente okanye ngolunye uhlobo, baye banyanzelise bagcine elo gunya ngokoyikisa okanye ukunyanzela. Njengoko sibonile ebomini bukaYesu, ukuhlala ngokuthembeka akusoloko nakuzo zonke iimeko kufuna ukuba mbuna naxa kujongenwe nobubi. Umzekelo, ephethe umba wobukhoboka eMelika, uEllen G. White wabhala wathi: “Xa imithetho yabantu igilana nelizwi nomthetho kaThixo, kufuneka sithobele [umthetho kaThixo], nokuba iziphumo ziya kuba njani. Umthetho welizwe lethu ofuna sibuyisele ikhoboka kwinkosi yalo, akufuneki siwuthobele; kwaye kufuneka sihlale neziphumo zokuwaphula lo mthetho. Ikhoboka aliyompahla yakhe nawuphi umntu. UThixo nguYe oyinkosi yalo eselungelweni. Umntu yena akanalo ilungelo lokuwuthabathela ezandleni zakhe njengowakhe umsebenzi wezandla zikaThixo.”— Testimonies for the Church, vol. 1, amaph. 201, 202.

`Uphi umda phakathi kokuthobela amagunya nokumela abo banokuba ngamakhoboka egunya elinengcinezelo?`