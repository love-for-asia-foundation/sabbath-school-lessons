---
title:  Ukujula Nomcabango
date:  20/09/2019
---

Funda: Ellen G. White, “A Higher Experience,” amaph. 503–516, in The Ministry of Healing; “Duty to the Unfortunate” and “Man’s Duty to His Fellow Men,” amaph. 511–526, in Testimonies for the Church, vol. 3; “Doing for Christ,” amaph. 24–37, in Testimonies for the Church, vol. 2. “Ungagqogqa izulu nomhlaba, ayikho inyaniso etyhilwe ngamandla amakhulu kunaleyo ebonakalaliswe emisebenzini yenceba kwabo  badinga uvelwano noncedo lwethu. Yinyaniso le enjengoko injalo kuYesu. Xa abo bazibiza ngegama likaKristu besenza imithetho-siseko yomthetho omkhulu, kwaloo mandla manye aya kuba negospile njengakumaxesha abapostile.”—Ellen G. White, Thoughts From the Mount of Blessing, p. 137. “Ukuthanda uThixo kakhulu nokuthanda abanye ngokungasekelezi nzuzo— sesona sipho sihle uBawo osezulwini alungele ukusinika. Olu thando alunto yokuziva ufuna ukuyenza, kodwa lungumthetho-siseko wezulu, amandla ahleli esisigxina. Intliziyo enganikelwanga ayikwazi ukuludala okanye ukuluveza. Lufumaneka kuphela entliziyweni apho uYesu alawula khona. . . .  Olu thando, xa luphila emphefumlweni, lunika incasa ubomi, luhlwayele impembelelo eyiyo kwabo bonke basingqongileyo.”—Ellen G. White, IZenzo Zabapostile, iph. 450.

**Imibuzo Yokuxoxwa**

`1. Njengoko sibonile kwisifundo sale veki, igospile iyaqhubeka ukuba lucwangciso nenkuthazo yokwenzela abanye, njengoko uYesu wenzayo ngenxa yethu. Ingaba oku kukukhulise njani ukuziqonda nokuzithanda kwakho iindaba ezilungileyo zoko uThixo asenzele kona nendlela alubonise ngayo uthando lwaKhe ngakuthi?`

`2. Ukuphakamisa ilizwi lakho ngenxa yabangenalo ilizwi, uxakeke kukwenza uxolo, nezinye izinto ezifana nezo kungasitsalela kumaqonga asesidlangalaleni nawopolitiko. Sekunjalo, ibandla lamaSeventh-day Adventists libe litshatshela ekwahlulweni kwebandla noburhulumente. Yintoni umahluko phakathi kokubandakanyeka kupolitiko okungekho sidimeni nokuthetha nokusebenza ukwenza uxolo ngeendlela ezisekuhleni?`

`3. Leliphi inyathelo okanye isenzo esixoxwe kwisifundo sale veki ongathanda ukulithabatha ebomini bakho nasekuhlaleni? Ungenza njani ukuba oko kwenzeke?`

`4. Nguwuphi umba wobubi ngengcinezelo ogqibe ukuba uwuthandazele ekuhlaleni kwakho okanye emhlabeni ngokubanzi?`

**Isishwankathelo**:

Ukuba ngumlandeli kaYesu kubuguqula ubomi bethu ngeendlela ezininzi, kuquka ukudala ngaphakathi kwethu umnqweno wokuzibandakanya kwinkathalo esebenzayo kaThixo kwabangamahlwempu nabacinezelweyo. Nangona ungazange wangumsebenzi olula nothandwayo, uya kukuguqula esikubeka phambili nokusikhuthazayo kube nento okuyenzayo ukuthabatha amanyathelo okuphilisa inzima kwilizwe elisingqongileyo.