---
title:  Ukujula Nomcabango
date:  09/08/2019
---

Funda: Ellen G. White, “Isaya 58—ADivine Prescription,” pp. 29–34, in Welfare Ministry; “Inkathazo KubaFarisi,” amaph. 610–620, ku-Ulangazelelo Lwamaphakade. Ngoku kukhuthaza ngexabiso lokoyika uThixo okuphathekayo, umprofeti wayephinda kuphela icebiso elanikwa uIsrayeli kwiinkulungwane ezadlulayo. . . . Ukusuka kwisizukulwana ukuya kwesinye, iziyalo zaphindwa ngabakhonzi bakaYehova kwabo babesengozini yokuwela kwimikhwa yokwenza isiqhelo nokulibala ukubonisa inceba.”—Ellen G. White, Abaprofeti Nookumkani, amaph. 326, 327. “Ndiyalelwe ukuba ndikhombise abantu bethu kwisahluko sama-58 kaIsaya. Fundani esi sahluko ngocoselelo niluqonde uhlobo lolungiselelo oluya kuzisa ubomi emabandleni. Umsebenzi wegospile uza kuthwalwa ngeemali zokupha ngesisa kwethu kwakunye nokusebenza kwethu. Xa nihlangana nemiphefumlo esentlungwini edinga uncedo, banikeni. Xa nifumana abo balambileyo, bondleni. Ngokwenza oku niya kuba nisebenza emgceni wolungiselelo lukaKristu. Umsebenzi ongcwele weNkosi yayingumsebenzi wobubele. Abantu bethu kuyo yonke indawo mabakhuthazwe ukuba babe nenxaxheba kuwo.”—Ellen G. White, Welfare Ministry, p. 29.

**Imibuzo Yokuxoxwa**

`1. Ingaba wakha wacinga ngokwenza ubulungisa nokuthanda inceba njengezenzo zokunqula? Kungayiguqula njani oku indlela onokukuvela ngayo ukukhathalela abanye? Kungayiguqula njani indlela onokuvelela ngayo ukunqula?`

`2. Singakulumkela njani ukutyeshela ezona ndawo zinzima zomthetho” (Mat. 23:23) ebomini bethu bobuKristu, sithi ngabanye nanjengosapho lwebandla? Unganayo imizekelo kumava wakho apho wawunokuba “[u]hluza imbuzane, ke [u]ginye inkamela” (Mat. 23:24)?`

`3. Kutheni le nto ubuhanahanisi buthatyathwa njengesono esikhulu? Akungcono yini ukuzama ukubonakala kungathi siyakwenza okulungileyo?`

`4. Imbono kaThixo nemfesame ngakumahlwempu nabanentswelo, njengoko zivakaliswe ngejelo elingabaprofeti, zingayiguqula njani indlela olikhangela ngayo ihlabathi? Ungazifunda okanye ungaziva njani iindaba zasekuhlaleni ngendlela eyahlukileyo xa uthe wabona okanye weva ngamehlo neendlebe zomprofeti?`

**Isishwankathelo**:

Ngexesha abaprofeti babekhathazeka bububi obuselizweni, babeqwalasele ngokukodwa kububi obenziwa ngabantu ngoThixo ababezibiza nabanqula uThixo njengowabo. Kubaprofeti nakuYesu, ukunqula akuhambelani nobomi bentswelo-bulungisa, kwaye inkolo enjalo luhanahaniso. Unqulo lwenene alufunayo uThixo luquka ukusebenza ngokuchaseneyo nengcinezelo; lukhathalela amahlwempu nabanentswelo.