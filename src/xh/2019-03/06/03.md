---
title:  Isizathu Sokunqula
date:  05/08/2019
---

Kuyo yonke iBhayibhile, abantu bakaThixo bakhuthazwa ukuba banqule uThixo, kodwa nathi sinikwa qho izizathu zokwenza oko. Siyaxelelwa ukuba simnqule uThixo kuba inguYe, ngoko akwenzileyo, nangenxa yeempawu zaKhe ezininzi anazo. Phakathi kwezi kukulunga kwaKe, ubulungisa, kwanenceba. Xa sikhunjuzwa ukuba unjani uThixo, iyintoni asenzele yona (ngakumbi emnqamlezweni kaKristu), noko athembise ukukwenza, akukho noyedwa kuthi ofanele ukungabi naso isizathu sokumnqula nokumdumisa uThixo.

`Funda: Duteronomi 10:17–22, Ndumiso 101:1, 146:5–10, Isaya 5:16, 61:11. Ziintoni ezikhuthaza unqulo nokudumisa uThixo ezinikwe kwezi ndima?`

Izizathu ezinjalo zonqulo zazingezitsha kubantu bakaThixo. Amanye amaxesha elwaluvutha unqulo kuIsrayeli owayesanda kukhululwa ayekukusabela kungenelelo olucacileyo lukaThixo ngenxa yabo. Umzekelo, emva kokuba bekhutshwe eYiputa nokucanda uLwandle oluBomvu, uMoses noMiriyam babakhokela abantu ekuvumeni indumiso kuThixo ngoko babesanda ukukubona nabahlangulwa kuko (jonga uEksodus 15).  Ubulungisa nenceba kaThixo, njengoko zavezwa kwiziganeko ezinjalo, kwakungafuneki zilibaleke. Njengoko abantu bawagcina ematsha la mabali ngokuwabalisa rhoqo, izenzo nobulungisa bukaThixo baqhubeka buyinkuthazo yonqulo lwabo kwayiminyaka emva koko nakwizizukulwana ezilandelayo. Umzekelo woku kubaliswa rhoqo nonqulo kubhalwe kuDuteronomi 10:17–22.

Ubulungisa bukaThixo, kuqala, bungokuba ungubani, isiqalo esiphambili kwindalo ayiyo. “Hayi bo, uThixo anayeniinohlaklo; uSomandla akabugqwethi ubulungisa” (Yobi 34:12, IBHAYIBHILE). UThixo ulungile waye uyakhathala ngobulungisa-kwaye eso sisizathu sokumnqula nokumdumisa. Okwesibini, ubulungisa bukaThixo bubonakala ekulungeni nakwizenzo zaKhe ngenxa yabantu baKhe nangenxa yabo bonke abangamahlwempu nabacinezelweyo. Ubulungisa baKhe abuyiyo inkcazo nje yento ayiyo. Endaweni yoko, iBhayibhile izoba uThixo “[osivayo] isikhalo sabasweleyo” (Yobi 34:28, IBHAYIBHILE) abe nento ayenzayo. Kanti ke unga angabulungisa ubugwenxa obubonakala bubuninzi kwihlabathi lethu.

`Ukuba uIsrayeli wakudala wayenaso isizathu sokudumisa uYehova, sinokubeka phi thina, emva koMnqamlezo, ukuba nezizathu zokumdumisa?`