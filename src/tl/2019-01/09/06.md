---
title:  Ang Marka ng Halimaw
date:   28/02/2019
---

Ipinapahayag ng Apocalipsis 13 na ang malakorderong halimaw ay magkakaroon ng pangunahing papel sa pangwakas na krisis. Ang kapangyarihang ito sa mundo ay magtatatag ng isang pandaigdigang sistema sa isang pagtatang-kang kontrolin ang mga paniniwala ng mga tao.

`Basahin ang Apocalipsis 13:16, 17 kasama ang Deuteronomio 6:4-8. Ano ang kinalaman ng paglalagay ng marka sa kanang kamay o sa noo sa mga kautusan ng Diyos?`

Ang tao sa lahat ng uring panlipunan ay pupuwersahing tanggapin ang marka ng halimaw sa kanilang mga kanang kamay o mga noo. Kung paanong ang marka sa noo ay kumikilala sa mga tinanyag ng Diyos na sa Kanya (Apocalipsis 7:3, 4; Apocalipsis 14:1), gayundin, ang marka ng halimaw ay kumikilala sa mga sumasamba sa halimaw.

Ang marka ng halimaw ay di isang nakikitang tanda ng anumang uri. Ang paglalagay nito sa kanang kamay o sa noo’y paghuhuwad sa bili na ibinigay ni Moses sa mga Israelita upang ibigkis ang kautusan ng Diyos bilang isang tanda sa kanilang mga kamay o mga noo (Deuteronomio 6:8). Ang kanang kamay ay may kinalaman sa pag-uugali, habang ang noo’y may kinalaman sa isip o mental na kasunduan. Pipiliing tanggapin ng ilan ang marka ng halimaw para makatakas sa banta ng kamatayan, habang ang iba’y lubos na itinalaga sa pag-iisip at sa espiritwal ang kanilang sarili sa ganap na pagtalikod ng sistemang ito ng pagsamba.

Ang sentrong mga isyu sa pangwakas na krisis ay ang pagsamba at pagsunod sa Diyos sa pag-iingat ng Kanyang mga utos (Apocalipsis 14:12). Partikular ang utos sa Sabbath na magiging subukan ng katapatan at pagsunod sa Diyos. Kung paanong ang Sabbath ay katangi-tanging tanda ng pagsunod ng tapat na bayan ng Diyos (Ezekiel 20:12, 20), gayundin ang marka ng halimaw bilang tanda ng katapatan sa halimaw.

Ang marka ng halimaw ay may kasamang pagpapalit ng utos ng tao sa utos ng Diyos. Ang pinakamalaking ebidensya ng katotohanang ito’y ang pantaong itinatag na institusyon ng Linggo (tingnan ang Daniel 7:25) bilang araw ng pagsamba sa halip na ikapitong araw ng Sabbath, ang araw na ipinag-utos sa Kasulatan ng ating Manlalalang. Ang tangkang pagbago sa tanda ng awtoridad ng Diyos sa ibang araw  ay isang pagtatangkang agawin ang papel at kapangyarihan ng Diyos mismo. “Ang marka ng halimaw ay ang pang-papang Sabbath…. Kapag nagpatuloy ang batas sa pagpapatupad ng huwad na Sabbath, at ang malakas na sigaw ng ikatlong anghel ay pagbababala sa mga tao laban sa pagsamba sa halimaw at sa larawan nito, … kung magkagayon silang nagpapatuloy sa paglabag ay makatatanggap ng marka ng halimas.” – Ellen G. White, Evangelism, pp. 234, 235.

Sabi ng Apocalipsis 13:18 “Kailangan dito ang karunungan: ang may pang-unawa ay bilangin ang bilang ng halimaw, sapagkat ito’y bilang ng isang tao. Ang bilang nito ay animnaraan at animnapu’t anim [(666)]. Sino ang taong ito? Siya ay inilalarawan ni Pablo bilang “taong makasalanan” (2 Tesalonica 2:3). Ang pagtatandang ito’y nakaturo sa pang-papang kapangyarihang sinisimbolohan ng halimaw sa dagat, na may may lapastangang pangalan noo na tumutukoy sa banal na titulong inaangkin nito sa sarili, na tila nakatayo sa puwesto ng Anak ng Diyos sa lupa.
