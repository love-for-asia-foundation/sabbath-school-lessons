---
title:  Si Satanas at ang Kaniyang mga Kaalyado
date:   23/02/2019
---

### Basahin Para sa Pag-aaral sa Linggong Ito
Apocalipsis 13; Apocalipsis 17:8; Daniel 7:24; 2 Tesalonica 2:2-12; Apocalipsis 12:14-16; 1 Hari 18:38.

> <p>Talatang Sauluhin</p>
> “Nagalit ang dragon sa babae, at umalis upang digmain ang nalabi sa binhi ng babae, ang mga tumutupad sa mga utos ng Diyos at ang mga may patotoo ni Jesus” (Apocalipsis 12:17).

Inilalarawan ng Apocalipsis 12 ang mga atake ni Satanas laban sa matatapat na bayan ng Diyos – kasama ang pag-uusig ng Romanong pagano at pagkaraan ay sa pang-papang Roma sa panahon ng 1,260 araw/taon (A. D. 538-1798; tingnan ang Apocalipsis 12:6, 13, 14 at Liksyon 7, noong Martes). Inilarawan ng mas detalyado ng kapitulo 13 ang mga atake ni Satanas sa buong kasaysayan ng Cristiano, sa pamamagitan ng kanyang dalawang kaalyado, and parehas na inilarawan bilang mga halimaw. Sa ilalim ng direksyon ni Satanas, ang dragon at ang dalawang halimaw na ito ay nagkaisa sa katapusan ng panahon na hadlangan ang gawain ng pagtubos ng Diyos at pagsikapang kunin ang katapatan ng mundo.

Kailangan ang isang salita ng babala. Mas madaling ipakahulugan ang mga propesiyang natupad na noong nakaraan. Subalit pagdating sa mga propesiyang matutupad pa lang, tulad ng ginawa natin sa pag-aaral noong Martes, ay kailangan nating mas maging maingat. Ipinakikita ng Diyos sa atin ang mangyayari sa panahon ng kawakasan para di tayo magulat, ngunit di sinabi sa atin ang bawat detalyeng nais natin malaman.

Palagi natin dapat tandaang bagaman ang mga propesiyang ito’y nagsasabi sa atin ng mangyayari sa wakas, hindi nila sinasabi sa atin kung kailan at paano eksaktong lilitaw ang mga pangwakas na pangyayari. Kung gayon, dapat tayong maging maingat na hindi mag-isip ng lagpas sa propesiyang sinabi sa atin. Huwag nating kalilimutang may mga praktikal na layunin ang mga propesiya ng Apocalipsis: para turuan tayo kung paano mamuhay ngayon at mahanda sa hinaharap.

_*Pag-aralan ang liksyon sa linggong ito bilang paghahanda sa Sabbath, Marso 2._
