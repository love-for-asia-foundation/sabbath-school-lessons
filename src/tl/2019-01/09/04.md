---
title:  Ang Halimaw na Umaahon sa Lupa
date:   26/02/2019
---

Ang unang yugto ng Apocalipsis 13 ay naglalarawan sa kapangyarihan ng Romano Katoliko na aktibo sa panahon ng propetikong takda ng 1,260 araw/taon. Kasama ng mga kaganapan ng Rebolusyong Pranses, itong sistema ng religio-political ay tumanggap ng nakamamatay ng sugat. Gayunman, ang nakamamatay na sugat ay gagaling sa bandang huli, na ibabalik ang sistemang ito sa buhay. Inilalarawan ng ikalawang. Yugto ng kapitulo kung paano tunay na mangyayari ang pagpapagaling sa nakamamatay na sugat ng halimaw.

`Basahin ang Apocalipsis 13:11. Ano ang mga katangian ng ikalawang halimaw? Sa liwanag ng Apocalipsis 12:14-16, ano ang kabuluhan ng katotohanang ang halimaw na ito’y sumulpot mula sa lupa?`

Namasdan ni Juan ang isa pang halimaw. Hindi katulad ng unang halimaw, ang ikalawang halimaw ay umaahon mula lsa lupa. Ang ikalawang halimaw na ito ay isang kapangyarihan sa mundo, na may impluwensyang kagaya ng unang halimaw. Gayunman, kataliwas sa halimaw sa dagat, na may nakatatakot na hitsura, ang halimaw sa lupa ay lumalabas na hindi nakapipinsala, kaunti man, sa una. Mayroon itong “dalawang sungay na katulad ng sa isang kordero” (Apocalipsis 13:11), na kagaya nang nakita natin sa Apocalipsis, na isang simbolo para kay Cristo. Kaya, itong pangwakas-na-panahong kapangyarihan ay lumilitaw na may katangian tulad kay Cristo.

Ang kapangyarihan ay umaahon mual sa teritoryong nagprotekta sa babaing sumisimbolo sa tunay na iglesia ng Diyos mula sa nag-uusig na baha mula sa dragon sa pagtatapos ng 1,260 araw/taon (Apocalipsis 12:14-16). Ang halimaw sa lupa na ito ay halatang isang bagong karakter sa eksena, na umahon bilang isang kapangyarihan sa mundo pagkatapos makatanggap ng nakamamatay na sugat halimaw sa dagat sa panahon ng mga kaganapan sa Rebolusyong Pranses, ito ay nangangahulugang ang halimaw sa lupa ay eksklusibong isang karakter sa panghuling panahon.

“Anong bansa sa Bagong Mundo ang bumangon sa kapangyarihan noong 1798, na nagbigay ng pangako ng kalakasan at kadakilaan, at nakapag-aakit ng atensyon ng mundo? Walang duda ang aplikasyon ng simbolo. Isang bansa, at isa lamang, ang makatutugon sa mga pagtutukoy ng propesiyang ito; hindi magkakamaling ito ay tumutukoy sa United States of America.” – Ellen G. White, The Great Controversy, p. 440.

Ipinapakita ng Apocalipsis 13:11, gayunman, na ang Amerika, na ang malaking bahagi ay Protestante, sa huli ay magsisimulang magsalitang katulad ng dragon, katulad ng diyablo mismo, na may isang pansanlibutan na impluwensyang katulad ng Imperyo ng Roma. Ang pangwakas-na-panahong kapangyarihang ito ay magiging kasangkapan na pasambahin ang buong mundo sa unang halimaw, na nakatanggap ng nakamamatay na sugat. Sas ibang salita, ang United States, na isang beses na nagbigay ng proteksyon at isang ligtas na tirahan para sa iglesia, sa ibang pagkakataon ay magiging taga-usig sa paghuling araw na pangyayari.

`Nang ang United States ay unang kinilala bilang ang pangalawang halimaw sa Apocalipsis 13, malayo ito sa kapangyarihan at impluwensyang mayroon ito ngayon. Paanong ang katotohanang ito’y tutulong na pagtibayin ang pagkakakilanlan ng United States of America bilang ang kapangyarihang inilarawan sa propesiyang ito?`
