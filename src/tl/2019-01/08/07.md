---
title:  Karagdagang Isipan
date:   22/02/2019
---

Basahin ang Ellen G. White, “Snares of Satan,” p. 518-530, sa The Great Controversy.

Ang layunin ng Apocalipsis 12 ay, una sa lahat, sabihin sa bayan ng Diyos na ang mga pangwakas-na-panahong pangyayari ay bahagi ng malaking labanan sa pagitan ni Cristo at Satanas at kanyang demonikong puwersa. Binabalaan ng aklat ang bayan ng Diyos tungkol sa kung ano ang kanilang haharapin ngayon at haharapin na sa lalo pang mas seryosong paraan sa kinabukasan – isang makaranasan at galit na galit na kaaway. Binabalaan tayo ni Pablo tungkol sa pangwakas-na-panahong gawain “ni Satanas na may buong kapangyarihan at mga tanda at mga mapanlinlang na kababalaghan, at may lahat ng mapandayang kasamaan para sa mga napapahamak, sapagkat tumanggi silang ibigin ang katotohanan tupang sila’y maligtas” (2 Tesalonica 2:9, 10).

Hinihimok tayo ng Apocalipsis na seryosohin ang katotohanan at gawing prayoridad ang pagdepende sa Diyos. Sa kabilang banda, tinitiyak ng Apocalipsis sa atin na bagaman si Satanas ay isang malakas at makaranasang kaaway, hindi siya sapat na malakas para daigin si Cristo (tingnan ang Apocalipsis 12:8). Para sa bayan ng Diyos, ang pag-asa ay masusumpungan lang sa Isa na sa nakaraan ay buong tagumpay na dinaig si Satanas at sang kanyang demonikong puwersa. At nangako Siyang sasamahan Niya ang Kanyang matatapat na tagasunod “’palagi, hanggang sa katapusan ng panahon’” (Mateo 28:20).

**Mga Tanong Para sa Talakayan**

`1. Bilang mga Seventh-day Adventist, nakikita natin ang ating sariling tumutupad sa mga katangian ng nalabi sa panahon ng kawakasan. Ano nga pribilehiyo! At saka, anong responsibilidad din naman. (Tingnan ang Lucas 12:48.) Bakit dapat tayong maging maingat, gayunman, na hindi isipin na ang papel na ito’y gumagarantiya sa ating personal na kaligtasan?`

`2. “Sobra tayong nag-uusap magkakasama tungkol sa kapangyarihan ni Satanas. Totoong si Satanas ay isang makapangyarihang nilalang; subalit nagpapasalamat ako sa Diyos para sa isang makapangyarihang Tagapagligtas, na nagtapon sa masamang ito mula sa langit. Nagsasalita tayo tungkol sa ating kaaway, nananalangin tayo tungkol sa kanya, iniisip natin siya; at lumilitaw siyang papalaki ng papakali sa ating imahinasyon. Ngayon bakit hindi natin pag-usapan si Jesus? Bakit hindi isipin ang Kanyang kapangyarihan at pag-ibig? Natutuwa si Satanas na ating pinalalaki ang kanyang kapangyarihan. Itaas si Jesus, pagbulay-bulayin siya, at sa pamamagitan ng pagtingin, ikaw ay mababago sa kanyang larawan.” – Ellen G. White, Advent Review and Sabbath Herald, Marso 19, 1889. Sa anong paraan pinalalakas ng mga Cristiano ang kapangyarihan ni Satanas? Sa kabilang banda, anong mga panganib ang mayroon sa pagtanggi hindi lang sa reyalidad ng kapangyarihan ni Satanas pati rin sa reyalidad ng kanyang pag-iral?`