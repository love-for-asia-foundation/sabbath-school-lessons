---
title:  Si Satanas, Isang Kaaway na Talunan
date:   16/02/2019
---

### Basahin Para sa Pag-aaral sa Linggong Ito
Apocalipsis 12; Genesis 3:15; Isaias 14:12-15; Daniel 7:23-25; 2 Tesalonica 2:8-12; Apocalipsis 13:13, 14; 19:20.

> <p>Talatang Sauluhin</p>
> “’At siya’y kanilang dinaig dahil sa dugo ng Kordero, at dahil sa salita ng kanilang patotoo, sapagkat hindi nila inibig ang kanilang buhay maging hanggang sa kamatayan‘” (Apocalipsis 12:11).

Inihahanda tayo ng Apocalipsis 12-14 sa panghuling panahong bahagi ng aklat (Apocalipsis 15:1-2:5). Samantalang inilalarawan ng unang bahagi ng Apoclaipsis ang espiritwal na pakikipagpunyagi ng iglesia sa issang salungat na mundo sa buong Kapanahunan ng Cristiano, ang ikalawang bahagi ay nakapokus sa mga susing pangyayari na naghahatid patungo sa Ikalawang Pagparito at sa kaharian ng Diyos.

Ang layunin ng kapitulo 12 ay para bigyan tayo ng malaking larawan sa likod ng huling krisis ng kasaysayan ng daigdig. Ipinapakita nito sa atin ang pag-usad ng dakilang tunggalian sa pagitan ni Cristo at ni Satanas sa buong kasaysayan.

Sa aklat ng Apocalipsis, si Satanas ang mortal na kaaway ng Diyos at ng Kanyang bayan. Tunay ang kanyang pag-iral, at tumatayo siya sa likod ng lahat ng kasamaan at rebelyon sa sansinukob. Alam niyang ang huling pagkakataon niya para magtagumpay laban sa Diyos bago ang Ikalawang Pagparito ay ang pagtagumpayan ang digmaan ng Armagedon. Kaya, itinutuon niya ang lahat niyang pagsisikap sa paghahanda para sa pangyayaring iyon.

Ang Apocalipsis 12 ay nilayon para bigyan ang bayan ng Diyos nang kasiguruhan na si Satanas ay hindi magtatagumpay. Ito rin ay isang babala na si Satanas ay determinado at maglulunsad ng buong puwersang pakikidigma laban sa panghuling araw na nalalabing iglesia at ang tanging nilang pag-asa at kapangyarihan upang magtagumpay ay matatagpuan kay Cristo.

_*Pag-aralan ang liksyon sa linggong ito bilang paghahanda sa Sabbath, Pebrero 23._