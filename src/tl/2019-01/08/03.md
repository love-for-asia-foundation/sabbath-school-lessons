---
title:  Si Satanas ay Itinapon sa Lupa
date:   18/02/2019
---

`Basahin ang Apocalipsis 12:7-9, na nagsasalita tungkol sa isang digmaan sa langit. Ano ang likas ng digmaang iyon na nagresulta sa pagkakatapon ka Satanas mula sa langit?`

Pinalayas si Satanas sa pasimula ng malaking tunggalian, nang nagrebelde siya laban sa pamahalaan ng Diyos. Gusto niyang agawin ang trono sa langit at maging “gaya ng Kataas-taasan” (Isaias 14:12-15). Tumayo siya sa hayagang paghihimagsik laban sa Diyos ngunit natalo at itinapon sa lupa Gayunman, sa pamamagitan ng panlilinlang kay Adan at Eva, inagaw ni Satanas kay Adan ang pamamahala sa mundong ito (Luke 4:6). Bilang nagproklama ng sarili na pinuno ng mundo (Juan 12:31), inangkin niya ang karapatan na dumalo sa makalangit na Konseho bilang kinatawan ng mundo (Job 1:6-12). Gayunman, pagkatapos ng kanyang pagkatalo sa krus, si Satanas at ang kanyang mga nagkasalang anghel ay pinanatili sa lupa bilang isang bilanggo, hanggang tanggapin nila ang kanilang parusa (2 ‘Pedro 2:4; Judas 6).

Sa pamamagitan ng Kanyang kamatayan ay tinubos ni Jesus ang nawaglit, at ang tunay na karakter ni Satanas ay naihayag sa sansinukob. “Nakita ni Satanas na natanggal ang kanyang pagbabalatkayo. Ang kanyang administrasyon ay nabuksan sa harap ng mga di-nagkasalang anghel at sa makalangit na sansinukob. Naihayag niya ang sarili bilang isang mamamatay-tao. Sa pagbubo ng dugo ng Anak ng Diyos, binunot niya ang sarili mula sa mga simpatya ng mga makalangit na nilalang. Mula ngayon ang kanyang gawain ay nilimitahan.” – Ellen G. White, The Desire of Ages, p. 761. Sa harapan ng buong sansinukob ang paghahari sa lupa ay inilipat mula kay Satanas tungo kay Jesus, at Siya’y ipinahayag na tunay na hari sa lupa (Efeso 1:20-22; Filipos 2:9-11).

Hinulaan ni Jesus ang pangyayaring ito na nagsasabing: “’Ngayon ang paghatol sa sanlibutang ito. Ngayon ang pinuno ng sanlibutang ito ay palalayasin’” (Juan 12:31).

Sa paghuhukom na ito kay Satanas, ay “’dumating ang kaligtasan at ang kapangyarihan, at ang kaharian ng ating Diyos’” (Apocalipsis 12:10). Si Satanas pa rin ay may limitadong kapangyarihan na maminsala sa mundo, subalit ito’y may pagkatanton “maikli na lamang ang kanyang panahon” (Apocalipsis 12:12). Bagaman ang kanyang panahon ay talagang “maikli” na, ay ginagawa niya ang lahat ng kanyang makakaya para maging sanhi ng kirot, pagdurusa at pagkawasak dito [sa lupa].

`Ano ang itinuturo sa atin ng Apocalipsis 12:11 tungkol sa kung paano magsanggalang laban sa diyablo? (Tingnan din ang Efeso 6:10-18).`