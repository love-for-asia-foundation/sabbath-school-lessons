---
title:  Ang Digmaan Laban sa Nalabi
date:   20/02/2019
---

`Basahin ang Apocalipsis 12:17. Sa wakas ng panahon, sino ang buong puwersang kakalabanin ni Satanas?`

Inilalarawan ng salitang natira, o nalabi, ang mga nanatiling tapat sa Diyos habang ang karamihan ay nagsitalikod (1 Hari 19:18; Apocalipsis 2:24). Samantalang ang karamihan ng tao sa mundo ay papanig kay Satanas sa huling panahon, isang grupo ng taong ibinangon ng Diyos pagkatapos ng 1798, ang mananatiling tapat kay Cristo sa harap ng matinding galit ni Satanas.

`Ano ang dalawang katangian ng nalabi sa Apocalipsis 12:17? Paano ka makasisigurong ikaw ay kabilang sa nalabi ng Diyos sa wakas ng panahon?`

Ang nalabi sa panahon ng kawakasan ay tumutupad sa utos ng Diyos. Ipinapakita ng Apocalipsis 13 na ang unang tapyas ng Dekalogo ay magiging sentro ng labanan sa panahon ng kawakasan. Ang susing bahagi ng unang apat na utos ay pagsamba ang pangunahing siyu sa pangwakas na krisis ay sino ang sasambahin. Habang ang mga tao nng sanlibutan ay pipiliing sambahin ang larawan ng halimaw, ang nalabi ay sasambahin ang Diyos na Manlalalang (Apocalipsis 14:7). Ang ikaapat na utos, ang Sabbath, ay partikular na nagtuturo sa Diyos bilang ating Manlalalang, na isang dahilan kung bakit ito ay gaganap ng isang mahalagang papel sa pangwakas na krisis sa katapusan.

At saka, ang ikalawang likas ng nalabi sa panahon ng kawakasan ay sila’y “mayroong patotoo ni Jesus,” na ipinapaliwanag ng (Apocalipsis 19:10) bilang “espiritu ng propesiya.” Sa paghahambing ng talatang ito sa Apocalipsis 22:9, makikita natin na ang mga “mga kapanalig” ni Juan na mayroong patotoo ni Jesus ay ang mga propeta. Samakatuwid, “ang patotoo ni Jesus” ay tumutukoy kay Jesus na nagpapatotoo sa katotohanan sa pamamagitan ng Kanyang mga propeta, kagaya ng Kanyang ginawa kay Juan (Apocalipsis 1:2). Ipinapakita ng Apocalipsis na sa panahon ng kawakasan, ang bayan ng Diyos ay magkakaroon ng :espiritu ng propesiya” sa kanilang kalagitaan, upang gabayan sila sa mga panahon ng kahirapan, dahil gagawin ni Satanas ang lahat ng pagsisikap na dayain at wasakin sila. Tayo, bilang mga Adventista, ay nabigyan ng kaloob na iyon ng propetikong pananaw sa ministeryo at mga sulat ni Ellen G. White.

`Anong nakikita mo bilang ilan sa pinakahindi kapani-paniwalang pananaw na naibigay sa atin sa pamamagitan ng “espiritu ng propesiya”? Anong mga obligasyon ang inilagay sa atin ng kaloob na ito, isahan at bilang isang iglesia?`