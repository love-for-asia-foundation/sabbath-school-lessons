---
title:  Ang Digmaan sa Lupa
date:   19/02/2019
---

`Basahin ang Apocalipsis 12:13, 14. Matapos mahadlangan mula sa langit, ipinagpatuloy ni Satanas ang kanyang pag-atake sa iglesia sa panahon ng propetikong 1,260 araw/taon. Paanong nakisangkot ang Diyos sa iglesia sa panahong ito?`

“Ang pagkakatapon kay Satans bilang isang tagaparatang ng mga kapatid sa langit ay naisakatuparan sa pamamagitan ng dakilang gawa ni Cristo sa pagsuko ng kanyang buhay. Sa kabila ng patuloy na oposisyon ni Satanas, ang panukala ng katubusan ay isinasakatuparan.… Si Satanas, nalalamang ang imperyong kanyang kinamkam sa katapusan ay aagawin sa kanya ay desididong ibigay ang lahat ng kanyang makakaya para wasakin hangga’t maaari ang pinakamaraming mga nilalang na nilikha ng Diyos sa Kanyang larawan. Kinamuhian niya ang tao dahil ipinakita ni Cristo sa kanya ang gayong nagpapatawad na pag-ibig at awa, at ngayon siya’y handa na para isagawa ang bawat uri ng pandaraya kung saan maaari siyang mawaglit; ipinagpatuloy niya ang kanyang hakbang na may hihgit pang sigla dahil sa kanyang katayuang walang pag-awsa.” – Ellen G. White, The Spirit of Prophecy, vol 3, pp. 194-195.

Walang duda, ipinagpapatuloy ni Satanas ang kanyang gawain sa lupa sa pamamagitan ng pagbuhos ng kanyang matinding galit laban sa dakilang layunin ng pag-ibig ni Cristo sa lupa – ang iglesia. Gayunman, nakasusumpong ang iglesia ng makalangit na proteksyon sa ilang sa panahon ng propetikong takda ng 1,260 araw/taon.

Ang takdang pag-uusig ni Satanas ay binanggit nang dalawang beses sa Apocalipsis 12 sa mga terminong 1,260 araw/taon (Apocalipsis 12:6) at “isang panahon, at mga panahon, at kalahati ng isang panahon” (Apocalipsis 12:14). Ang parehong takdang panahon ay tumutukoy sa tagal ng aktibidad ng pag-uusig ng maliit na sungay na binanggit sa Daniel 7:23-25. Sa Biblia, ang propetikong mga araw ay sumisimbolo sa mga taon. Ang panahon sa kasaysayan na pinakasumasakto sa propetikong takdang panahon na ito ay ang A.D. 538-1798, kung saan ang Simbahang Katolika Romana, bilang isang may kapangyarihan sa iglesia at sa estado, na nangibabawa sa Kanlurang bahagi ng daigdig hanggang 1798, nang ang heneral ni Napolean na si Heneral Berthier ay nagbigay kawakasan sa mapaniil na kapangyarihan ng Roma, kahit na pansamantala.

Sa loob ng mahabang panahong ito ng pag-uusig, ang dragon ay sumuka ng maraming tubig mula sa kanyang bibig upang puksain ang babae. Ang mga tubig ay kumakatawan sa mga tao at sa mga bansa (Apocalipsis 17:15). Ipinadala ng Roma ang mga sundalo at mga bansa laban sa tapat na bayan ng Diyos sa mga panahong ito. Sa malapin na wakas ng propetikong takdang panahon na ito, nilamon nang isang palakaibigang lupa ang tubig at iniligtas ang babae, nagbigay ng ligtas na kanlungan sa kanya. Ang probisyong ito ay tumutukoy sa kanlungan na ibinigay ng Amerika sa pamamagitan ng kalayaang pangrelihiyon (religious freedom) nito (Apocalipsis 12:16).

`Isipin kung gaano tumagal ang pag-uusig dito, 1,260 taon. Ano ang dapat sabihin nito sa atin tungkol say kung gaano kalimitado ang pang-unawa natin kung bakit ang mga bagay, kagaya ng pagdating ni Cristo, ay tila magtatagal, kahiman mual sa ating pananaw?`