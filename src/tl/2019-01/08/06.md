---
title:  Ang Estratehiya ni Satanas sa Panahon ng Kawakasan
date:   21/02/2019
---

Ang Apocalipsis 12:17 ay nagmamarka ng paglilipat sa estratehiya ni Satanas sa kanyang pagsisikap na hikayatin ang mga tao sa mundo, at kahit na sa panlilinlang sa mga tapat na mga tagasunod ni Cristo. Sa buong kasaysayan ng Cristiano hinadlangan ang gawain ng kaligtasan, unang-una sa pamamagitan ng banayad na kompromiso sa loob ng iglesia, at sa pamamagitan ng pamumuwersa at pag-uusig mula sa labas. Ipinakikita ng kasaysayan na, bagaman matagumpay sa loob ng maraming siglo, ang estratehiyang ito ay nahadlangan ng Repormasyon at ng unti-unting pagtuklas muli ng bayan ng Diyos sa katotohanan sa Biblia. Gayunman, sa pagtanto ni Satanas na ang panahong ito ay nauubos na, pinatindi pa niya ang kanyang mga pagsisikap at “umalis upang digmain” ang nalabi ng Diyos sa panahon ng kawakasan (Apocalipsis 12:17). Ang malaking sangkap ng pandaraya ay kasama sa kanyang pag-atake sa nalabi. Ipakikilala ang mga demonyong gumagawa ng milagro at nagpapakita ng epiritismo (Apocalipsis 16:14). Ang paglipat sa estratehiya ni Satanas ay katulad sa paglipat ng pokus mula sa isang historikal tungo sa isang pangwakas-na-panahon (tingnan ang Mateo 24:24).

Makabuluhan na ang salitang dayain ay regular na ginamit sa Apocalipsis 12-20 para ilarawan ang mga aktibidad ni Satanas sa panahon ng kawakasan. Ang salitang dayain ay nagpapasimula (Apocalipsis 12:9) at nagtatapos (Apoclaipsis 20:7-10) sa paglalarawan ng mga gawain ni Satanas sa pangwakas-na-panahon sa Apocalipsis.

`Basahin ang 2 Tesalonica 2:8-12 kasam anag Apocalipsis 13:13, 14 at Apocalipsis 19:20. Ano ang likas ng pangwakas-na-panahong pandaraya ni Satanas?`

Inilalarawan ng Apocalipsis 12-20 si Satanas, na nagsisikap na hikayatin ang katapatan ng sanlibutan. Ginagamit niya ng paturnu-turnu ang isang religio-political na kapangyarihan at pati na rin ang pampulitkong kapangyarihan upang gawin ang kanyang trabaho: ant Romanong paganong sumisimbolo sa dragon (Apocailpsis 12:4, 5); kasunod ang isang kapangyarihan na sumisimblo sa halimawa sa dagat (Apocalipsis 12:6, 15; Apocalipsis 13:1-8); at sa katapusan ay siang kapangyarihan na sumisimbolo sa halimaw sa lupa (Apocalipsis 13:11). Sa buong bahagi ng aklat, ang mga miyembro ng satanikong samahan ng tatlo – ang paganismo/epiritismong sumisimbolo sa dragon; ang Katolisismo Romano, na sumisimbolo sa halimaw sa dagat; at ang tumalikod na Protestantismo na sumisimbolo sa isang kagaya ng kordero, o sa halimaw sa lupa – ay may hindi mapaghihiwalay na pagkakaisa sa paghadlang sa mga gawain ng Diyos sa mundo. Sila’y magkakasamang gumagawa para dayain ang mga tao, upang mailayo sila mula sa Diyos at ilagay sila sa panig ni Satanas sa “digmaan ng dakilang araw na iyon ng Diyos na Makapangyarihan” (Apocalipsis 16:13). Gayundin, ang mga huwad na sistemang ito ay mawawasak ng magkakasama sa Ikalawang Pagparito (Apocalipsis 9:20), habang ang dragon, na sumisimbolo sa diyablong gumawa sa pamamagitan ng mga kapangyarihan ng mundo (Apoclaipsis 12:9), ay mapupuksa sa katapusan ng libong mga taon (Apocalipsis 20:10). Ipinakikita ng Apocalipsis na ang pangwakas-na-panahong pandaraya ay magiging napakalaki na karamihan ng tao ay maaakay na piliin ang daan patungong pagkawasak (Mateo 7:13).

`Dalawang beses sa Apocalipsis na isang panawagan ay ginawa para sa karunungan at espirituwal na pagkaunawa upang madama at kayanin ang mapanlinlang na likas ng mga pangwakas-na-panahong gawain ni Satanas (Apocalipsis 13:18; 17:9). Anong uri ng karunungan ang ipinakikita rito? Ayon sa Santiago 1:5, paano natin matatamo ang karunungang iyon?`