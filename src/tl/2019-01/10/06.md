---
title:  Ang Mensahe ng Ikatlong Anghel
date:   07/03/2019
---

`Paano inilalarawan ng Apocalipsis 14:12 ang matapat na bayan ng Diyos?`

Kataliwas sa tapat na bayan ng Diyos, nagbababala ang Apocalipsis 14:9, 10 tungkol sa kapalaran nang mga haharap sa poot ng Diyos. Sa Lumang Tipan, ang pagbuhos ng poot ng Diyos ay inilarawang simbolikal bilang pag-inom mula sa isang kopa (Jeremias 25:15, 16). Ang tindi ng paghuhukom sa mga sumasamba sa halimaw ay inihayag na pag-inom ng alak ng poot ng Diyos na “walang halo” (Apocalipsis 14:10) sa kopa. Kadalasang pinalalabnaw ng mga sinaunang tao ang alak gamit ang tubig para bawasan ang nakalalasing na lakas nito. Ang hindi nahalo, di-pinalabnaw na alak ay kumakatawan sa buong lakas at walang halogn awang pagbubuhos ng poot ng Diyos (tingnan ang Awit 75:8).

`Basahin ang Apocalipsis 14:10, 11 kasama ang Apocalipsis 20:10-15. Paano nililinaw ng Isaias 34:8-10 at Judas 7 ang pahayag na: “’At ang usok ng hirap nila ay papailanglang magpakailanpaman’”?`

Ang pahayag ng pagpapahirap ng apoy at asupre ay tumutukoy sa lubos na pagkawasak. Ang apoy at asupre ay isang paraan ng paghuhukom (Genesis 19:24; Isaias 34:8-10). Ang papailanglang na usok ng pagwasak ay isanag kilalang-kilalang imahe sa Biblia. Hinulaan ni Isaias ang kinabukasang pagwasak sa Edom sa pamamagitan ng apoy at asupre: ito’y magiging isang nasusunog na alkitran; “hindi ito mapapatay sa gabi o araw man; ang usok niyon ay paiilanglang magpakailanman” (Isaias 34:10). Inilalarawan ni Judas ang kapalaran ng Sodoma at Gomora na pinagdurusahan ang parusan ng “apoy na walang hanggan” (Jude 7). Ang mga talatang ito’y hindi nagsasalita tungkol sa walang tigil na pagsunog, dahil wala sa mga lunsod na ito ang nasusunog ngayon. Ang bunga ay walang hanggan, hindi ang pagsunog mismio. Ang “apoy na walang hanggan” sa Apocalipsis ay tumutukoy sa pagkawasak nang lubusan; ang pagsunog ay sapat ang tagal para ang pagkaubos ay lubos hanggan wala nang natitira para sunugin.

`Bagaman makapagpapasalamat tayo sa dakilang katotohanan na ang apoy ng impiyerno ay hindi pahihirapan ang nawaglit sa walang hanggan, ang parusa ay sapat na kakila-kilabot pa rin. Anong dapat sinasabi sa atin nito tungkol sa banal na tungkulin na mayroon tayo para babalaan ang iba tungkol sa darating?`