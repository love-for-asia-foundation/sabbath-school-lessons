---
title:  Ang Walang-hanggang Ebanghelyo ng Diyos
date:   02/03/2019
---

### Basahin Para sa Pag-aaral sa Linggong Ito
Apocalipsis 14:6-12; Mateo 24:14; Eclesiastes 12:13, 14; Exodo 20:2-11; Isaias 21:9; Isaias 34:8-10.

> <p>Talatang Sauluhin</p>
> “Narito ang pagtitiyaga ng mga banal, ng mga nagsisitupad ng mga utos ng Diyos, at ng pananampalataya ni Jesus” (Apocalipsis 14:12).

Ipinapakita ng Apocalipsis na ang pangwakas na panahong pandaraya ni Satanas ay magiging lubhang matagumpay na ang sanlibutan ay pipiliing sambahin ang halimaw at tumanggap ng tanda nito. Gayunman, sinasabi sa atin ng Apocalipsis 14:1-5 na magkakaroon ang Diyos ng Kanyang nalabi, iyong maninindigan para sa Panginoon kahit na karamihan ng sanlibutan ay hindi.

Sa wakas, pipili ang tao, hindi para sumamba o hindi (lahat ay laging sinasamba ang isang bagay), kundi, sa halip ay kung sino ang sasambahin. Ang mga sumasamba sa halimaw ay tatanggap ng tanda sa kanilang kanang mga kamay o sa kanilang mga noo, simboliko ng kanilang pagpiling paglingkuran sa gawa at/o sa isip itong tumalikod na sistema.

Kasabay nito, masasaksihan ng mundo ang isang malaking pagpapahayag ng ebanghelyo, gaya nang hindi pa nasasaksihan mula ng araw ng Pentecostes. Bago ibuhos ang mga paghuhukom ng Diyos sa rebeldeng sangkatauhan, ipadadala ng Diyos ang Kanyang mga babalang mensahe “sa buwat bansa, lipi, wika at bayan” (Apocalipsis 14:6). Ayaw ng Diyos na sinuman ay mamatay kundi lahat ay maligtas, na iyon ang dahilan ng kamatayan ni Cristo para sa lahat ng sangkatauhan. Ang isyu ay sino ang tatanggap at hindi tatanggap ng probisyong iyon.

_*Pag-aralan ang liksyon sa linggong ito bilang paghahanda sa Sabbath, Marso 9._