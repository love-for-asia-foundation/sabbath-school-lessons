---
title:  Ang Mensahe ng Ikalawang Anghel
date:   06/03/2019
---

Ang mensahe ng ikalawang anghel ay nag-aanunsyo ng pagbagsak, o pagtalikod, ng Babilonya at kinilala ito bilang isang huwad na sistema ng reliihiyon. Sa Apocalipsis 17:5, “Ang Babilonya ay binanggit na ‘ang ina ng mga patutot.’ Ang kanyang mga anak na babae ay tiyak na sinisimbolohan ng mga iglesiang kumapit sa kanyang. Mga doktrina at tradisyon, at sumunod sa kanyang halimbawa ng pagsasakripisyo sa katotohanan at sa pag-apruba ng Diyos, upang makabuo ng hindi makatarungang alyansa sa mundo.” – Ellen G. White, The Great Controversy, pp. 328, 383.

`Basahin ang Apocalipsis 14:8 kasam ang Apocalipsis 18:2 at Isaias 21:9. Ang dalawang pag-uulit ng salitang “bumagsak” ay tumuturo sa sumusulong na pagtalikod ng Babilonya at nagpapahiwatig sa katiyakan ng buong pagbagsak ng kanyang moral. Bakit inilalarawan ang Babilonya na nakabagsak na kahit ang pagbagsak nito ay inilarawan din na mangyayari sa hinaharap?`

Ang pangwakas-na-panahong Babilonya ay isang unyon ng huwad na mga sisterma ng relihiyon na kasama dito ang Katolisismo Romano at tumalikod na Protestantismo. Ang mga ito ay maglalagay sa kanila sa serbisyo ni Satanas laban sa bayan ng Diyos (tingnan ang Apocalipsis 13:11-18; Apocalipsis 16:13; Apocalipsis 17:5). Ang tumalikod na unyon ng mga relihiyon ay magpapakita ng pagmamataas na kagaya ng sinaunang Babilonya na inangat ang sariling mas mataas kaysa sa Diyos at hinangad na kunin ang Kanyang puwesto sa mundong ito. Ang mensahe ng ikalawang anghel ay nagbababala sa bayan ng Diyos na ang mga masamang sistemang ito ay lalayo ng lalayo mula sa katotohanan bilang resulta ng kanyang pagtanggi sa liwanag ng mensahe ng pagdating. Tanging kapag “ganap na natupad sa buong Sangkakristiyanuhan ang unyon ng iglesia sa mundo, saka magiging ganap ang pagbagsak ng Babilonya.” – Ellen G. White, The Great Controversy, p. 390.

`Basahing mula ang Apolcaipsis 14:8 kasama ang Apocalipsis 17:2 at Apocalipsis 18:3. Paanong paiinumin ng Babilonya ang sanlibutan ng alak ng kanyang pakikiapid? Ano ang sinisimbolohan ng alak?`

Ang Apocalipsis 17 ay naglalarawan sa pangwakas-na-panahong Babilonya bilang isang patutot na nilalasing ang mga tao sa lupa ng kanyang alak ng imoralidad (tingnan ang Apocalipsis 17:2).

Ang alak ng Babilonya ay tumutukoy sa mga aral at huwad na ebanghelyong iniaalok nitong sistema ng relihiyong tumalikod. Ngayon, tulad ng maraming iglesia ng Protestante, bilang katuparan ng propesiya sa Biblia, mabilis na binura ang mga pagkakaibang minsan ay nagpahiwalay sa kanila mula sa Iglesiang Katoliko Romano at tumalikod sa katotohanan ng Biblia, nasaksihan natin ang masamang impluwensya ng alak ng Babilonya sa gitna ng nag-aangkin na katawan ni Cristo: theistic evolution, na nagkataong kasalungat sa Paglalang sa mensahe ng unang anghel; teolohikong mga tradisyon na pinapalitan ang sola Scriptura; binagong etikang paglisan sa biblikal na mga pakahulugan ng kasarian, kasal, at iba pa. Ang mga lasing na mga tao ay hindi nakapag-iisip ng malinaw. Samantalang ang mga tao ay naging lasing sa espiritwal sa pamamagitan ng alak ng Babilonya, aakitin sila ng Babilonya na sambahin ang halimaw sa dagat at tanggapin ang marka ng halimaw, ang tanda ng awtoridad ng halimaw bilang ipinatupad ng malakorderong halimaw.