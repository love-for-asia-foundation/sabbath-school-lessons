---
title:  Ang Mensahe ng Unang Anghel, Unang Bahagi
date:   04/03/2019
---

`Basahin ang Apocalipsis 14:7 kasama ang Eclesiastes 12:13, 14. Ano ang ibig sabihin ng “matakot sa Diyos”? Paanong ang konsepto ng pagkatakot sa Diyos ay nauugnay sa ebanghelyo, at anong kinalaman ng ebanghelyo sa pagtupad ng mga utos ng Diyos? (Tingnan din ang Roma 7:7-13.) Anong koneksyon sa pagitan ng pagkatakot sa Diyos at pagluwalhati sa Kanya?`

Ang panawagan para “’matakot kayo sa Diyos at magbigay-luwalhati sa kanya’” (Apocalipsis 14:7) ay ipinapahayag sa konteksto ng “walang-hanggang ebanghelyo.” Ang isang pagkaunawa ng ginawa ni Cristo para sa ating kaligtasan ay magbubunga sa isang positibong tugon sa Kanya.

Sa Biblia, ang pagkatakot sa Diyos at pagluwalhati sa Kanya ay malapit na magkaugnay (Awit 22:23; Apocalipsis 15:4). Ang mga ito ay parehas na pagtatalaga sa isang tamang relasyon sa Diyos (Job 1:8), at pagsunod sa Kanya.

Ang matakot sa Diyos ay hindi nangangahulugan na mahintakutan sa Kanya kundi tanggapin siya nang totohanan at pahintulutan ang Kanyang presensya sa buhay natin. Ang pangwakas-na-panahong baya ng Diyos ay silang mga may takot sa Diyos (tingnan ang Apocalipsis 11:18, 19:5). Nais ng Diyos na ang Kanyang bayan ay ibigin Siya (Deuteronomio 11:13; Mateo 22:37), at sundin (Deuteronomio 5:29; Eclesiastes 12:13) at salaminin ang Kanyang karakter (Genesis 22:12).

Mahalaga para sa bayan ng Diyos na ibigay sa Kanya ang kaluwalhatian dahil “’dumating na ang oras ng kanyang paghuhukom’” (Apocalipsis 14:7). Ang natatanaw na paghuhukom dito ay ang pre-Advent investigative na paghuhukom, na mangyayari bago ang Ikalawang Pagparito. Ang layunin ng paghuhukom na ito ay ipakita, kung tayo ba ay naglilingkod o hindi sa Diyos – isang pagpiling ipinapakita ng ating mga gawa (tingnan ang 2 Corinto 5:10). Sa katapusan ng paghuhukom na ito, ang kapalaran ng bawat tao ay pagpapasyahan (Apocalipsis 22:11), at darating si Jesus para dalhin ang Kanyang gantimpala sa bawat tao ayon sa kanyang mga gawa (Apocalipsis 22:12).

Ang paghuhukom sa Apocalipsis 14 ay isang bahagi ng ebanghelyo. Sa mga nasa tamang relasyon sa Diyos, ang paghuhukom ay isang mabuting balita; nanggangahulugan itong pagpapawalang sala, kaligtasan, kalayaan, at walang-hanggang buhay. Gayunman, ito’y masamang balita para sa mga hindi masunurin, maliban na sila’y humingi ng tawad at bumalik sa Diyos sa pamamagitan ng pagtanggap sa mensahe ng pagwakas-na-panahon at panahon ng paghuhukom. Ayaw ng Diyos na ang sinuman ay mamatay kundi ang lahat ay lahat ay lumpait at magsisi (2 Pedro 3:9).

`Paano ka makatitindig, nang mag-isa, sa paghuhukom? Anong hatol ang ipinapahayag ng iyong buhay? Anong sinasabi sa iyo ng kasagutan mo tungkol sa pangangailangan para sa ebanghelyo, at bakit ito’y talagang malapit na nakaugnay sa mensahe ng unang anghel?`