---
title:  Ang mga Mensahe ng Tatlong Anghel
date:   03/03/2019
---

Bago ang katapusan, ipadadala ng Diyos ang kanyang nagbababalang mga mensahe, simbolikal na inilalarawan tungkol sa tatlong may boses na anghel na lumilipad sa himpapawid. Ang salitang Griyego para sa anghel (angelos) ay nangangahulugang “mensahero.” Ang ebidensya mula sa Apocalipsis ay kumakatawan sa bayan ng Diyos na pinagkatiwalaan ng pangwakas-na-panahong pabalita para ibahagi sa mundo.

`Basahin ang Apocalipsis 14:6 kasama ang Mateo 24:14. Ang mensahe ng unang anghel ay tinukoy na ang “walang-hanggang ebanghelyo” (Apocalipsis 14:6). Anong sinasabi sa atin ng paglalarawan ng pagpapahayag bilang “ang walang-hanggang ebanghelyo” tungkol sa nilalaman at layunin ng unang mensahe ng anghel? Bakit sentro ang mensaheng ito sa lahat nating pinaniniwalaan?`

Ang pangwakas-na-panahon mensaheng ito ay ang pagpapahayag ng ebanghelyo sa konteksto ng oras ng paghuhukom ng Diyos na dumating sa mundo. Ang ebanghelyo ay mabuting balita tungkol sa Diyos, na nagliligtas sa tao base sa pananampalataya kay Jesu-Cristo at sa Kanyang paggawa para sa kanila. Ang ebanghelyo ay “walang-hanggan” dahil ang Diyos ay hindi nagbabago. Ang Kanyang plano ay nailatag na bago pa tayo umiral (2 Timoteo 1:9; Tito 1:2). Kabilang sa mensahe ng unang anghel ang parehas na kaligtasan at paghuhukom. Ito ay magandang balita para sa nagbibigay kaluwalhatian sa Diyos at sumasamba sa Kanya bilang Manlalalang, ngunit ito rin ay isang babala ng paghuhukom para sa mga tumanggi sa Manlalalang at sa tanda ng tunay na pagsambang Kanyang ibinigay – ang ikapitong araw ng Sabbath.

Inilarawan ang tatlong anghel na ipinapahayag ang mga mensaheng may “malakas na tinig” (Apocalipsis 14:7, 9). Ang mensaheng itoi ay apurahan at mahalaga; dapat itong marinig ng lahat dahil tungkol ito sa kanilang walang-hanggang kapalaran. Sa gayon, dapat ito’y ipahayag sa buwat bansa, lipi, wika, at bayan. Ang pagpapahayag na ito ay partikular na mahalaga dahil, sa panahon ng kawakasan, gagamitin ng halimaw ang kanyang awtoridad sa “bawat angkan, bayan, wika, at bansa” (Apocalipsis 13:7). Ang mapandayang gawain ni Satanas, na may pansanlibutang saklaw, ay kasalubong ng pangwakas-na-panahong pagpapahayag ng ebanghelyo sa buong sanlibutan.

Ang mga mensahe ng tatlong anghel ay ipahahayag ng bayan ng Diyos para kontrahin si Satanas at ang kanyang pangwakas-na-panahong mga kaalyado – ang dragon, siang simbolo ng paganismo/epiritismo; ang halimaw sa dagat, isang kapangyarihan na sumisimbolo sa Katolisismo Romano; at ang malakorderong halimaw, o huwad na propeta, isang kinatawan ng tumalikod na Protestantismo sa United States (Apocalipsis 13). Ginagamit ni Satanas itong mga pangwakas-na-panahong kapangyarihan hanggang sa panahon ng ikaanim na salot (Apocalipsis 16:13, 14). Ang mundo ay humarap sa dalawang magkatunggaling mga mensahe, ang bawat isa ay may layunin na kunin ang katapatan ng mga tao sa mundo.

`Bilang mga Seventh-day Adventist, tayo ay tinawagan para abutin ang sanlibutan sa pamamagitan ng mga katotohanan ng pangwakas-na-panahon na nakapaloob sa mga mensahe ng tatlong anghel. Anong  ginagawa mo makatulong na gawin ito? Ano pa ang maaari mong gawin?`