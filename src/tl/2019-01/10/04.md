---
title:  Ang Mensahe ng Unang Anghel, Ikalawang Bahagi
date:   05/03/2019
---

Ipinapakita ng Apocalipsis na ang sentrong isyu sa huling krisis ng kasaysayan ng mundo ay ang pagsamba at pagsunod sa Diyos, tulad ng ipinahayag sa pagtupad ng Kanyang mga utos (Apocalipsis 14:12). Ang mga tao ng sanlibutan ay mahahtati sa dalawang grupo: iyong matatakot at sasambahin ang Diyos, at iyong matatkot at sasambahin ang halimaw.

`Repasuhin ang unang apat na utos ng Dekalogo (Exodo 20:2-11). Pagkatapos ay basahin ang buong Apocalipsis 13. Paanong ang paghingi ng halimaw para sa pagsamba (Apocalipsis 13:15), na pagtatayo ng larawan ng halimaw para sambahin (Apocalipsis 13:14, 15), paglapastangan sa Diyos at sa Kanyang pangalan (Apocalipsis 13:5, 6), at pagtanggap ng tanda ng halimaw (Apocalipsis 13: 16, 17) ay tumuturo sa mga atake ni Satanas sa unang apat na utos ng Dekalogo sa pangwakas na krisis?`

Ang sentrong konsepto ng unang apat na utos ng Dekalogo ay pagsamba. Ipinapakita ng Apocalipsis na ang mga utos na ito’y magiging pamantayan ng katapatan sa Diyos sa pangwakas na krisis. Ang pangwakas na labanan sa pagitan ni Cristo at ni Satanas ay malinaw na iikot sa pagsamba at sa unang apat na utos.

Ang susing isyu sa pangwakas na krisis ay idiniriin sa ikalawang paghimok ng mensahe ng unang anghel. Ang panawagan na “’sambahin ninyo ang gumawa ng langit, ng lupa, ng dagat at ng mga bukal ngn tubig’” (Apocalipsis 14:7) ay halos isang eksaktong sipi ng ikaapat na utos ng Dekalogo (Exodo 20:11). Nagpapakita ang katunayang itong ang panawagan para sambahin ang Manlalalang ay isang panawagan para sa pangingilin ng Sabbath.

Ang kapahingahan at pagsamba sa ikapitong araw – Sabado – ay isang espesyal na tanda ng ating relasyon sa Diyos (Exodo 31:13; Ezekiel 20:12). Ang mensahe ng unang anghel ay isang panawagan na sambahin ang Manlalalang.

“Samantalang ang pangingilin ng huwad na sabbath bilang pagsunod sa utos ng estado, na kataliwas sa ikaapat na utos, ay magiging isang hayagang pag-amin ng katapatang-loob sa isang kapangyarihan na kasalungat sa Diyos, ang pangigilin ng tunay na Sabbath, bilang pagsunod sa utos ng Diyos, ay katunayan ng katapatan sa Manlalalang. Habang ang isang klase, sa pamamagitan ng pagtanggap sa tanda ng pagpapasakop sa mga makalupang kapangyarihan ay tatanggap ng tanda ng halimaw, ang ibang pipiliin ang tanda ng katapatang-loob sa banal na awtoridad ay tatanggap ng tanda ng Diyos.” – Ellen G. White, The Great Controversy, p. 605.

`Paano magiging magkaugnay ang ating pananaw sa Paglalang at Kaligtasan? Bakit ang pamamahinga sa Sabbath na tulad ng ginawa ng Diyos ay napakahalaga?`