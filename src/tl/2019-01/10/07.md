---
title:  Karagdagang Isipan
date:   08/03/2019
---

Basahin angn Ellen G. White, “The Final Warning,” pp 603-612, sa The Great Controversy.

Ipinapakita ng Apocalipsis na sa panahon ng kawakasan, ang bayan ng Diyos ay inatasan sa paghahayag ng pangwakas-na-panahong ebanghelyo sa mundo. Ang gawain sa harapan natin ay parang nakatatakot, lahat ay parang imposible. Gayunman, mayroon tayo ng pangako ng kapangyarihan ng Diyos.

“Ang malaking gawain ng ebanghelyo ay hindi matatapos na may mas kakaunting pagpapakita ng kapangyarihan ng Diyos kaysa sa nagmarka sa kanyang pasimula….

“Ang mensahe ay hindi dadalhin sa pamamagitan ng argumento kundi nang malalim na panghihikayat ng Espiritu ng Diyos. Naibigay na ang mga argumento. Naihasik na ang mga binhi, at ngayo’y sisibol at mamumunga.” – Ellen G. White, The Great Controversy, pp. 611, 612.

Ang katapusan ng pagpapahayag ng pangwakas na mensahe ng Diyos ay magbubunga sa isang malaking paghihiwalay na maghahati sa mga tao sa mundo sa dalawang grupo: iyong mga umiibig at sumusunod sa Diyos at iyong mga sumusunod at tumatalima sa halimaw. Ang paghihiwalay na ito’y inilarawan sa termino ng dalawang pag-aani: ang pagtitipon ng trigo sa mga bahay-imbakan (Apocalipsis 14:14-16) at ang mga ubas para pagtatapakan sa pisaan ng ubas (Apocalipsis 14:17-20). Ito huling paghihiwalay na ito ang paksa ng Apocalipsis 17-18.

**Mga Tanong Para sa Talakayan**

`1. Pagnilay-nilayan ang kaisipang ito: sino pa ang nangangaral sa mensahe ng tatlong anghel maliban sa mga Seventh-day Adventist? Ano ang dapat na sinasabi ng katotohanang ito sa atin tungkol sa kung gaano talaga kaimportante ang ating gawain at gaano kaseryoso natin dapat ito gampanan?`

`2. Bakit sa palagay mo ang paghuhukom ay isang di-popular na konsepto sa maraming mga Cristiano? Ano ang katuturang mayroon ang konsepto ng bago-ang-Pagparitong [pre-Advent] paghuhukom sa mga Cristiano mgayon? Paano mo tutulungan ang kapwa mong mananampalataya na mas mauunawaan ang tunay na kahulugan ng bago-ang-Pagparitong [pre-Advent] paghuhukom?`

`3. Isipin ang tungkol sa tanong sa Sabbath sa konteksto ng mga panghuling pangyayari. Ang isyu ay: Sino ang ating sasambahin – ang Manlalalang ng “langit at ng lupa” (Apocalipsis 14:17), o ang kapangyarihan ng halimaw? Itinuturo ng Biblia na ang ikapitong araw ng Sabbath ay ang pinakamatanda (Genesis 2:2, 3), pinakapundasyong tanda ng Paglikha ng Diyos sa “ng langit at ng lupa.” Ano ang itinuturo sa atin ng katotohanang ito tungkol sa kung bakit ang Sabbath, bilang isa sa mga utos ng Diyos (Apocalipsis 14:2), gumaganap ng isang prominenteng papel sa paghuling krisis.`