---
title:  Ang Paghuhukom sa Babilonya
date:   21/03/2019
---

`Basahin ang Apocalipsis 17:12-15 kasama ang Apocalipsis 16:12-16. Anong matututunan mo mula sa talata tungkol sa “sampung hari”?`

Iba’t ibang interpretasyon ang inialok tungkol sa pagkakakilanlan ng 10 hari. Gayunman, hindi sinasabi sa atin ng Apocalipsis kung sino sila. Ang makukuha lang natin mula sa talata ay sila’y mga di-nagtatagal na samahan na lilitaw bago ang wakas at sumusuporta sa patutot na babae. Ang bilang nila ay nagpapahiwatig na ang mga kapangyarihan sa mundo ay magbibigay ng kabuuang matibay na katapatan sa halimaw.

Inuulit ng Apocalipsis 17:13, 14 sa isang maikling pangungusap ang digmaan ng Armagedon – na naipakilala sa Apocalipsis 16:12-16. Nahikayat sa pamamagitan ng mga kapangyarihan ng demonikong gumagawa ng milagro kasabay ng dragon, halimaw sa dagat, at huwad na propeta, ang kalat-sa-mundong pulitikal na samahan ay didigmain ang Kordero. Sa ibang mga salita, ang digmaan ng Armagedon ay hindi isang labanan ng militar sa Middle East ngunit ang pangwakas na sagupaan sa Ikalawang Pagaparito kung saan si Satanas kasama ang kanyang mga kalipunan ay makikidigma laban kay Cristo at sa Kanyang hukbo ng mga anghel.

`Basahin ang Apocalipsis 17:16-18. Mula sa nakita natin sa Apocalipsis 16:2-12, ano ang nasa likuran ng pagbabago ng 10 hari hinggil sa Babilonya? Sino ang nasa likod ng mangyayari sa Babilonya?`

Ang 10 sungay, na siyang kapangyarihan na kahalili sa nahating mga bansa ng Europa, puno ng galit, ay biglang pumihit laban sa patutot na Babilonya (ang pangwakas-na-panahon pagpapahayag ng kapapahan), na ginawang sira at hubad; simbolikong kakainin nila ang kanyan glaman at susunugin siya nang apoy. Sa pagsusulat sa mangyayari sa patutot na Babilonya, Ginagamit ni Juan ang wikang kagaya sa sinabi ng Diyos na mangyayari sa mapangalunyang Jerusalem (Jeremias 4:30). Ang pagsusunog sa apoy ang parusa para sa isang anak ng paring kasangkot sa sekswal na imoralidad (Levitico 21:9). Ang mga nadayang mga kapangyarihang pampulitika ay nabigo sa kanilang inaasahan dahil sa kawalan ng kakayahan ng Babilonya na protektahan sila mula sa mga salot. Nadama nilang nadaya sila at, sa poot, inatake siya. Itong pangwakas-na-panahong tumalikod na sistema ng relihiyon ay nararanasan ang kapunuan ng makadiyos na paghuhukom kasama ng lahat nung piniling iugnay rito ang sarili.

`Maraming tanong tungkol sa pangwakas-na-panahong mga pangyayari ang nananatili pang hindi nasasagot at, sa gayon ay parang nakalilito sa atin ngayon. Anong tiyak na pangako ang ibinigay sa Apocalipsis 17:14, at ano ang dapat na kahulugan ng pangakong ito sa atin?`