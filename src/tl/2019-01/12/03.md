---
title:  Ang Babaing Patutot na Nakasakay sa Eskarlatang Halimaw
date:   18/03/2019
---

`Bahasin ang Apocalipsis 17:3. Isa sa mga pitong anghel na mayroong pitong mangkok na puno nang pitong huling salot para ipakita kay Juan ang paghuhukom sa patutot na nakaupo sa maraming tubig. Nang makita siya ni Juan, siya ay nakasakay sa eskarlatang halimaw. Sa paanong paraan ang mga simbolo ng tubig at halimaw ay angkop na naglalarawan sa mga tagasuoprta ng Babilonya?`

Samantalang si Juan sa pangitain ay dinala sa ilang, nakikita niya ang isang babaing nasa isang eskarlatang halimaw. Habang ang patutot na babae ay kumakatawan sa isang relihiyosong entidad, ang halimaw ay sumisimbolo sa isang pulitikal na kapangyarihan. Ang larawan ng isang relihiyon na sinasakyan ang sekular at pulitikal na kapangyarihan ay tumuturo sa dalawang hiwalay na mga entidad, isang bagay na hindi kalagayan sa nakaraan, nang ang relihiyon at ang pulitika ay pinagsasama. Pinapakita ng propesiya, gayunman, na ang dalawang entidad na ito ay magsasanib sa wakas ng panahon. Ang konsepto ng pagsakay sa halimaw ay nangangahulugan ng pangigingibabaw; bilang sumasakay sa halimaw, itong pangwakas-na-panahong sistema ng relihiyon ay mangingibabaw sa sekular at pulitikal na kapangyarihan.

Aling mga katangian ng patutot na babae ang tumuturo sa dragon, sa halimaw sa dagat, at sa halimaw na lilitaw mula sa lupa sa Apocalipsis 12 at 13?

Ang patutot na babae ay inilalarawan na marangyang nararamtan ng kulayube at ng matingkad na pula at nagagayakan ng ginto at ng mahahalagang bato at mga perlas; ang ganitong palamuti ay gawain ng mga patutot sa unang panahon upang mapahusay ang kanilang kakayahan sa pang-aakit (Jeremias 4:30). Bilang kulay ng dugo, ang eskarlata ay tumutugma sa mapaniil na karakter ng sistema ng relihiyong ito.

Ang damit ng patutot na babae ay nanghuhuwad sa kasuotan ng Punong Pari sa Lumang Tipan, pananamit, na may mga kulay na ube, eskarlata, at ginto (Exodo 28:5, 6). Ang kalapastanganang nakastulat sa noo ng patutot ay pumapalit sa nakasulat sa turbante ng punong pari, “Banal sa Panginoon” (Exodo 28:36-38). Ang kopa sa kanyang kamay ay nagpapaalala sa atin ng mga sisidlan ng santuwaryong ininuman ni Belshasar, hari ng Babilonya, at ng kanyang mga panauhin (Daniel 5:2-4). Ginagamit ng kopang nasa kamay ng patutot ang anyo ng katotohnan para ikubli ang alak – ang mga panghuhuwad ng pangwakas na sistema ng relihiyon ni Satanas – upang akitin ang mundo papalayo sa Panginoon.

Ang patutot na babaing Babilonya ay inilalarawan pang lasing sa dugo ng mga banal at martir ni Jesus na namatay bilang bunga ng kanilang pagsaksi kay Cristo. Iniuugnay ng pagkakasala sa dugo ang pangwakas-na-panahong Babilonya sa medieval na tumalikod na Cristianismo, na pinangunahan ng kapapahan at responsible sa kamatayan ng milyun-milyong Cristianong nanatiling tapat sa ebanghelyo.

`Ang paglalarawan ng patutot na babaing Babilonya ay sinasalamin ang larawan ni Jezebel sa iglesia ng Tiatira (tingnan ang Apocalipsis 2:20-23). Paanong ang paghahanay sa pagitan ng dalawang babaing ito ay nililiwanag ang karakter ng pangwakas-na-panahong Babilonya?`