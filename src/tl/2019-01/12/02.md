---
title:  Ang Patutot na Babaing Babilonya
date:   17/03/2019
---

`Basahin ang Apocalipsis 17:1. Ipinapakita ng Jeremias 51:13 na ang “maraming tubig” na inuupuan ng Babilonya ay ang ilog Eufrates. Ayon sa Apocalipsis 17:15, ano ang sinisimbolohan ng maraming tubig?`

Ang isang babae sa Biblia ay isang simbolo para sa bayan ng Diyos. Sa Apocalipsis, ang tunay na iglesia ng Diyos ay inilarawan bilang isang dalisay na babae (Apocalipsis 12:1; 22:17). Ang isang ipatutot na babae kung gayon ay kumakatawan sa huwad na iglesiang ganap na tumalikod. Sa Apocalipsis 17:5, ang patutot na ito ay kinilalang Dakilang Babilonya. Gaya ng ang matandang Babilonya ay nakadepende sa Ilog Eufrates para ka kanyang pag-iral, gayundin ang pangwakas-na-panahong Babilonya ay dedepende sa suporta ng karaniwang mga tao para ipatupad ang kanyang mga panukala nito.

`Bahasin ang Apocalipsis 17:2 kasama ang Apocalipsis 14:8 at Apocalipsis 18:2, 3. Anong dalawang grupo ng tao ang tiniyak na kasangkot sa isang bawal na relasyon sa, at inaakit ng, pangwakas-na-panahong Babilonya?`

Ang unang grupo ay ang mga hari ng lupa, ang namumunong pulitikal na kapangyarihan. Inilalarawan silang abala sa isang mapangalunyang relasyon sa patutot na Babilonya. Sa Lumang Tipan, ang langguwahe ng pakikiapid ay madalas na ginagamit para ilarawan kung paano ang tumalikod na Israel ay bumaling mula sa Diyos tungo sa huwad na mga relihiyon (Isaias 1:21; Jeremias 3:1-10). Ang mapangalunyang relasyon sa pagitan ng mga hari ng lupa at ng patutot na babae ay sumisimbolo sa isang bawal na pagsasama sa pagitan ng pangwakas-ng-panahong Babilonya at ng mga namumunong pulitikal na kapangyarihan – isang samahan ng iglesia at estado.

Ang ikalawang grupo sa bawal na relasyon sa patutot na babaing Babilonya ay ang mga nakatira sa lupa, ang pinamumunuang karamihan. Ang mga ito ang nilasing ng alak ng pakikiapid ng Babilonya. Kataliwas sa mga namumunong mga pulitikal na kapangyarihan, ang pangkalahatang populasyon ay nalasing sa pamamagitan ng huwad na mga aral at gawi, nalinlang sa pag-aakalang maproprotektahan niya sila. Kapag lasing ang tao, hindi sila nakapag-iisip nang malinaw, at madaling nakokontrol (tingnan ang Isaias 28:7). Ang buong mundo, maliban sa isang tapat na nalabi ay maililigaw ng Babilonya.

`Sa mismong kawakasan, gaya ngayon, katulad ng madalas na nang-yayari, nagkakamali ang taong masa. Ano ang dapat na sinasabi nito tungkol sa mga panganib sa pagsunod sa popular na sentimyento, gaanuman ito kapopular?`