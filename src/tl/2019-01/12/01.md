---
title:  Ang Paghuhukom sa Babilonya
date:   16/03/2019
---

### Basahin Para sa Pag-aaral sa Linggong Ito
Apocalipsis 17; Jeremias 51:13; Exodo 28:36-38; Apocalipsis 13:1-10; Apocalipsis 13:5-8.

> <p>Talatang Sauluhin</p>
> “At narinig ko ang isa pang tinig mula sa langit na nagsasabi, ‘Magsilabas kayo sa kanya, bayan ko, upang huwag kayong madamay sa kanyang mga kasalanan, at huwag kayong makabahagi sa kanyang mga salot; sapagkat ang kanyang mga kasalanan ay nagkapatong-patong na umaabot hanggang sa langit at natatandaan ng Diyos ang kanyang mga kasalanan’” (Apocalipsis 18:4, 5).

Ang ikaanim na salot ay naging sanhi ng simbolikong pagkatuyo ng Eufrates, samantalang binabawi ng mga nagkamaling akalang tao ng daigdig ang kanilang suporta sa pangwakas-na-panahong Babilonya. Katulad nang nakita natin sa nakaraang liksyon, ang pagsira sa kanyang kapangyarihan ay mapapangunahan ng malawak na demonikong mga aktibidad sa p anghuhuwad sa gawain ng Diyos (Apocalipsis 16:13, 14). Ang gawain ng demonyo ay matagumpay sa pagkaisa ng masama sa paghahanda sa digmaan ng Armagedon laban sa mga tapat na nalabi ng Diyos.

Sa pasimula ng huling digmaan, isang malaking lindol ang mangyayari bilang bahagi ng ikapitong salot. Babasagin ng lindol ang pagkakaisa ng Babilonya at hahatiin ito sa tatlong bahagi (Apocalipsis 16:18, 19). Ang pangwakas-na-panahong Babilonya ay inilarawan bilang isang lunsod, nangangahulugan nang maiksing pagsasama ng pampulitika at relihiyosong kapangyarihan ng daigdig bilang pagsalungat sa bayan ng Diyos. Ang pagkakaisang ito’y nabasag, na naging dahilan ng pagkalansag ng pangwakas-na-panahong Babilonya.

Dapat nating isaisip na ang ipinapahayag lang ng Apocalipsis 16:19 ay ang pulitikang pagbagsak ng pangwakas-na-panahong Babilonya. Sinasabi sa atin ng kapitulo 17 at 18 kung paano talagang mangyayari ito. Bago ilarawan ang kamatayan ng pangwakas-na-panahong Babilonya at ang dahilan ng pagbagsak nito (Apocalipsis 17:12 – 18:24), inilalarawan ng Apocalipsis 17 itong pangwakas-ng-panahong tumalikod na sistemang pangrelihiyon, ngayon ay sa termino ng isang patutot na babaing nakasakay sa eskarlatang halimaw na, sa pakikisama sa kanyang mga anak na babae ay aakitin ang daigdig laban sa Diyos (Apocaipsis 17:1-11).

_*Pag-aralan ang liksyon sa linggong ito bilang paghahanda sa Sabbath, Marso 23._