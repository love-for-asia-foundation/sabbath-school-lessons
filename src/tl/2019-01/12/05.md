---
title:  Ang Pitong Ulo ng Halimaw
date:   20/03/2019
---

`Basahin ang Apocalipsis 17:9-11 kasama ang Apocalipsis 13:18. Ang hinihingi para maunawaan ang pitong ulo ay isang pag-iisip na may karunungan. Anong uri ng karunungan ang nasa paningin dito? Paano ka makakukuha nitong karunungang mula sa Diyos (tingnan ang Santiago 1:5)?`

Ipinapaliwanag ng anghel na ang pitong ulo ay pitong bundok. May mga tagapagsalin na iniisip na ang mga bundok na ito’y nagpapahiwatig sa pitong burol kung saan nakalagay ang lunsod ng Roma ay, at ito ang dahilan kung bakit nila isinalin ang salitang Griyegong oroi (“bundok”) na “burol.” Mayroon din pitong haring sinisimbolohan ng pitong bundok. At saka, ang mga bundok ay sunud-sunod, hindi sabay-sabay.

Ang mga bundok na ito’y hindi sumisimbolo sa indibidwal na hari, dahil ang Apocalipsis ay hindi pinakikitunguhan ang indibidwal na tao kundi mga sistema. Sa Biblia, kadalasang ang mga bundok ay sumisimbolo sa mga kapangyarihan o imperyo (Jeremias 51:25; Ezekiel 35:2, 3). Sa ropesiya ng Biblia ang “mga hari” ay kumakatawan sa mga kaharian (tingnan ang Daniel 2:37-39, 7:17). Kaya, ang pitong bundok ay kumakatawan sa pitoing malaking sunud-sunod na imperyong nangibabaw sa daigdig sa buong kasaysayan, na sa pamamagitan ng mga ito’y sinalungat ni Satanas ang Diyos at sinaktan ang bayan ng Diyos.

Mula sa perspektibo ng panahon ni Juan, lima sa mga imperyong ito ay bumagsak, ang isa ay umiiral, at ang iba ay hindi pa dumarating. Bagaman wala kahit isang pananaw ang napag-sangayunan nang lahat ng Adventistang tagapagsalin, marami ang humahawak na ang limang bumagsak ay ang dakilang mga kaharian na sa panahon ng Lumang Tipan ay nangibabaw at (at minsan ay) pininsala ang bayan ng Diyos: Ehipto, Asiria, Babilonya, Media-Persia, at Grecia. Ang “umiiral” na kaharian ay ang Imperyo ng Roma sa panahon ni Juan.

Ang ikapitong kaharian na “hindi pa dumarating” ay ang halimaw ng Apocalipsis 13 – ang nabuhay na kapapahan, na nangibabaw at nanakit sa bayan ng Diyos – na darating pagkatapos ng panahon ni Juan at pagkatapos ng pagbagsak ng Imperyo ng Roma. Buong kapangyarihang pinatunayan ng kasaysayan ang katotohanan ng propesiyang ito na naisulat maraming dantaon bago mahayag ang mga pangyayari.

Sinabi pa ni Juan na ang halimaw na eskarlata ang ikawalong kapangyarihan sa mundo, bagaman ito’y isa sa pitong ulo (mga kapangyarihan sa mundo). Alin sa pito? Dahil ang mga ulo ay sunud-sunod sa panahon, ang ikawalo ang dapat na ikapitong tuamnggap ng nakamamatay na sugat. Ang halimaw ay nagpakita sa panahon nitong ikawalo kapangyarihan sa mundo na, dala-dala at pinasusulong ang mga mithiin ng patutot na Babilonya. Ngayon, tayo ay nabubuhay sa panahon ng paggaling ng nakamamatay na sugat. Ang ikawalong ulo ay magpapakita sa eksena bago ang wakas at pupunta sa kapahamakan.