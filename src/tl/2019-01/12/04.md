---
title:  Ang Pagkakakilanlan ng Eskarlatang Halimaw
date:   19/03/2019
---

Sa Apocalipsis 17:3 inilalarawan ang eskarlatang halimaw sa terminong katulad ng halimaw sa dagat ng Apocalipsis 13, na nakipagdigma at ginapi ang bayan ng Diyos (Apocalipisis 13:5-7). Ang naunang takda ng pag-uusig na ito ang naging dahilan na ang babae ay tumakas sa ilang sa panahon ng 1,260 araw/panahon mula A. D. 538-1798 (Apocalipsis 12:13, 14). Bagaman namumuhay sa panahon ng ekumenismo, makabubuti pa rin sa mga Protestanteng tandaan ang kakila-kilabot na pag-uusig ng nakaraan dahil, ayon sa propesiya, ang isang katulad, subalit mas malala lamang, ang muling mangyayari.

`Basahin ang Apocalipsis 17:8. Ihambing ang mga pagkakagamit ng salita sa talatang ito sa Apocalipsis 13:8. Paanong nililinaw ng Apocalipsis 13:3 ang tatlong bahagi ng pag-iral at gawain ng halimaw?`

Ang eskarlatang halimaw ay kinilalang isang buhay noon, ngayo’y wala na, at aahon mula sa di-matarok na kalaliman at patungo sa kapahamakan. Ang pinagtatlong bahagi, una sa lahat, ay isang paghuwad ng banal na pangalan, Yahweh – “na siyang ngayon, ang nakaraan at ang darating” (Apocalipsis 1:4; tingnan din ang Apocalipsis 4:8). Tumuturo pa ito sa tatlong bahagi ng pag-iral na dinaanan ng halimaw:

(1) Ang halimaw ay “buahy noon.” Itoo’y umiral noong nakaraan. Ang nauna nitong mga gawa ay tumagal sa propetikong takda ng 42 buwan, kilala rin bilang 1,260 araw/taon (tingnan ang Apocalipsis 13:5 at Liksyon 9, Linggo).

(2) “Ngayo’y wala na.” Dahil sa kanyang nakamamatay na sugat (tingnan ang Apocalipsis 13:3), ang halimaw ay nakarating sa kanyang bahaging pagiging wala, akahiman bilang isang tagapag-usig, noong 1798. Nawala siya sa ilang panahon mula sa eksena ng mundo; subalit nanatili.

(3) Sa wakas, dahil sa paggaling ng nakamamatay na sugat, ang halimaw ay babalik sa buhay na may lubos na satanikong pagkagalit.

Inilalarawan ng Apocaipsis 17 ang halimaw ng Apocalipsis 13:1-8 sa panahon ng paggaling ng nakamamatay na sugat nito. Dito rin naman sa muling nabuhay na halimaw uupo ang patutot na babaing Babilonya. Minsan pa ay magkakaroon ng hindi nagtagal na pagsasama ng relihiyon at pulitika, gaya. Nang pag-iral nito sa panahon ng Middle Ages, at muling ang pag-uusig ay mangyayari.

`“Bayaang ang oposisyon ay bumangon, bayaang ang pagkapanatiko at kawalang-pagpaparaya ay muling makaimpluwensya, bayaang ang pag-uusig ay paalabin, at ang mahina ang loob at mapagkunwari ay mag-aatubili at isusuko ang pananampalataya; ngunit ang tunay na Cristiano ay tatayong matatag gaya ng isang bato, ang kanyang pananampalataya ay mas malakas, ang kanyang pag-asa ay mas maningning, kaysa sa mga araw ng pananagana.” – Ellen G. White, The Great Controversy, p. 602. Anong babala ang dapat nating kunin mula sa mga salitang ito tungkol sa kung ano ang kailangang maging Cristianong karanasan natin ngayon, kahit bago pa mahayag ang mga huling pangyayari?`