---
title:  Ang Pagtuyo ng Ilog ng Eufrates
date:   12/03/2019
---

`Basahin ang Apocalipsis 16:12 kasama ang Apocalipsis 17:1 at 15. Ano ang kinakatawanan ng simbolo ng Eufrates? Ano ang kabuluhan ng pagtuyo ng Eufrates sa konteksto ng pitong huling salot?`

Sa Lumang Tipan, ang Eufrates ay isang kritikal nan paraan ng suporta sa mga kaaway ng Israel, ang Asiria at Babilonya. Ang ilog ay lumalagos sa Babilonya at mahalaga sa lunsod dahil binubuhay nito ang mga pananim at nagbibigay ng tubig sa mga tao. Hindi mananatiling buhay ang Babilonya kung wala ang Eufrates.

Inilalarawan ng Apocalipsis 17:1 ang pangwakas-na-panahong Babilonya bilang nakaupo sa maraming tubig, na marahil ay tumutukoy sa Eufrates (tingnan ang Jeremias 51:13). Ipinapaliwanag ng Apocalipsis 17:15 na ang mga tubig kung saan nauupo ang pangwakas-na-panahong Babilonya ay kumakatawan sa mga taong sumusuporta rito; ang kalat-sa-mundong mga kapangyarihang sibil, sekular, at pulitikal na nasa likod ng sistema. Gayunman, sa bandang huli ay babawiin na salot ay sumasalamin sa pagbihag ni Ciro ng Persia sa matandang Babilonya (tingnan ang Daniel 5). Ayon sa matandang istoryador na si Herodotus, sa gabi nang si Haring Belshasar at kanyang mga opisyales ay nagkaroon ng isang handaan, inilihis ng mga taga-Persia ang Eufrates at pinasok ang Babilonya sa kahabaan ng lagusan ng ilog, at pabiglang ginapi ang lunsod.

Ang simbolikong pagtuyo ng Eufrates sa Apocalipsis 16:12 ang nagresulta sa pagbagsak ng Babilonya sa wakas ng panahon. Dahil ang Eufrates sa Apocalipsis ay kumakatawan sa suporta sa Babilonya ng mga kapangyarihang sibil, sekular, at pulitikal, ang pagtuyo ng Eufrates ay sumisimbolo sa pagbawi ng kanilang surporta at kanilang sunod-sunod na atake laban sa Babilonya, sa gayon lumilikha ng pagkabagsak nito.

Samantalang sinasaksihan ng mga tao ng sanlibutan ang kaguluhan sa kalikasan (tingnan ang Apocalipsis 16:3-9), bumaling sila sa Babilonya para sa proteksyon. Gayunman, samantalang tumatama ang ikalimang salot sa luklukan ng awtoridad ng Babilonya, nakikita nila ang pagkawalang-saysay ng paghingi ng tulong doon. Sa pagkadama ng pagkadaya, sila ay bumaling labar sa Babilonya na nagbunga ng kanyang pagkabagsak (tingnan Apocalipsis 17:16). Subalit, gaya nang nakita natin, nanatiling matigas ang knilang puso laban sa Diyos at sa Kanyang bayan. Sa gayon, silaâ€™y naging matabang lupa para sa huling pandaraya na ihahatid ni Satanas sa mundo para magkaisa labar sa bayan ng Diyos upang puksain sila sa ibabaw ng lupa.

`Sa anong mga paraan mo natutunan kung gaano mapanganib ang magtiwala sa tao at institusyon ng tao?`