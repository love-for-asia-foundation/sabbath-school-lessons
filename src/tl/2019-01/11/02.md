---
title:  Ang Kahulugan ng Pitong Huling Salot
date:   10/03/2019
---

Ang tao ay nakapili na kung sila ay para sa Diyos o para sa Babilonya. Bago pumarito si Cristo, gayunman, ang mga mapangwaksak na hangin ng matinding galit ni Satanas na pinigilan (Apocalipsis 7:1-3) ay pinawalan na, sinundan ito ng pitong huling salot.

`Basahin ang Apocalipsis 15:1 kasama ang Exodo 7-10. Paanong ang mga salot sa Ehipto, na itinuring na senaryo para sa pitong salot, ay nakapagtuturo tungkol sa kanilang layunin at kahulugan?`

Ang pitong huling salot ay tinukoy bilang ang “huling” mga salot dahil dumating ang mga ito sa pinakahuling kasaysayan ng lupa. Sa kaibahan, ang mga salot ng pitong trumpeta ay sumasaklaw sa panahong takda na kabilang dito ang buong kapanahunan ng Cristiano at limitado sa kanilang saklaw. Isinakatuparan ang mga ito samantalang ang ebanghelyo ay patuloy paring ipinangangaral (Apocalipsis 10:8-11:14) at nagaganap pa ang pamamagitan (Apocalpsis 8:2-5). Ang mga ito’y may halong awa, at ang kanilang layunin ay dalhin ang mga kaaway ng bayan ng Diyos sa pagsisisi.

Sa kabilang dako, ang pitong huling salot ay ibinuhos lang bago ang Ikalawang Pagparito. Ibinubuhos ang mga ito sa mga gaya ni Faraon na pinatigas ang kanilang puso laban sa tumutubos na pag-ibig ng Diyos at ayaw magsisi (tingnan ang Apocalipsis 16:11). Ang banal na poot ay matuwid na paghuhukom ng Diyos sa mga pagpiling ginawa ng mga tao (tingnan ang Roma 1:26-28), inaani ngayon ng mga nawaglit ang bunga ng kanilang sariling pagpili.

`Bahasin ang Apocalipsis 15:5-8 kasam ang Exodo 40:34, 35 at 1 Hari 8:10, 11. Ano ang iminumungkahi ng pahayag na “walang sinumang nakapasok sa templo” (Apocalipsis 15:8) sa tiyempo ng pitong huling salot?`

Ang pananalitang “walang sinumang nakapasok sa templo” (Apocalipsis 15:8) ay tumuturo sa pagsasara ng panahon ng pagsubok. Amantalang papatapos ang namamagitang ministeryo ni Cristo sa langit, ang pinto ng pagkakataong magsisi ay magsasarang magpakailanman. Samakatuwid, ang huling mga salot ay hindi dadalhin ang sinuman sa pagsisisi, kundi palilitawin lang ang katigasan ng mga puso nang mga pumiling pumanig sa Babilonya, inuudyukan silang lalo pang kamuhian ang Diyos.

`Tumingin sa palibot ng mundo ngayon, na magiging pasama nang pasama. Ano ang itinuturo sa atin ng katotohanang ang mga salot ay inantala nang ganitong katagal tungkol sa awa at pasensya ng Diyos?`