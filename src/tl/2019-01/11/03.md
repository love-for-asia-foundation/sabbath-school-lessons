---
title:  Ang Pagbubuhos ng Huling Salot
date:   11/03/2019
---

Sa pagtatapos ng pamamagitan ni Cristo sa santuwaryo sa langit, ang kapalaran ng bawat indibidwal ay napagpasyahan na magpakailanman. Ang panahon ay dumating na para dun sa tinanggihan ang ebanghelyo para danasin ang poot ng Diyos sa kapunuan nito.

Sinasalamin ng pitong huling salot ang mga salot na ibinuhos sa Ehipto (Exodo 7-11). Gaya nang ang mga salot sa Ehipto ay puminsala sa mga taga-Ehipto samantalang iniligtas ang mga Israelita, gayundin mapoprotektahan ang bayan ng Diyos sa panahon ng kabagabagan (Awit 91:3-10; tingnan ang The Great Controversy, pp. 629, 630). Ang mga salot sa Ehipto ay nagpalitaw ng katigasan ng puso ni Faraon at ipinakita ang kawalan ng kakayahan ng kanilang mga diyos para protektahan sila. Gayundin, lalo pang pinatigas ng huling mga salot ang mga puso ng sumasamba sa halimaw sa dagat at ipinakita ang kawalan ng kapangyarihan ng Babilonya na protektahan sila mula sa banal na paghuhukom.

`Basahin ang Apocalipsis 16:1-11. Anong nangyayari rito, at paano ito inilarawan?`

Ang unang apat na salot ay “hindi pandaigdigan, o ang mga naninirahan sa lupa ay ganap na puputulin.” Ang una’y nagdulot ng mahapdi at nakapandidiring sugat dun lang sa mga sumasamba sa halimaw. Ang ikalawa at ikatlo ay tatalab sa dagat, sa mga ilog at sa mga bukal ng tubig, na magiging dugo. Kung walang tubig na maiinom, hindi kakayaning mabuhay ng rebeldeng sangkatauhan. Ang ikaapat na salot ay tatalab sa araw kaya ito ay makapapaso sa mga tao, na magdudulot ng hindi matitiis na kirot.

Ang hindi matitiis na kirot na dulot ng mga salot ay hindi nagpapalambot sa puso ng mga hindi matuwid na sangkatauhan para mabago ang kanilang rebeldeng mga pananaw. Sa halip, sinumpa at nilapastangan nila ang Diyos na nagpapatupad ng mga salot na ito. Wala rin sinuman sa kanila ang nagsisi.

Sa Apocalipsis 16:10, 11 (tingnan din ang Exodo 10:21-23), makikita natin na ang ikalimang salot ay tatama sa trono ng halimaw. Si Satanas ay ipinagkatiwala ang trono sa halimaw (Apocalipsis 13:2). Ngayon kahit ang luklukan ng awtoridad ni Satanas ay hindi kakayahin ang puwersa ng mga salot na ito. Samantalang ang mga tao ay nagdurusa ng kirot, matatanto nila ang kawalan ng kakayahan ng Babilonya para protektahan sila. Gayunman, nabuo na ang kanilang isip laban sa Diyos, at kahit ang kilabot na mga salot ay hindi na makapagbabago ng kanilang puso.

`Paano natin mapapanatili ang isang sapat na malapit na paglakad sa Diyos para kung dumating man ang trahedya, sapat ang nalalaman natin sa pag-ibig ng Diyos para pagtiwalaan nating siya kahit na sa gitna ng pagdurusa?`