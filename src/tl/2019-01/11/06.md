---
title:  Pagtitipon Para sa Huling Digmaan
date:   14/03/2019
---

`Basahin ang Apocalipsis 16:16. Gaano katagumpay ang pangwakas-na-panahong pandaraya ni Satanas sa pagtitipon ng mga tao ng daigdig para sa digmaan ng Armagedon?`

Ang mapandayang demonikong kababalaghan ay magkakaroon ng laganap sa buong mundong tagumpay. Sa pagtanggi sa mga katuruan ng Biblia, ang mga tao ay maniniwala sa kasinungalingan na sasamahan ng mga mapandayang milagro (tingnan ang 2 esalonica 2:9-12). Sila’y magkasamang magkakaisa sa layunin, sinisimbolohan ng kanilang pagtitipon ang isang “lugar” na tinatawag sa salitang Hebreo na Armagedon, na ang ibig sabihin ay “ang bundok ng Megido.” Ang Megido ay hindi isang bundok, subalit isang muog na lunsod na matatagpuan sa Lambak ng Jezreen (o ang Kapatagan ng Esdraelon) sa paanan ng tagaytay ng Bundok Carmel at isang mahalagang estratehikong lugar.

Ang Kapatagan ng Esdraelon ay kilala sa maraming tumatapos na digmaan sa kasaysayan ng Israel (tingnan ang Hukom 5:19; Hukom 6:33; 2 Hari 9:27; 2 Hari 23:29, 30). Ginagamit ng Apoclaipsis ang makasaysayang nakaraang sirkumstansyang ito upang ilarawan ang isang panghuling malaking salungatan, na tinatawag na Armagedon, sa pagitan ni Cristo at ng mga puwersa ng kasamaan. Ang mga tao ng mundo ay ipinapakita bilang isang pinagkaisang hukbo sa ilalim ng pangunguna ng satanikong samahan.

Ang “bundok ng Megido” ay isang maliwanag na ilusyon sa Bundok Carmel, na mga tore sa itaas ng lambak kung saan matatagpuan ang sinaunang lunsod ng Megido. Ang Bundok ng Carmel ang lugar ng isa sa pinakamalaking sagupaan sa kasaysayan ng Israel, sa pagitan ng tunay na propeta ng Diyos (Elias) at ng mga huwad na propeta ni Baal (1 Hari 18). Ang pagtutuos na ito ay sumagot sa tanong na, “Sino ang tunay na Diyos?” Ipinakita ng apoy na galing sa langit na ang Panginoon ay ang tanging tunay na Dyios at ang tanging nag-iisang dapat sambahin. Samantalang ang espiritwal na isyu ng digmaan ng Armagedon – Sino ang ating susundin, ang Diyos ba o ang tao? – ay napagpasyahan bago ibagsak ang hatol, silang pumanig sa dragon, so halimaw, at sa huwad na propeta (Apocalipsis 16:13), ay magiging ganap na kontrolado ng diyablo (katulad ni Judas, na humahantong sa pagkapako ni Cristo [Lucas 22:31]). Sa pagpili sa talunang panig, sila ay makakasama sa mga iiyak sa mga bato para itago sila (Apocalipsis 6:16; basahin din ang 2 Tesalonica 1:7, 8).

Bago bumagsak ang mga salot, gayunman, inilalarawan ng Apocalipsis 13:13, 14 ang halimaw sa lupa na nagdadala ng apoy pababa mula sa langit para dayain ang mundo at ipaisip na ang panghuhuwad ni Satanas, na may kasamang huwad na mga revival na pinangungunahan ng ibang espiritu, ay gawain ng Diyos.

Ang Armagedon ay hindi isang digmaang militar sa pagitan ng mga bansang gagawin sa Gitnang Silangan, ngunit isang pandaigdigang espirituwal na tunggalian kung saan tiyak na haharapin ni Cristo ang mga puwersa ng kadiliman (tingnan ang 2 Corinto 10:4). Ang kalalabasan ay katulad nang sa Carmel subalit ito’y nasa pambuong mundong antas – sa pagtatagumpay ng Diyos sa mga puwersa ng kadiliman.

`Sa maraming taon, tinitingnan ng tao ang kaguluhan na pulitikal at militar sa Gitnang Silangan bilang tanda ng wakas at ng Armagedon. Sa kabila ng maraming hula, at pagtatakda ng mga petsa, ang Armagedon, gaya ng kanilang pinag-iisipann, ay hindi dumating. Paano natin maiingatan ang sarili mula sa katulad na pagkakamali tungkol sa pagpapakahulugan ng mga lokal na pangyayaring ito bilang katuparan ng propesiya ng Biblia?`