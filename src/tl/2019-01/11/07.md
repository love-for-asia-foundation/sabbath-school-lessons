---
title:  Karagdagang Isipan
date:   15/03/2019
---

“Walang iba kundi iyong nagpatibay ng kanilang isip sa mga katotohanan ng Bibli ang makatatayo sa huling malaking laban. Darating sa bawat kaluluwa ang masusing pagsubok: Dapat ko bang sundin ang Diyos kaysa sa tao? … ipinahayag ni apostol Pablo, sa pagtingin sa huling mga araw: ‘Sapagkat darating ang panahon na hindi nila matitiis ang wastong aral’ (2 Timoteo 4:3). Ang panahong iyon ay ganap nang dumating. Ayaw ng mga tao sa katotohanan ng Biblia, dahil nakasasagabal ito sa mga hangarin ng makasalanang puso ng mundo; at nagbibigay si Satanas n mga panlilinlang na kanilang nagugustuhan.

“Subalit ang Diyos ay magkakaroon ng isang bayan sa lupa para ingatan ang Biblia, at tanging ang Biblia, bilang pamantayan ng lahat ng mga doktrina at batayan ng lahat ng mga reporma. Ang mga opinyon ng mga dalubhasang mga tao, pangangatwiran ng siyensya, mga kredo o desisyon ng ekklesiyastikong konseho, marami at magulo ang mga iglesiang kinakatawanan nila, tinig ng nakararami – wala niisa o ang lahat ng mga ito ang dapat ituring na katibayan para sa o laban sa anumang punto ng relihiyosong pananampalataya. Bago tanggapin ang anumang doktrina o tuntunin, dapat nating hilingin ang isang pinong ‘Ganito ang sabi ng Panginoon’ sa suporta nito….

Bilang sukdulang pagganap sa malaking drama ng pandaraya, si Satanas mismo ay magkukunwang Cristo. Matagal nang nagsasabi ang iglesiang umaasa sa pagdating ng Tagapagligtas bilang paglubos ng kanyang pag-asa. Ngayon palilitawin ng tanyag na mandaraya na dumating na si Cristo. Sa iba’t ibang bahagi ng lupa, magpapakita mismo si Satanas sa gitna ng tao bilang isang maringal na katauhan na may nakasisilaw na liwanag, na humahawig sa deskripsyon ng Anak ng Diyos na ibinigay ni Juan sa Apocalipsis. Apocalipsis 1:13-15. Ang kaluwalhatiang nakapalibot sa kanya ay hindi malalampasan ng anumang nakita na ng mata ng tao. Ang sigaw ng tagumpay ay umaalingawngaw sa hangin: ‘Dumating na si Cristo! Dumating na si Cristo!’ Nagpatirapa ang mga taong may pagsamba sa kanya…. Sa malumanay at maawaing tono ibinibigay niya ang ilan sa katulad na magiliw at makalangit na katotohanan na binigkas ng Tagapagligtas; pinagagaling niya ang mga karamdaman ng tao, at pagkatapos, sa kanyang nagkunwaring papel ni Cristo, aangkinin niyang binago ang Sabbath sa Linggo, at uutusan ang lahat na pabanalin ang araw na kanyang pinagpala. Idinideklara niyang iyong nagpipilit sa pagpapabanal ng ikapitong araw ay nilalapastangan ang kanyang pangalan sa pamamagitan ng pagtangging makinig sa kanyang mga anghel na isinugo sa kanila na may liwanag at katotohanan. Ito ang malakas at nakapangingibabaw na pagkakalinlang.” – Ellen G. White, The Great Controversy, pp. 539-595, 624.

**Mga Tanong Para sa Talakayan**

`1. Basahin ang pagpapaalaala ni Jesus sa Apocalipsis 16:15, na isiningit sa paglalarawan ng paghahanda para sa digmaan ng Armagedon. Pansinin ang katulad na pananalita ni Cristo sa naunang apela sa iglesia ng Laodicea (Apocalipsis 3:18). Paanong nito ipinapakita ang kabuluhan ng mensahe sa Laodicea sa bayan ng Diyos na nabubuhay sa panahon ng paghahanda para sa huling digmaan? Sa paanong paraan mo personal na magagamit ang mensaheng ito?`

`2. Ang putting damit sa Apocalipsis ay sumisimbolo sa katuwiran ni Cristo (Apocalipsis 3:4, 5; 19:7-9). Yun lang dinadamitan ang sarili ng damit ng katuwiran ni Cristo ang makatatayong matatag sa huling krisis. Paano mo papuputiin at lilinisin ang iyong damit sa dugo ng Kordero (Apocalipsis 7:14)?`