---
title:  Ang Huling Malaking Pandaraya ni Satanas
date:   13/03/2019
---

Sinasabi sa atin ng Apocalipsis 16:12 na ang layunin ng pagpapatuyo sa Eufrates ay para ihanda ang daan para sa “mga hari mula sa sikatan ng araw [silangan.]” Sa Lumang Tipan, ang “mga hari mula sa sikatan ng araw [silangan]” ay si Ciro at ang kanyang puwersa mula sa hilaga, pagkatapos ay lumalapit sa Babilonya mula sa Silangan (Isaias 41:25). Ang kanilang pananakop sa Babilonya ang nagpaging posible sa pagbabalik ng bayan ng Diyos sa kanilang sariling-bayan (Isaias 44:27, 28). Sa katulad na paraan, ang simbolikong pagpapatuyo ng Eufrates ay inihahanda ang daan para sa pagdating ng mga hari mula sa silangan para magbigay ng pagpapalaya sa pangwakas-na-panahong bayan ng Diyos.

Ang mga hari sa Apocaipsis 16:12 ay si Cristo at ang Kanyang hukbo ng mga makalangit na anghel. Sa Kanyang ikalawang pagparito, si Jesus ay magpapakitang kasama ang Kanyang hukbo ng mga anghel na “may damit na pinong lino na maputi at dalisay” (Apocalipsis 19:14), na kasuotan ng mga walang kasalanang anghel (Apocalipsis 15:6). Kasama ang hukbo ng langit magagapi ni Jesus, ayon sa ipinapakita ang Apocalipsis 17:14, ang mga puwersa ni Satanas na nagmamalupit sa Kanyang bayan (ihambing ang Mateo 24:30, 31). Ang panghuling sagupaan na ito laban kay Cristo at sa Kanyang bayan na humahantong sa kanyang Ikalawang Pagparito ay kilala bilang digmaan ng Armagedon.

`Basahin ang Apocalipsis 16:13, 14. Ano ang papel ng tatlong maruming espiritu sa paghahanda para sa digmaan ng Armagedon? Paanong sila ay isang satanikong panghuhuwad ng mga mensahe ng tatlong anghel sa Apocalipsis 14 (Tingnan ang 1 Timoteo 4:1)?`

Sa pamamagitan ng panghuling mangyayaring humahantong sa pagsasara ng pintuan ng awa, ang bawat tao ay maihahatid sa pagpili kung saan sa dalawang panig siya tatayo sa digmaan ng Armagedon. Bilng pasimula sa espiritwal na digmaang ito, nakikita ni Juan ang tatlong demonikong espiritung katulad ng mga palaka. Kasangkot sa huling pagtatangkang pandaraya ni Satanas ang mga demoniko at bulaang espiritu.

Ang dragon (paganismo at epiritismo), ang halimaw sa dagat (Katolisismo Romano), at ang huwad na propeta (tumalikod na Protestantismo) ay nagkaisa sa ilalim ng pamumuno ni Satanas (tingnan ang Apocalipsis 13:11, 12). Sila ay pinagawa ni Satanas ng mga makahimalang tandang nagtuturo sa mga aktibidad ng malakorderong halimaw (tingnan ang Apocalipsis 13:13-17), na may kasamang espiritwalismo. Ang mga makahimalang tanda ay bahagi ng mapandayang estratehiya ni Satanas sa pangwakas-na-panahon upang hikayatin ang mundong sumunod sa kanya sa halip na sumunod sa tunay na Diyos.

Dahil sa nabulag ng kanilang poot sa Diyos at sa Kanyang katotohanan, ang mga namumuno sa mundo ay kaagad na naniwala sa mga kasinungalingan ni Satanas, na nakatago sa isang nakalulugod na balatkayong relihiyon (2 Tesalonica 2:9-12). Sa katapusan, sila ay magkakaisa sa huling digmaan na humahantong sa wakas ng mundong ito.