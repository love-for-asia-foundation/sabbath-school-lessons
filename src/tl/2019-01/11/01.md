---
title:  Ang Pitong Huling Salot
date:   09/03/2019
---

### Basahin Para sa Pag-aaral sa Linggong Ito
Apocalipsis 15:1; 7:1-3; 14:9, 10; 16:1-12; Daniel 5; Apocalipsis 16:16; 2 Tesalonica 2:9-12.

> <p>Talatang Sauluhin</p>
> “’Sinong hindi matatakot at luluwalhati sa iyong pangalan O Panginoon, sapagkat ikaw lamang ang banal. Ang lahat ng mga bansa ay darating at sasamba sa harapan mo; sapagkat ang iyong mga matuwid na gawa ay nahayag.’” (Apocalipsis 15:4).

Binubuod ng Apocalipsis 11:18 ang mga pangyayari sa mundo bago ang huling digmaan ng Armagedon: “’Nagalit ang mga bansa.’” Ang kalagayan ng mga pangyayaring ito ay tumutugma sa paglalarawan ni Jesus sa huling mga salot (Lucas 21:25) at ito ay sinundan ng galit ng Diyos na Kanyang paghuhukom sa anyo ng pitong huling mga salot sa mga hindi magsisisi (Apocalipsis 15:1).

Bumubukas ang Apocalipsis 15 na may larawan ng pitong anghel na may pitong mangkok na puno ng banal na poot na ito. Subalit bago mangyari ang pagbubuhos, mayroon tayong isang sulyap sa hinaharap ng matatapat na bayan ng Diyos (Apocalipsis 15:1-4). Inilarawan sila bilang dumaig “sa halimaw at sa larawan nito, at sa bilang ng pangalan nito” (Apocalipsis 15:2), habang tumayo sila nakatayo sa isang katulad ng dagat na kristal, at inawit ang awit ni Moises at ng Kordero – lahat ay mga larawang nagpapaalaala ng mga Hebreo sa dalampasigan ng Dagat na Pula, na ipinagdiriwang ang tagumpay ng Diyos sa mga taga-Ehipto (Exodo 15).

Itong mga matatagumpay na banal ay parehong tinukoy bilang na 144,000 sa Apocalipsis 14:1-5. Matapos tanggihan ang tanda ng halimaw, iningatan sila mula huling mga salot. Pagkatapos, sa Ikalawang Pagparito, ang kanilang mga mortal na katawan ay mababago at mabibihisan ng imortalidad. (1 Corinto 15:51-54), at sila’y sasama sa mga binuhay na muling banal kapag si Jesus ay dumating sa kapangyarihan at kaluwalhatian (1 Tesalonica 4:17).

_*Pag-aralan ang liksyon sa linggong ito bilang paghahanda sa Sabbath, Marso 16._