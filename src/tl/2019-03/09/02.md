---
title:  Isang Bagong Uri ng Komunidad
date:   25/08/2019
---

Matapos ang pag-akyat ni Jesus sa langit at ng pagdating ng Banal na Espiritu sa Pentecostes, ang grupo ng mananampalataya ay matuling lumaki at nagbuo ng iglesia, isang bagong uri ng komunidad sa gitna ng mga tagasunod ni Jesus, sa pasimula ay pinangunahan ng kanyang orihinal na mga alagad. Gayunman, itong bagong komunidad ay hindi lamang isang bagay na sila-sila ang gumawa; sa halip, itinayo ito sa mga katuruan at ministeryo ni Jesus at kumuha sa mahabang kasaysayan ng Hebreong Kasulatan at ng kanilang mga propeta.

`Basahin ang Gawa 2:42-47 at 4:32-37. Anong nakikilala mo bilang mga susing elemento sa mga paglalarawang ito ng unang komunidad ng iglesia?`

Samantalang tila nabigo ang mga Israelita na lubos na maisakabuhayan ang plano para sa isang matuwid at mapagbigay ng iipunan, sineryoso ng unang komunidad ng iglesia ang tagubiling " 'hindi magkakaroon ng dukha sa inyo'" (Deuteronornio 15:4). Isa sa mga praktikal na pagpapahayag ng kanilang pananampalataya ay ang pagbabahagi ng kanilang material na yaman—kahit pa pagtitinda ng lupa at pag-aambag ng pondong nakolekta. (tingnan ang Gawa 4:34 - 5 :2)—para masapatan ang pangangailangan ng kapwa nila mananampalataya, at saka maging pagpapala sa mga nasa labas ng nagsisimulang komunidad,	 lalo na sa pamamagitan ng pagpapagaling (tingnan ang Gawa 3:1-11, 5:12-16).

Gayunman, hindi isang perpektong lipunan ang komunidad na ito sa anumang pagpapalawak ng imahinasyon. Habang ¬lumalago ang bilang ng mananampalataya, lumalago rin ang mga tension tungkol sa pamamahala ng mga yamang ito, lalo na ang kaugnay sa araw-araw na pamimigay ng pagkain sa mga balo (tingnan ang  Gawa 6:1). Ang mga alagad, na mga natural na lider ng grupo, ay nais na magtuon sa pangangaral ng ebanghelyo. Para mapakitunguhan ang sitwasyong mayroon sa kasalukuyan, kailangan nila ng ilang pagsasaayos muli.

Kaya, pitong tao ang hinirang para magpokus sa mga praktikal na bagay ng komunidad ng iglesya. Ito marahil ang unang pagkilala sa iba’t ibang mga ministeryo at abilidad na gagamitin sa iglesia; kasabay nito, ipinakita nito ang kahalagahan ng praktikal na ministeryo para sa buhay at pagsaksi ng iglesia.  "Ang katulad na mga prinsipyo ng kabanalan at katarungan na gagabay sa mga pinuno sa gitna ng bayan ng Diyos sa panahon ni Moises at David, ay sinunod din ng mga binigyan ng pamamahala ng katatatag na iglesia ng Diyos sa pamamahagi ng ebanghelyo.”—Elen G. White, THE ACTS OF THE APOSTLES, p.95.

`Subukang ilarawan sa isipan kung ano ang naging katulad ng nasa unang komunidad. Paano natin masasalamin ang prinsipyong iyon ngayon?`