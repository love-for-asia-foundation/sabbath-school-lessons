---
title:  Si Santiago "ang Matuwid"
date:   29/08/2019
---

Nagmumungkahi ang tradisyong Cristiano na si Santiago, ang kapatid o kinakapatid na lalaki ni Jesus, ay naging isang lider ng unang iglesia sa Jerusalem at ang Santiago na umaktong pangulo para sa konsilyo sa Jerusalem (tingnan ang Gawa 15, gayundin ang Galacia 1 at 2). Kung gayon, malamang na siya ang may-akda ng liham na pinanatili sa Biblia bilang aklat ng Santiago.

Ang Santiago ay isang karaniwang pangalan sa panahong iyon, pero kung ito ay ang parehong tao, maaaring siya rin ang naging pinuno ng iglesiang kilala bilang si Santiago “ang Matuwid,” na nagmumungkahi sa isang matalinong pinuno na inuna nang nararapat ang kanyang pagtrato sa iba at nagmalasakit para sa mga madalas na nakakaligtaan o nayayapakan. Inilarawan ang aklat na nagdadala ng kanyang pangalan bilang "ang aklat ng Kawikaan ng Bagong Tipan, na nakapokus sa praktikal na kabanalan at pamumuhay na may karunungan bilang mga tagasunod ng Diyos.

Ang may-akda ng Santiago, ay nananabik na paalalahanan ang kanyang mga Cristianong mambabasang “hindi tagapakinig lamang, na dinadaya ninyo ang inyong mga sarili" (Santiago 1: 22) at ang relihiyong may halaga—na dalisay at nagtatagal sa paningm ng Diyos—ay nakapokus sa pagmamalasakit sa nangangailangan at ang siniil at tinututulan ang mga nagpapasamang impluwensya ng lipunang nakapa1igid sa kanila (tingnan ang Santiago 1:27).

`Basahin ang Santiago 2:1-9 at 5:1-5. Paanong ang saloobin ni Santiago sa mga mayayaman ay naiiba mula sa karaniwang yakap ng pinakamaraming lipunan?Ano ang kanyang mga partikular na tagubihn tungkol sa kung paano ang mayaman at maralita ay tatratuhin sa loob ng komunidad ng iglesia?`

Nangagatwiran si Santiago na ang paghangad ng mabuti para sa isa—kahit hinahangad ang pagpapala ng Diyos para sa kanila—ay magiging maliit na kaaliwan kung sila ay nagdurusa mula sa ginaw at gutom. Ang probisyon ng pagkain at pananamit ay malayong mas magagamit sa paghahayag ng ating malasakit para sa kanila kaysa lahat ng marangal na damdamin at mabuting hangarin (tingnan ang Santiago 2:14-16). Ginagamit ito ng Santiago bilang isang halimbawa ng pakikipag-ugnayan sa pagitan ng pananampalataya at mga gawa sa konteksto ng ating relasyon sa Diyos. Inuulit din niya (Santiago 2:8) ang itinuro ni Jesus tungkol sa pag-ibig sa kapwa gaya ng iyong sarili, ipinapakita kung paano susundin ang utos na ito sa araw-araw na buhay. Ito ay isinasakabuhayan sa paglilingkod sa Diyos at sa iba, hindi para kamtin ang kaligtasan kundi dahil pagpapakita ito ng tunay na pananampalataya.

`Bakit napakadali, kahit hindi namamalayan, na gustuhin ang mayaman higit sa dukha?`