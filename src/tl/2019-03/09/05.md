---
title:  Ang Gabay ni Pablo Para sa Mabuting Pamumuhay at Lubos na Pagmamahal
date:   28/08/2019
---

Ang liham ni Pablo sa Roma ay higit na kilala sa malalim na pagpapaliwanag nito ng dakilang doktrina ng kaligtasan sa pamamagitan ng pananampalataya sa pamamagitan ng kamatayan ni Cristo. Pero pagkatapos ng 11 kapitulo ng gayong katuruan, ay mayroon nang pagbabago sa pagdiriin. Nag-aalok si Pablo ng isang praktikal na gabay sa mabuting pamumuhay at pagmamahal, base sa biyaya at pag-ibig ng Diyos gaya ng pagkahayag kay Jesus at ang kuwento ng ebanghelyo: "Kaya nga, mga kapatid, isinasamo ko sa inyo, alang-alang sa mga kahabagan ng Diyos, na inyong ialay ang inyong mga katawan na isang handog na buhay, banal, na kasiya-siya sa Diyos, na siya ninyong makatuwirang paglilingkod" (Roma 12:1). Sa katunayan, sinasabi ni Pablo na dahil sa nagawa ng Diyos para sa atin kay Jesus, ito ang kung paano tayo dapat mamuhay.

`Basahin at buurin ang Roma 12, lalo nang pansinin ang mga tagubiling ibigin at pagmalasakitan ang iba, lalo na yung nasa pangangailangan.`

Sa isang kaisipan, ang Roma 12 ay nagsisilbi bilang isang pagbubuod ng marami sa mga paksang binibigyan ni Pablo nang mas detalyadong pansin sa ilan sa ibang mga liham niya. Nagsasalita siya tungkol sa iba't ibang papel at kaloob sa loob ng iglesia, kabilang ang paglilingkod at pagpapasigla sa iba, at bukas-palad na pagbibigay (tingnan ang talatang 3-8). Pero hindi lang dapat gawin ang mga ito, dapat gawin ang mga ito nang may pinakamabuti, may

Buong sigla at—higit sa lahat—may pag-ibig (tingnan ang talatang 9-11).

Inilalarawan ni Pablo sa mga praktikal na termino ang tungkol sa uri ng buhay na ito. Hinihimok niya ang mga mananampalatayang maging matiyaga sa mga kahirapan at pag-uusig, na magmalasakit sa nangangilangan, na maging tagapamayapa saamnan at kailanmang posible at—gaya nang nakita na natin¬—na tumugon sa masama at kawalang-katarungan na may kabutihan, dinadaig ang masama sa pamamagitan ng paggawa ng mabuti (tingnan ang Roma 12:20, 21).

Binabalangkas ng kapitulong ito ang ibig sabihin ng mamuhay gaya ng isang bagong tao, naglilingkod sa Diyos nang nag-iisa at bilang bahagi ng komunidad ng pananampalataya. Sinabihan ni Pablo itong mga bagong tagasunod ni Jesus na ang kanilang buhay, prayoridad, at kilos ay dapat mabago dahil sa kanilang tugon sa ginawa ni Jesus para sa kanila sa pamamagitan ng Kanyang kamatayan sa krus at ang pag-asang buhay na walang hanggan. Nabubuhay na gaya nila sa isang mapang-api at kadalasang malupit na lipunan sa puso ng Imperyo ng Roma, pinagtatagubilinan sila ni Pablo na mamuhay nang kakaiba: "Huwag ninyong tularan ang sanlibutang ito, kundi magbago kayo sa pamamagitan ng pagbabago ng inyong pag-iisip” (Roma 12:2).

`Ano ang ilan sa mga saloobin at gawaing kailangan mong paglabanan sa iyong komunidad para makatulong sa iyo na mabuting mamuhay at magmahal bilang isang tagasunod ni Jesus ngayon?`