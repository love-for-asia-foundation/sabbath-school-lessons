---
title:  Ministeryo sa Iglesia sa Bagong Tipan
date:   24/08/2019
---

### Basahin Para sa Pag-aaral sa Linggong Ito
Gawa 2:42-47; 4:32-37; Mateo 25:38, 40; Gawa 9:36; 2 Corinto 8:7-15; Roma 12; Santiago 2:1-9.

> <p>Talatang Sauluhin</p>
> "Ang dalisay na relihiyon at walang dungis sa harapan ng ating Diyos at Ama ay ito: ang dalawin ang mga ulila at ang mga balo sa kanilang kahirapan at panatilihin ang sarili na hindi nadungisan ng sanlibutan" (Santiago 1:27).

Ang mga talatang kilala bilang Dakilang Komisyon (Mateo 28:18-20) ay kasama sa pinakakilala sa Biblia, kahiman ng mga Cristiano. Ang mga talata ay madalas na inilarawan bilang ating pahayag ng misyon at nagging inspirasyon para sa lahat ng uri ng misyon at mga ebanghelistikong proyekto. Tunay ngang, pinukaw ng mga talatang ito, humayo ang mga Cristiano sa buong mundo, minsan sa malaking kabayarang personal, para ikalat ang ebanghelyo.

At ano ang sinasabi ni Jesus sa dakilang komisyon? Na gumawa ng mga alagad, magbautismo, at magturo sa mga taong "sundin ang lahat ng mga bagay na iniutos ko sa inyo" (Mateo 28:20). At, gaya nang nakita natin, may kinalaman ang marami sa mga iniutos ni Jesus sa atin sa pangangalaga ng mga nangangailangan, mga nasasaktan, mga hindi kayang alagaan ang sarili. Sa gayon, kailangan nating tandaang hindi gaanong isang bagong gawain ang mga tagubiling ito sa mga sa mga unang alagad ni Jesus, isang bagay na hindi pa nila naririnig dati, kundi isang pagpapatuloy pa ng misyon ni Jesus na ginagawa na Niya sa gitna nila. Ang aspekto ng katuruang ito ni Jesus ay maaaring malinaw, na makita sa buhay ng bagong komunidad ng iglesia bilang katuparan ng Dakilang Komisyon.