---
title:  Karagdagang Kaisipan
date:   30/08/2019
---

Basahin ang Ellen G. White, "Dorcas--Her Ministry and Its Influence,” pp. 66, 67, sa WELFARE MINISTRY; "A Liberal Church " pp. 335-345, sa THE ACTS OF THE APOSTLES; “This is Pure Religion,” pp. 35-41, sa WELFARE MINISTRY.

Ibinigay ng Tagapagligtas ang Kanyang mamahaling buhay upang maitatag ang isang iglesia na kayang magmalasakit para sa namimighati at tinutuksong mga kaluluwa. Ang isang pulutong ng mananampalataya ay maaaring dukkha, walang pinag-aralan, at di-kilala; pero kay Cristo ay maaari nilang gawin ang isang gawain sa tahanan, kapitbahayan, iglesia, at kahit pa sa 'mga lupain sa dako pa roon,' na ang mga bunga ay kasing-lawak gaya ng kawalang¬hanggan "—Ellen G. White, THE DESIRE OF AGES, p. 640.

"Ipinukol ng di-makasariling pagkamatulungin ang unang iglesia sa isang bugso ng kagalakan; dahil alam ng mga mananampalatayang nakatutulong ang kanilang pagsisikap para maipadala ang mensahe ng ebanghelyo sa mga nasa kadiliman. Ang kanilang pagkamapagbigay ay nagpatotoong hindi nila tinanggap ang biyaya ng Diyos na walang kabuluhan. Ano ang makapaglilitaw ng gayong pagiging liberal kundi ang pagpapabanal ng Espiritu? Ito ay isang himala ng biyaya sa mata ng mga mananampalataya at hindi naniniwala "—Ellen G. White, THE ACTS OF THE APOSTLES, p. 344.

**Mga Tanong Para sa Talakayan**

`Paanong ang iyong komunidad ng iglesia ay magiging gaya ng isang inilarawan sa mga unang kapitulo ng aklat ng Mga Gawa? Ano ang maaaring mga praktikal na hakbang na gagawin ng panguluhan ng iyong iglesia para hikayatin ang iglesia sa direksyong ito?`

`Ginagamit ng laganap sa buong mundong Seventh-day Adventist Church ang ilan sa mga prinsipyong pinag-usapan sa pag-aaral sa linggong ito para idikta kung paano ibinabahagi ang mga ikapu at handog sa iba’t ibang panig ng sanlibutan. Ano ang mga pakinabang ng ganitong sistema ng kalat sa buong mundong pagbabahagi?`

`Ang mga tagubilin ba para sa pamumuhay, gaya nang ibinuod sa Roma 12, halimbawa, ay makatotohanan at praktikal na pamamaraan para mabuhay—epektibo ba ito sa “tunay na sanlibutan''? –o ito kaya ay parang mas katulad ng ipinalagay na huwarang larawan para sa mga “banal", na bintanang stained-glass?`

`Gumagamit ang Santiago 5: 1-5 ng matinding wikang nag-uulit sa uri ng malupit na babalang ibinigay ng mga propeta sa Lumang Tipan. Bakit nababagay at kinakailangan ang gayong matinding paghahayag?`

**Buod**: Pinasigla ng komisyon ni Jesus at ng kapangyarihan ng Banal na Espiritu, humayo ang mga alagad at unang mananampalataya	para ibahagi ang mensahe at misyon ni Jesus na malawak hangga’t maaari. Kumukuha mula sa mga katuruan ni Jesus at sa Hebreong Kasulatan, ang mga miyembro mula sa mga katuruan ni Jesus, ang mga miyembro  ng unang iglesia ay nagbuo ng isang bagong uri ng komunidad, ibinabahagi ang mayroon sa kanila para sa mga nangangailangan, sa parehong sa loob at labas ng kanilang komunidad. Sa pamamagitan ng kanilang halimbawa at ng kanilang aral na naitala sa kanilang mga liham sa mga iglesiang ito, hinikayat ng unang mga lider ng Cristiano ang mga mananampalataya sa mga buhay ng katapatan at paglilingkod, lalo na sa mga nangangailangan.