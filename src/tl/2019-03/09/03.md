---
title:  Ang Ministeryo at Pagsaksi ni Dorcas
date:   26/08/2019
---

Habang nagpapasimulang kumalat ang iglesia—gaya nang pagkakahula ni Jesus— “ ‘sa Jerusalem, sa buong Judea at Samaria at hanggang sa  kadulu-duluhang bahagi ng lupa' " (Gawa 1:8), mga bagong mananampalataya ang nagpatuloy ng pananampalataya at ministeryo ni Jesus. Kabilang sa mga ito si Dorcas–kilala rin bilang Tabitha—sa lunsod ng Joppa. Kitang-kitang sineryoso niya ang partiku1ar na tagubilin ni Jesus na kapag dinadamitan ang hubad, ginagawa niya ito mismo kay Jesus (tingnan ang Mateo 25:38, 40).

`Basahin ang paglalarawan kay Dorcas at sa kanyang ministeryo sa Gawa 9:36. Paano maaaring ang buhay at ministeryo mo ay mailarawan sa katulad na paraaan sa talatang ito? Paano mo gusting mailarawan?`

Tila gayon na lang ang ministeryo ni Dorcas na ang paglalarawan sa kanya na isang "alagad" (tingnan ang Gawa 9:36) at ang kanyang katapatan, sigla, at pokus sa iba ay kinilala kahit pa lagpas sa kanyang bayan.

Dumadalaw si Pedro sa kalapit na bayan ng Lidda, at hinilingan siya ng mga tao sa Joppa na pumaroon bilang tugon sa di-napapanahong kamatayan ni Dorcas (tingnan ang Gawa 9:37-41). Sa kanyang pagdating sa Joppa, sina1ubong si Pedro ng marami sa mga taong natu1ungan ni Dorcas sa pamamagitan ng kanyang gawain para sa dukha. Ipinakita nila sa kanya ang mga damit na ginawa ni Dorcas at walang dudang sinabi sa kanya ang maraming mga kuwento kung paano niya tinulungan sila at ang iba pa.

Kung gayon, nanalangin si Pedro para kay Dorcas at binuhay siya ng Diyos, siyempre, "walang garantiyang ang buhay ay laging lalabas na mabuti para sa mga gumugugol ng kanilang buhay para sa paglilingkod sa iba. Sa kabila ng lahat, nagdusa na ng karamdaman at kamatayan si Dorcas, at si Esteban, isa sa unang diyakonong inihalal upang maglingkod sa mga balo sa iglesia, gayundin ay naging unang martir (tingnan ang Gawa 7:54-60). Ang isang buhay ng paglilingkod ay hindi isang patag na daan; kung minsan maaaring mas mabako ang daang ito.	

Gayunman, sa kuwentong ito, ginamit ng Diyos ang pagkilala sa Kanyang pag-ibig at kapangyarihan sa parehong buhay at kamatayan ni Dorcas para makagawa ng malakas na epekto sa tao ng Joppa: "Ito'y napabalita sa buong Joppa at marami ang nanampalataya sa Panginoon" (Gawa 9:42).

`Kung ikaw ay papanaw, ang kontribusyon mo ba ay ipagluluksa at panghihinayangan kagaya ng pag-alaala at pagluluksa sa ministeryo ni Dorcas? Paano tayo makapagiiwan ng isang mas mabuting pamana ng pag1ilingkod? Anong praktikal na kakayahan ang mayroon ka—gaya ng kakayahan ni Dorcas sa paggawa ng mga damit—na maaaring magamit mo sa paglilingkod sa iba?`