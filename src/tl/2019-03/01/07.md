---
title:  Karagdagang Kaisipan
date:   05/07/2019
---

Basahin ang Ellen G. White, “The Creation,” pp. 44-51, sa Patriarchs and Prophets.

“’Ang Diyos ay pag-ibig.’ … Ang Kanyang likas at kautusan ay pag-ibig. Laging ganito at laging magiging ganito. Ang Siyang ‘mataas at matayog na tumatahan sa walang hanggan’, na ang Kanyang ‘mga pamamaraan ay walang hanggan,’ hindi nagbabago. Sa Kanya ay ‘walang pag-iiba, o anino man ng pagbabago.’…

“Bawat pagpapahayag ng malikhaing kapangyarihan ay isang kapahayagan ng walang katapusang pag-ibig. Kasangkot sa kataas-taasang kapangyarihan ng Diyos ang hapunan ng pagpapala sa lahat ng nilikha.” – Ellen G. White, Patriarchs and Prophets, p. 33.

“Kung gagawin ng tao ang kanilang tungkulin bilang mga matatapat na katiwala ng mga ari-arian ng kanilang Panginoon, walang paghingi ng tinapay, walang pagdurusa sa pamumulubi, walang hubad at nangangailangan. Ang kawalang-katapatan ng tao ang nagpapalitaw ng katayuan ng pagdurusa kung saan nalulong ang sangkatauhan. … Ginawang katiwala ng Diyos ang tao, at hindi Siya ang dapat pagbintangan ng mga pagdurusa, paghihirap, kahubaran, at kakulangan ng sangkatauhan. Naglaan ang Panginoon ng sapat na panustos para sa lahat.” – Ellen G. White, Welfare Ministry, p. 16.

**Mga Tanong Para sa Talakayan**

`1. Tingnan mabuti ang huling pahayag ni Ellen White sa itaas. Ano ang sinasabi niya? Sino ang sinasabi niyang pangwakas na may pananagutan sa malubhang karalitaang nakikita natin? Ano ang dapat na sinasabi nito sa atin tungkol sa kahalagahan ng katapatan sa pagiging katiwala?`

`2. Matapos ang libu-libong mga taon ng pagkawasak na bunga ng kasalanan, gaano kaposible ito para sa atin na makita pa rin kabutihang ng sangnilikha? Bilang mga taong naniniwala sa Manlalalang na Diyos, ano ang magagawa natin upang matulungan ang ibang makita ang kabutihan ng Kanyang sangnilikha?`

`3. Ano ang nauunawaan mo sa salitang pagiging katiwala? Mayroon bang anuman sa liksyon sa linggong ito ang nagpalawak sa iyong pag-iisip tungkol sa kahulugan ng pagiging isang katiwala, lalo na ayon sa pagkakatawag sa atin ng Diyos?`

`4. Paano ito maaarin gmakapagbago sa paraan ng ating pakikitungo at pagtatrato sa iba kung ating makikita ang isang karatula sa bawat taong makakasalamuha natin na nagpapaalaala sa ating ang taong ito ay “nilikha ng Diyos sa Kanyang larawan at iniibig Niya”?`

**Buod**: Lumikha ang Diyos ng isang mabuti at kompletong daigdig, at hinirang Niya ang mga taong nilikha sa Kanyang larawan, upang “mamahala at mag-alaga” sa Kanyang sangnilikha. Bagaman winasak ng kasalanan ang mga relasyon orihinal na nilayon ng Diyos para sa atin, mayroon parin tayong papel na gagampanan bilang mga katiwala ng kabutihan ng sangnilikha at tagapangalaga ng kapwa nating mga tao. Ang pagganap sa papel na ito ay isang paraang maaari nating magawa para parangalan ang Diyos bilang ating Manlalalang.