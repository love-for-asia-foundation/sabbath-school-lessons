---
title:  Ang Pampamilyang Pagkakaugnay-ugnay ng Sangkatauhan
date:   04/07/2019
---

Sa pagsapit ng kasalanan, hindi na nagtagal ang patuloy na pagkasira ng daigdig .Pinasiklab ng paninibugho, di-pagkakaunawaan, at galit, kasangkot sa unang sadyang pagpatay ang unang pares na magkapatid. Nang tinanong ng Diyos si Cain tungkol sa kanyang kasalanan, ang kanyang tugon marahil ay tumbalik at retorikal – “’Ako ba’y tagapagbantay ng aking kapatid?’” (Genesis 4:9) – at ang sagot na ipinahiwatig ng unang tanong ng Diyos ay, “Oo, buong katiyakan, ikaw ay tagapagbantay ng iyong kapatid.”

`Basahin an Kawikaan 22:2. Ano ang ipinahiwatig sa tila simpleng pahayag na ito? Ano ang sinasabi nito sa atin tungkol sa ating relasyon sa ating mga kapwa tao?`

Ang bawat nakatatagpo natin ay isa sa mga nilikha ng Diyos, nilikha sa Kanyang larawan, at bahagi ng ugnayang sistema ng relasyon na pinag0uugnay tayong lahat sa sangnilikha ng Diyos, bagaman may lamat at sira. “Lahat tayo ay hinabing magkakasama sa pag-uugnay-ugnayan ng sangkatauhan. Ang kasamaang daranasin ng anuman gbahagi ng dakilang kapatiran ng tao ay nagdadala ng panganib sa lahat.” – Ellen G. White, The Ministry of Healing, p. 345. Gustuhin man o hindi, dahil sa panlahat na ugnayang ito, mayroon tayong bigay-ng-Diyos na responsibilidad sa Diyos at sa isa’t isa (tingnan ang Mateo 22:37-39).

Sa buong Biblia, pabalik-balik ang pahayag na ang Diyos ang ating Manlalalang. Halimbawa, ito ay isa sa mga dahilang ibinigay para sa pag-aalaala ng Sabbath (tingnan ang Exodo 20:11) at para sa pagsamba sa Diyos sa wakas ng panahon (tingnan ang Apocalipsis 14:7). Ito rin ang isang pangunahing pag-uudyok na ibinigay para sa pangangalaga ng iba, para sa pagmamalasakit sa hindi gaanong mapalad.

Tayong lahat ay nakaugnay sa pamamagitan ng tali ng ating magkakatulad na simula sa Diyos. Sinuman “ang umaapi sa dukha ay humahamak sa kanyang Manlalalang, ngunit ang mabait sa mahirap, sa kanya’y nagpaparangal” (Kawikaan 14:31). Gaanong mas maaaring maging malinaw ang ugnayang iyon?

Ang Diyos bilang ating Manlilikha ay may isang kahilingan sa atin na nangangailangan ng buong buhay natin, kasama ang ating pagsamba at paglilingkod at pag-aalaga sa iba. Maging ito man ay mahirap at nakabibigo minsan, tayo ay tunay ngang “tagapagbantay ng ating kapatid.”

`Bakit sa palagay mo isang pabalik-balik na tema sa buong Biblia ang mga pahayag ng Diyos bilang Manlalalang? Bakit napakahalaga nito, at paanong makaaapekto ang reyalidad na ito sa ating pagtrato sa iba?`