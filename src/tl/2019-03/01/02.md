---
title:  'Diyos: Isang Sulyap ng Paglikha'
date:   30/06/2019
---

Ang mundong ito at lahat ng buhay dito, ang ating sariling buhay at lahat ng ginagawa natin dito, ang buhay ng lahat ng nasa paligid natin at kung paano tayo makisalamuha sa iba, ang buhay mismo at kung paano ito pinakamabuting isinakabuhayan – ang lahat nang ito ay nagsisimula sa Diyos, “’sapagkat sa Kanya tayo’y nabubuhay, at kumikilos, at nasa kanya ang ating pagkatao’” (Gawa 17:28).

Dito nagpapasimula ang kuwento ng Biblia: “Nang pasimula, nalikha ng Diyos ang langit at ang lupa” (Genesis 1:1). At ang katotohanang sinalita Niya ito sa pag-iral ay tumutukoy sa isang kapangyarihan at prosesong hindi natin kahiman mapasimulang isipin.

At gayunman, hindi lumikha ang Diyos mula sa isang kalayuan; Siya ay malapit na kasangkot, lalo na nang dumating sa paglikha ng unang tao (tingnan ang Genesis 2:7).

`Basahin ang kuwento ng paglikha sa unang tao sa Genesis 1:26-31. Anong mahahalagang bagay tungkol sa Diyos ang sinasabi sa atin ng salaysay na ito? Anong mahahalagang bagay ang sinasabi nito sa atin tungol sa tao?`

Madalas na sinasabing marami tayong matututunan tungkol sa Diyos mula sa paggugol ng panahon sa katalagahan, mula sa pagtingin sa Kanyang sangnilikha, at nakikita rito ang mga sulyap ng karakter ng mismong Manlilikha. Subalit makikita rin natin ang mga sulyap ng kung paano nilikha ng Diyos ang daigdig mula sa ating pagkaunawa mismo sa Diyos. Halimbawa, kung ang Diyos ay isang Diyos ng kaayusan, aasahan nating makasumpong ng kaayusan sa Kanyang sangnilikha. O kung naniniwala tayong ang Diyos ay isang Diyos ng pagkamalikhain, hindi dapat tayong magulat na makasumpong ng di-kapani-paniwalang mga hallimbawa nitong pagkamalikhain sa mundong Kanyang ginawa.

Katulad nito, naniniwala tayong ang Diyos ay isang Diyos ng mga relasyon kaya masusumpungan natin ang mga relasyon bilang isang sentrong elemento kung paano magkakasamang inilagay ang daigdig. Nilikha Niya ang bawat elemento ng daigdig na may kaugnayan sa iba pang sangnilikha. Nilikha Niya ang mga hayop sa relasyonal na pagkakaisa. Nilikha Niya ang tao sa isang relasyon sa Kanya, sa isa’t isa, at sa iba pang nilikha.

Samantalang limitado ang ating pagkaunawa sa Diyos sa maraming paraan, ang makikita natin sa Kanyang karakter ay dapat magtulak sa ating isaalang-alang kung paano dapat umiral ang mundong ito.

`Gaano nakatutulong ito sa pagkaunawa mo ng daigdig upang makita ito bilang isang repleksyon ng karakter ng Diyos, kahit na kitang-kita ang mga kapinsalaan ng kasalanan?`