---
title:  Isang Kumpletong Daigdig
date:   01/07/2019
---

Madaling maging sabik sa pag-uwi sa Eden. May isang bagay sa maikling paglalarawan ng Halamang nilikha ng Diyos bilang tahanan para kina Adan at Eva na nagpapasiklab ng isang nota ng pananabik sa ating mga puso. Maaaring hindi natin maunawaan kung paano tatkbo ang ganitong daigdig, subalit nadarama nating gusto nating maranasan ito.

Parang ang pagkadama ng kasiyahan at pagiging kumpleto ay naramdaman din ng Diyos: “Nakita ng Diyos ang lahat ng kanyang nilikha at ito ay napakabuti” (Genesis 1:31). Gumawa ang Diyos ng isang bagay na parehong maganda at nagagamit. Ito ay napakaganda sa kanyang disenyo, parehong sa porma at pagiging praktikal. Ito ay masiglang may buhay at kulay, subalit puno rin ng lahat ng kailangan para lumago ang buhay. Hindi kataka-takang palaging tumitigil ang Diyos upang magnilay-nilay na ang mundong Kanyang ginagawa ay mabuti.

`Basahin ang Genesis 1. Ano sa palagay mo ang kahulugan ng paulit-ulit na pahayag na “nakita ng Diyos na ito ay mabuti”? Tingnan ang Genesis 1:3, 10, 12, 18, 25, at 31.`

Kahit na naisulat nang buo pagkatapos ng Pagkakasala, ang Biblia ay puno ng mga pagdiriwang ng natural na daigdig, gaya ng nasa Job 38 hanggang 41 at Awit 148. At dapat nating tandaang ang mga ito ay hindi naisulat bilang isang sulyap na nililingon ang daigdig kung paano ito nang unang nilikha at bago ang kasalanan; isinulat ang mga ito sa panahong pangkasalukuyan, ipinagdiriwang ang kabutihang malinaw pa rin sa ating daigdig.

Kumuha rin si Jesus ng mga halimbawa ng kabutihan at pangangalaga mula sa Diyos, sa natural na daigdig (tingnan halimbawa ang Mateo 6:26, 28-30), pinapupurihan ang parehong tiwala natin sa Diyos at pagpapahalaga ng mga simpleng regalong pumapalibot sa ating may kababalaghan. Kung bubuksan natin ang ating mga mata at titingnan ang mga kamangha-mangha ng sangnilikha, makikita nating tayo ay tunay na mgatumatanggap ng kagilagilalas na regalo mula sa ating Manlalalang. Ang ating tugon kahit sa gitna ng mga pagsubok ay dapat maging pasasalamat, pagkamapagpasalamat, at mapagpakumbabang pagsuko sa Tagabigay ng regalo.

Bilang mga Seventh-day Adventist – iyong parehong ipinadiriwang ang Paglikha at hinihintay ang darating na kaharian ng Diyos – ay dapat na matantong ang mga kagandahan, kagalakan, at kabutihang nakikita at nararanasan natin sa mundo ay mga sulyap sa kung ano ang ating daigdig noon, at kung anong magiging muli nitong kalagayan.

`Sa karanasan mo sa natural na daigdig, ano ang espesyal mong pinahahalagahan tungkol sa mga kamangha-mangha ng Paglalang? Sa pang-araw-araw mong buhay, paano mo maaaring mas mabuting makilala ang Panginoon sa pamamagitan ng mga kamangha-mangha ng Paglalang?`