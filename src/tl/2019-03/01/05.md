---
title:  Isang Nasirang Daigdig
date:   03/07/2019
---

Ang isa pang bagay na ibinigay ng Diyos king Adan at Eva na hindi Niya ibinigay sa kaninuman sa lupa ay ang moral na kalayaan. Sila ay mga moral na nilikha sa mga paraang hindi maaaring maging ang mga halaman, hayop, at punungkahoy. Sobrang pinahalagahan ng Dyios ang moral na kalayaan na pinayagan Niya ang posibilidad na ang Kanyang bayan ay pipiliing sumuway. Sa paggawa nito isinapanganib Niya ang lahat ng Kanyang nilikha para sa mas malaking mithiin ng isang relasyon Niya sa nilikhang tao base sa pag-ibig at malayang kalooban.

Subalit mayroon ding isang tagapanira (itong moral na kalayaan ay umiral din para sa mga anghel), isang gustong guluhin ang mabuti at tapos na daigdig na nilikha ng Diyos at sinikap na gamitin ang natatanging sangnilikha ng Diyos sa lupa – mga tao – para gawin iyon. Nagsasalita sa pamamagitan ng ahas, pinagduduhan ng demonyo ang pagiging ganap at kasapatan ng inilaan ng Diyos (tingnan ang Genesis 3:1-5). Ang pang-unang tukso ay nasain ang higit pa sa ibinigay sa kanila ng Dyos, pagdudahan ang kabutihan ng Diyos, at umasa sa sarili.

Sa pagpili at pagkilos na iyon, ang relayson kailangan sa paglalang gaya nang pagkakadesenyo ng Diyos ay nasira. Hindi na tinatamasa nina Adan at Eva ang relasyon sa kanilang Manlilikha na kung saan sila itinalaga (tingnan ang Genesis 3:8-10). Biglang natanto ng dalawang nilikhang ito na sila ay hubad at napapahiya, ang kanilang relasyon sa isa’t isa ay nabagong halos hindi na maisaayos. Ang kanilang relasyon din sa iba pa sa mundo ay napilay at nasira.

`Basahin ang Genesis 3:16-19. Anong sinasabi sa atin ng mga talatang ito tungkol sa nabagong relasyon sa pagitan ng tao at ng natural na daigdig?`

Dahil sa reyalidad ng kasalanan, ang buhay ay biglang naging mas lalong mahirap para kina Adan, Eva, at ang iba pang nilikha. Ang mga bunga ng kasalanan ay tunay, lalo na dahil sa aapektuhan nito ang sangkatauhan at ating relasyon. Sa isang kaisipan, tayo ay malayo mula sa ating Diyos na Manlalalang. Apektado rin ang ating mga pamilya sa maraming paraan, at kadalasang isang hamon ang ating relasyon sa iba. Nakikipagpunyagi pa nga tayo sa natural na kapaligiran at sa daigdig kung saan tayo nakatira. Nagpapakita ang lahat ng aspekto ng ating buhay at ng ating daigdig sa kasiraang bunga ng kasalanan.

Ngunit hindi ito ang pagkalalang ng Diyos sa daigdig. Ang “mga sumpa” ng Genesis 3 ay dumating ding may isan gpangakong gagawa ang Diyos ng isang paraan para likhaing muli ang ating daigdig at ayusin ang relasyong nasira ng kasalanan. Samantalang nagpapatuloy tayong nakikipagpunyagi sa kasalanan at epekto nito sa ating buhay, tinatawagan tayong pagtibayin ang orihinal na kabutihan ng daigdig at sikaping isakabuhayan ang panukala ng Diyos para sa daigdig na ito.