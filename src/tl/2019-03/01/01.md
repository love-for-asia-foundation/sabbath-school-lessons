---
title:  Lumikha ang Diyos…
date:   29/06/2019
---

### Basahin Para sa Pag-aaral sa Linggong Ito
Genesis 1-3; Gawa 17:28; Awit 148; Awit 24:1; Genesis 4:1-9; Mateo 22:37-39; Apocalipsis 14:7.

> <p>Talatang Sauluhin</p>
> “Ang umaapi sa dukha ay humahamak sa kanyang Lumalang, ngunit ang mabait sa mahirap, sa kanya’y nagpaparangal” (Kawikaan 14:31).

Nakalikha ka na ba ng isang bagay – marahil isang bagay ng sining o gawang-kamay, isang pagkain, o ilang iba pang malikhaing gawa – na nasira lang o tinaggihan ng taong binigyan mo nito? Kung gayon, maaaring nagkaroon ka lang ng isang munting sulyap sa naranasan ng Diyos nang gawin Niya ang mundong ito at bigyan ng buhay ang mga tao, pagkatapos ay makikita lang Niyang sinira ng kasalanan ang Kanyang nalilikha.

Sinasabi ng Biblia na ang daigdig ay nilikha nang buong ingat at nilikhang “napakabuti.” Ang nadama ng Diyos tungkol sa Kanyang paglikha ay maliwanag sa mga salaysay ng Paglikha sa Genesis 1 at 2. Dapat nating basahin ang kuwento ng Pagkakasala sa Genesis 3 sa kontekstong ito at ang pagdadalamhati ng Diyos samantalang hinaharap Niya ang mga taong Kanyang nilikha.

Kapansin-pansing ang ating daigdig ay nagpapatuloy na iniibig ng Diyos, kahit sa kabila ng libong taon ng kasalanan, karahasan, kawalang-katarungan, at tuwirang rebelyon. AT mas kapansin-pansing habang pinapasimulan ng Diyos ang Kanyang panukala para tubusin at likhaing-muli ang daigdig, binigyan Niya tayo, bilang mga mananampalataya, ng papel na gagampanan sa pagsasakatuparan ng mas malalaki Niyang panukala. Oo, tayo ay mga tagatanggap ng Kanyang biyaya; subalit, sa tinanggap nating biyaya, tayo ay binigyan ng ating gawain bilang mga kamanggagawa ng ating Panginoon. Ano ngang isang solumne at banal na responsibilidad!

_*Pag-aralan ang liksyon sa linggong ito bilang paghahanda sa Sabbath, Hulyo 6._