---
title:  Mga Alipin, Balo, Ulila, Dayuhan
date:   09/07/2019
---

`Basahin ang Exodo 23:9. Ano ang mensahe ng Diyos sa Israel dito?`

Bilang mga bagong layang alipin, alam ng mga Israelita kung ano ang mapagmalupitan, mapagsamantalahan, at mababain. At habang kanilang ipinagdiriwang ang kanilang kalayaan, isinalang-alang ng Diyos na hindi nila makalimutan ang pinanggalingan nila, kung ano ang pakiramdam na maging hindi kasali, at ano ang Kanyang ginawa upang iligtas sila. Itinatag Niya ang Paskuwa bilang isang pang-alaalang pagdiriwang at isang oportunidad na ulitin ang kuwento: “Sa pamamagitan ng lakas ng kamay ay inilabas tayo ng Panginoon sa Ehipto, mula sa bahay ng pagkaalipin” (Exodo 13:!4)

`Basahin ang Exodo 22:21-23. Gaano kahalaga ang alaala ng kanilang pagkaalipin sa mga tagubilin tungkol sa kung paano dapat tratuhin ng mga tao ang mga kapus-palad sa bago nilang lipunan?`

Halos katitigil pa lang ang mga alingawngaw nang pagbibigay ng Sampung Utos nang si Moises ay tinawag para gugulin ang higit pang panahon kasama ang Diyos, na Siyang nagbibigay sa kanya ng detalyadong mga tagubilin sa kung paano isakabuhayan itong mga dakilang utos sa lipunang Israelita. Kahit pa bago ang mga tagubilin para sa pagtatayo ng tabernakulo, ibinibigay ng Diyos ang tatlogn kapitulo ng mga batas tungkol sa mga bagay gaya ng nababagay na pagtrato sa mga alipin, mga batas na tumatayong lubos na taliwas sa pagtatratong naranasan ng maraming Israelita. May mga batas na patungkol sa mararahas na krimen, mga batas patungkol sa ari-arian, mga batas para sa pang-araw-araw na pamumuhay, at mga prinsipyo para sa pagtatatag ng mga korte upang ipatupad ang mga batas na ito at maglapat ng katarungan (tingnan ang Exodo 21 hanggang 23).

Ang prominente sa mga batas na ito ay ang malasakit para sa kapwa mamamayan ng bagong lipunang ito, pati na rin ang malasakit para sa mga tagalabas at sa kanilang pinakamadaling masaktan. Hindi dapat pagsamantalahan ang mga taong ito; sila pa nga ay binigyan ng mga karapatang makakuha ng pagkain sa mga paraang igagalang ang kanilang dignidad, gaya nang pamumulot ng mga tirang ani mula sa mga pinaggapasang bukid. Ang ganitong pagtrato para sa “mga tagalabas” at dayuhan ay hindi karaniwan sa sinaunang daigdig. Kahit ngayon ang ilan ay tila nakalilimot sa mahahalagang moral na prinsipyong nasumpungan dito patungol sa pagtrato ng iba.

`Anong alaala sa iyong karanasan ang ginagawa kang mas maawain at mas mapagmalasakit sa pagdurusa o kawalang-katarungan ng iba?`