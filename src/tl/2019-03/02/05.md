---
title:  Ikalawang Ikapu
date:   10/07/2019
---

Maraming Cristiano ang kinikilala at sinusunod ang mga tagubilin ng Biblia tungkol sa pagbabalik ng ikapu. Karaniwang binabanggit mula sa Malakias 3:10, ito ay simpleng pormula, na pagbibigay ng mga mananampalataya ng 10 porsyento ng kanilang kita – o “karagdagan” – upang suportahan ang gawain ng iglesia sa pagpapalaganap ng ebanghelyo. Pinagkatiwalaan ng mga ikapung ito, ang mga iglesia ay may mahihigpit na panuntunan tungkol sa kung paano gamitin ang mga pondong ito, pangunahin ang paggamit nito sa pagsuporta sa direktang ministeryo at pangangaral.

`Basahin ang Deuteronomio 14:22-29. Sa mga tagubiling ito, ano ang pangunahing layunin ng pag-iikapu?`

Ang tukso ay ang isiping nagampanan na natin ang pagbibigay kapag ibinigay natin ang 10 porsyentong iyon. Subalit nagmumungkahi ang mga tagubiling ibinigay sa mga Israelita na ang 10-porsyentong numero ay isang pasimulang bahagi. Iminumungkahi ng mga pag-aaral na ang pamumuhay at pagbibigay ng sinaunang Israelita ayon sa mga panuntunan ng mga kautusang Levitical ay karaniwang nagbibigay ng halos isang ikaapat (1/4) ng buong taong kita para sa gawin ng Diyos, upang suportahan ang mga saserdote at santuwaryo, at makatulong sa mga dukha.

Inilalarawan ng ilang mga iskolar ang pagbibigay na ito – lalo na para sa suporta sa mga dayuhan, ulila, at balo – bilang isang ikalawang ikapu. Kapansin-pansing tinatamasa ng mga tao ng mga bunga ng kanilang pinagtrabahuhan at ipagdiriwang ang kanilang pag-aani. Ipinangako ng Diyos na pagpapalain sila, lalo na sa kanilang bagong lupa, subalit hindi nila dapat bale-walain ang mga pagpapalang iyon o kalimutan ang mga hindi masyadong pinagpala.

Sa regular na taon, dadalhin sa santuwaryo ang bahaging ito ng ani at ibinabahagi mula roon. Ngunit tuwing ikatlong taon, mayroon dapat isang natatanging tampulan sa pagbabahagi ng kanilang pagpapala sa kanilang komunidad. Dito sa mga pagdiriwang ng ani, may natatanging pokus sa mga maaaring madaling hindi mapansin o malimutan: “Pagkatapos mo ng pagbibigay ng buong ikasampung bahagi ng iyong pakinabang sa ikatlong taon, na siyang taon ng pagbibigay ng ikasampung bahagi, ay magbibigay ka nga rin sa Levita, sa taga ibang lupa, sa ulila, at sa babaing bao, upang sila’y makakain sa loob ng iyong mga pintuang-daan, at mabusog” (Deuteronomio 26:12).

Ayon sa mga tagubilin ng Diyos, kahiman ilang bahagi ng pagbibigay ng mga Israelita ay dapat ipokus sa paglalaan ng pinansyal at praktikal na tulong sa mga pinakanangangailangan nito. Muli, nakabase ito sa alaala at pagpapahalaga ng mga tao sa kung gaano kamahabagin at kamakatarungan ang Diyos sa kanila.

`Basahin ang Deuteronomio 26:1-11. Ano ang sinasabi ng Diyos sa kanila? Paano natin magagamit ito sa ating saloobin ukol sa pagbibigay sa nangangailangan?`