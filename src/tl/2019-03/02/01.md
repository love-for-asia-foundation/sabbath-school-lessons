---
title:  Plano Para sa Isang Mas Mabuting Daigdig
date:   06/07/2019
---

### Basahin Para sa Pag-aaral sa Linggong Ito
Exodo 3:7; Mateo 22:37; Exodo 22:21-23; Deuteronomio 14:22-29; 26:1-11; Levitico 25:8-23.

> <p>Talatang Sauluhin</p>
> “’Huwag kang maghihiganti o magtatanim ng galit laban sa mga anak ng iyong bayan; kundi iibigin mo ang iyong kapwa na gaya ng sa iyong sarili: Ako ang Panginoon’” (Levitico 19:18).

Sa Kanyang awa, ang Diyos ay mayroon palaging bayan kung kanino Niya pinananatili ang isang espesyal na relasyon. Sa mga kuwento nina Enoc, Noe, Abraham, Isaac, at Jacob – kabilang sa iba pa – makikita natin ang Diyos na nananabik na ayusing muli ang nasirang relasyon sa tao. Subalit hindi lang ito para sa pakinabang nitong kakaunting indibidwal at ng kanilang pamilya. Nang sila ay nakaugnay sa Diyos at pinagpala Niya, ito ay bahagi ng isang mas malaking panukala para ayusin ang relasyong iyon at ibahagi ang pagpapala sa iba.

Ang pagpapalang ito ay maggagaling sa bansang Israel at, sa katapusan, ay sa Mesiyas, na darating mula sa bansang iyon. Sa pagkalikha ng bayan ng Israel, ang Diyos ngayon ay gumagawa sa isang buong bansa. Kaya, pinasimulan Niyang bigyan sila ng mga batas, regulasyon, kapistahan, at mga kaugaliang magiging isang paraan ng pamumuhay upang silang pinagpala na Diyos ay magkaroon ng kakayahang pagpalain din ang iba.

Walang dudang ang prinsipyong ito ay umiiral pa rin ngayon.

_*Pag-aralan ang liksyon sa linggong ito bilang paghahanda sa Sabbath, Hulyo 13._