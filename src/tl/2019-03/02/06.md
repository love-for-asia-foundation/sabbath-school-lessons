---
title:  Ang Taon ng Pagdiriwang
date:   11/07/2019
---

Sa pakikipagtagpo sa mga Israelita bilang isang bayang walang sariling tahanan at naghihintay para sa kanilang pagsapit sa Lupang Pangako, alam ng Diyos ang kahalagahang magagawa ng lupain samantalang itinatatag nila ang kanilang bagong lipunan sa Canaan. Sa ilalim ng pangunguna ni Josue, pinangasiwaan ng Diyos ang maayos na pagbabahagi ng lupa sa pamamagitan ng mga tribo at grupo ng pamilya.

Subalit nalalaman din Niyang sa paglipas ng panahon, ang yaman, oportunidad, at kakayahang nakaugnay sa pagmamay-ari ng lupa ay may posibilidad na maipon sa kamay ng iilan. Ang mga kahirapang pampamilya, masamang kalusugan, di-mabuting pagpili, at iba pang kasawian ay maaaring magtulak sa ibang may-ari ng lupang ipagbili ang kanilang lupain para sa pangmaikling panahong pakinabang o para lang manatiling buhay, ngunit nangangahulugan itong ang pamilya ay maaalisan ng pag-aari para sa mga susunod na mga henerasyon.

Ang solusyon ng Diyos ay iutos na ang lupa ay hindi maaaring maipagbibili nang lubusan. Sa halip, ang lupa ay maipagbibili lamang hanggang sa susunod na “taong ng pagdiriwang,” na sa panahong ito, ang lupa ay maibabalik sa napag-ukulang pamilya nito, at anumang lupang naipagbili ay maaaring tubusin anumang oras ng nagtinda o isa pang kaanib ng pamilya ng nagtinda. Muli, pinapaalalahanan ng Diyos ang mga tao sa kanilang relasyon sa Kanya at paano ito nakaaapekto sa kanilang mga relasyon sa iba: “’Ang lupain ay hindi maipagbibili magpakailanman, sapagkat akin ang lupain. Kayo’y mga dayuhan at nakikipamayang kasama ko’” (Levitico 25:23).

`Basahin ang Levitico 25:8-23. Sa inyong palagay, paano magiging kaiba ang lipunan kung magagawa ang mga prinsipyong ito, lalo na ang mga salitang “huwag aapihin ng sinuman ang kanyang kapwa”?`

“Ang mga regulasyong itinatag ng Diyos ay dinisenyo upang isulong ang pagkakapantay-pantay sa lipunan. Ang mga itinakda ng taong sabatikal at ng jubileo, sa malaking paraan, ay nagtuwid sa pagkakamali sa panahong pagitan sa sosyal at pulitikal na pamamalakad ng bansa.” – Ellen G. White, Patriarchs and Prophets, p. 534.

Hindi nakatitiyak ang mga mananalaysay ng Biblia kung nasusunod palagi ng lubusan ang mga pang-ekonomiya at sosyal na indayog na ito sa alinmang mahalagang yugto ng panahon (tingnan ang 2 Cronica 36:21). Kahit pa, nagbibigay ang mga patakarang ito ng isan gnakaakit na sulyap sa kung paano maaaring kumilos ang sanlibutan kung luos na masusunod an gmga kautusan ng Diyos. At saka, binibigyan-diin nila ang partikular na malasakit ng Diyos para sa dukha at naisantabi, gayundin ang Kanyang malasakit na makita ang pagiging makatarungan sa mga praktikal sa paraan sa ating sanlibutan.