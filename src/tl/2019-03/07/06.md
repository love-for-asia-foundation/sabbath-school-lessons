---
title:  Ang Krus ni Cristo
date:   15/08/2019
---

Nakaaaliw na ang Diyos ay isang Diyos na nakakikita at nakaririnig ng mga kinaing ng mga dukha at naaapi. Kahanga-hangang ang Diyos ay isang Diyos na, kay Jesus, dumanas at nagtiis ng pinakamalubhang kalupitan, pang-aapi, at kaawalang katarungan ng ating sanlibutan. Sa kabila ng lahat na awa at kabutihang ipinakita ni Jesus sa Kanyang buhay at ministeryo, ang Kanyang kamatayan ay dumating bilang bunga ng poot, paninibugho, at kawalang-katarungan.

Mula sa nagdadalamhating mga panalangin ni Jesus sa halamanan ng Getsemani hanggang sa Kanyang pagkadakip, “mga paglilitis,” pahirap, pangungutya, pagpako sa krus, at kamatayan, tiniis Niya ang isang nakapapagod na pagsubok nang hapdi, kalupitan, kasamaan, at mapang-aping kapangyarihan. Lahat ng ito ay pinatindi ng kawalang-sala, kadalisayan, at kabutihan ng Isang pinagdusahan ito: “kundi hinubaran niya ang kanyang sarili at kinuha ang anyong alipin na naging katulad ng tao. At palibhasa’y natagpuan sa anyo ng tao, siya’y nagpakababa sa kanyang sarili, at naging masunurin hanggang sa kamatayan, maging sa kamatayan man sa krus” (Filipos 2:7, 8). Sa pamamagitan ng lente ng kuwento ng kaligtasan, makikita natin ang kagandahan ng sakripisyo ni Jesus para sa atin, ngunit hindi natin dapat kalimutan ang kalupitan ng pagdurusa at kawalang-katarungan naranasan Niya.

`Basahin ang Isaias 53:3-6. Anong sinasabi nito sa atin tungkol sa nangyari kay Jesus, ang walang kasalanang nagdurusa para sa may sala? Paano ito makatutulong sa ating maunawaan ang dinanas Niya para sa kapakanan natin?`

Kay Jesus, nalalaman ng Diyos ang nadarama ng maging isang biktima ng kasamaan at kawalang-katarungan. Ang sentensyang kamatayan sa isang walang kasalanang tao ay isang karahasan; lalo na ang pagpatay sa Diyos. Lubhang itinulad ng Diyos ang Kanyang sarili sa ating basag at nagkasalang katayuan kaya hindi natin mapagdududahan ang Kanyang pakikitamay, awa, at katapatan: “Sapagkat tayo’y mayroong isang Pinakapunong Pari na marunong makiramay sa ating mga kahinaan, isa na tinukso sa lahat ng mga paraan gaya rin naman natin, gayunma’y walang kasalanan” (Hebreo 4:15). Ano ngang kapahayagan ng karakter ng ating Diyos! Paano nga natin pasisimulang ibalabal ang ating isip sa mabuting balita tungkol sa Diyos na kinakatawanan ng krus?

`Sa lahat ng ginagawa nating para sa Panginoon, lalo na sa pag-abot sa nangangailangan, bakit dapat lagi nating pananatilihin sa sentro ng ating misyon at layunin ang kamatayan ni Jesus, bilang ating Pamalit – hindi lamang para sa ating sarili kundi para sa mga tinutulungan natin?`