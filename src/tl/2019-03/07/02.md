---
title:  Ang Awit ni Maria
date:   11/08/2019
---

Ipalagay ang eksena: nakatanggap si Maria ng isang mensahe mula sa anghel na si Gabriel ilang araw pa lamang ang nakalilipas. Sinabi niya sa kanyang magiging ina siya ni Jesus, ang Anak ng Kataas-taasan. Hindi pa niya nasasabi sa iba pero dinalaw niya si Elizabeth, ang kanyang nakatatandang kamag-anak, na umaasa rin sa isang himalang sanggol. May espirituwal na kabatiran, nakikilala ni Elizabeth ang balita ni Maria bago pa man siya nagkaroon ng pagkakataong makapagsalita ng anuman, at magkasama nilang ipinagdiwang ang mga pangako at kabutihan ng Diyos.

`Basahin ang Lucas 1:466-55. Pansinin ang halo ng papuri sa pagitan ng dapat sana ay para lang sa kanya – “’sapagkat siya na makapangyarihan ay gumawa para sa akin ng mga dakilang bayag’” (Lucas 1:49) – sa mas pangkalahatan. Bakit kailangan makasama sa ating papuri at pagsamba sa Diyos ang parehas na personal at pangkalahatang pagdiriin?`

Ito ay isang pambihirang awit na babagay na mabuti sa mga awit o sa mga sulat ng Hebreong propeta. Umaapaw si Maria nang pagkadama ng pagkamangha at pasasalamat sa Diyos. Kitang-kita niya ang pagkilos ng Diyos sa kanyang buhay, pero nauunawaan din niya ang mas malaking pakahulugan ng panukala ng Diyos para sa kanyang bansa at para sa lahi ng tao.

Subalit sa pagkaunawa ni Maria, hindi lang makapangyarihan at kapuri-puri ang Diyos, Siya rin ay maawain at tila mayroong isang partikular na turing para sa mababang-loob, api-apihan, at dukha. Kaaalis lang ng anghel matapos ianunsyo ang nalalapit na panganganak kay Maria bago siya umawit ng sumusunod: “’Ibinaba niya ang mga makapangyarihan sa kanilang mga trono, at itinaas an gmga may abang kalagayan. Ang mga gutom ay binusog niya ng mabubuting bagay, at ang mayayaman ay painalis niya na walang dalang anuman’” (Lucas 1:52, 53).

Sa pasimulang-pasimula ng kuwento ng buhay ni Jesus sa lupa, ipinakilala Siya bilang isang hari (tingnan ang Lucas 1:43) – subalit bilang pinuno ng ibang uri ng kaharian. Gaya nang paglalarawan dito ng maraming mga komentarista, ang kaharian ng Diyos na pinarituhan ni Jesus para pasinayaan at itatag ay magiging isang “nakabaliktad na kaharian” kung ihahalintulad sa karaniwang sosyal na pagkakaayos ng mga kaharian ng mundong ito. Sa mga paglalarawang mayroon tayo sa kaharian ni Jesus, ang makapangyarihan at mayaman ng sanlibutang ito ang pinakamaliit, at ang dukha at naaapi ay pinalaya, “pinunuan,” at iniangat.

`Kung ang iglesia ay dapat maging isang kapahayagan ng kaharian ng Diyos, gaano kabuti ang ginagawa ng iglesia sa pagmomodelo ng “nakabaliktad na kaharian” na inilarawan ni Maria? Paano maaring imodelo ang isang bagay na ganito – ngunit hindi rin naman nagiging walang katarungan sa mayaman at makapangyarihan, na mga tagatanggap din ng pag-ibig ni Cristo?`