---
title:  Ang Pahayag ng Misyon ni Jesus
date:   12/08/2019
---

Kung ito man ang itinakdang babasahin para sa araw na iyon o maski sinadyang matagpuan ni Jesus ang may kaugnayang mga talata (Isaias 61:1, 2) sa balumbong ibinigay sa Kanya para basahin, hindi nagkataong ang mga talatang ito ang talata para sa una Niyang sermon sa publiko. Hindi rin nagkataong ang kuwento ng maiksing sermon ni Jesus sa Lucas 4:16-21 – “’Ngayo’y naganap ang kasulatang ito sa inyong pandinig’” (Lucas 4:21) – ang nagpasimula sa tala ni Lucas sa pampublikong ministeryo ni Jesus.

Tila pinupulot ni Jesus ang himig mula sa awit ni Maria sa isang “nakabaliktad na kaharian” at nagpapasimulang isagawa ito sa Kanyang ministeryo. Si Jesus – at si Lucas sa kanyang pagkukuwentong muli sa Kuwento ni Jesus – ay ginamit ang propesiya ni Isaias para ipaliwanag ang ginagawa ni Jesus at gagawin pa, ngunit ito rin ay isa pang paraan ng pagpapahayag ng inilarawan ni Maria 30 taon ang nakaraan. Ang mga dukha, nasasaktan, at naapi ang espesyal na pokus at tagatanggap ng mabuting balitang dinadala ni Jesus.

Ginamit ni Jesus ang mga talatang ito mula sa Isaias 61 bilang Kanyang pahayag ng misyon. Ang kanyang ministeryo at misyon ay magiging parehong espirituwal at praktikal, at kanyang ipapakitang hindi magkalayo ang espirituwal at praktikal gaya nang minsan nating inaakala. Para kay Jesus at sa Kanyang mga alagad, ang pagmamalasakit sa mga tao sa pisikal at sa praktikal ay kahiman bahagi ng espirituwal na pagmamalasakit sa kanila.

`Basahin at paghambingin ang Lucas 4:16-21 at 7:18-23. Bakit sa palagay mo sumagot si Jesus sa ganitong paraan? Paano ka tutugon sa katulad na mga tanong tungkol sa pagka-Diyos at pagiging Mesiyas ni Jesus?`

Nang isinugo ni Jesus ang Kanyang mga alagad, ang komisyong ibinigay Niya sa kanila ay kaayon din sa misyong ito. Samantalang inaanunsyo nilang “Malapit na ang kaharian ng langit” (Mateo 10:7), ang karagdagang tagubilin ni Jesus sa Kanyang mga alagad ay “’pagalingin ninyo ang mga maysakit, buhayin ninyo ang mga patay, linisin ninyo ang mga ketongin, palayasin ninyo ang mga demonyo. Tinanggap ninyong walang bayad, ibigay ninyong walang bayad’” (Mateo 10:8). Ang kanilang ministeryo sa Kanyang pangalan ni Jesus at ng kahariang inanyayahan Niya ang mga taong sumapi. Ang mga alagad din, ay sasama kay Jesus sa Kanyang misyon para iangat ang huli, ang pinakamaliit, at ang nawaglit.

`Paano natin babalansehin naman ang gawaing ito kasama ang kritikal na mensahe ng pangangaral ng mga Mensahe ng Tatlong Anghel sa isang nawaglit na sanlibutan? Bakit kailangan maiugnay ang lahat ng gagawin natin, sa anumang paraan, para sa pagpapahayag ng “katotohanan sa ngayon”?`