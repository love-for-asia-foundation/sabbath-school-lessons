---
title:  Nililinis ang Templo
date:   14/08/2019
---

Kapag binasa natin ang mga kuwento ni Jesus sa mga Ebanghelyo, madalas tayong naakit sa mababanayad na mga larawan ni Jesus – ang malasakit Niya sa may karamdaman at para sa mga bata, ang mga kuwento Niya ng paghahanap sa nawala, at Kanyang pagsasalita tungkol sa kaharian ng Diyos. Ito marahil ang dahilan kung bakit ang ibang mga kuwento kung saan natin Siya nakikitang kumikilos na may puwersa at nakasasakit – lalo na laban sa mga lider ng relihiyon ng Kanyang panahon at ilan sa kanilang mga gawi – ay maaaring ikagulat natin.

`Basahin ang Mateo 21:12-16, Marcos 11:15-19, Lucas 19:5-48, at Juan 2:13-17. Ano ang kahalagahan ng katotohanang ang mga katulad na kuwentong ito ay sinabi sa lahat ng mga salaysay sa Ebanghelyo?`

Parang hindi kagulat-gulat na ang pangyayaring ito ay isinama sa bawat Ebanghelyo. Ito’y isang kuwentong hitik ng drama, askyon, at damdamin. Buong linaw na nabahala si Jesus tungkol sa paggamit ng templo sa ganitong paraan, at tungkol sa pagpapalit ng tunay na pagsamba sa pagtitinda ng pansakripisyong hayop. Ano ngang paglapastangan ng lahat ng kinakatawanan ng mga sakripisyong iyon, na ang Kanyang humahaliling kamatayan para sa mga kasalanan ng sanlibutan!

Ang ganitong tuwirang kilos ay umaangkop na mabuti sa tradisyon ng mga propetang Hebreo. Ang puntong ito ay iminungkahi sa bawat salaysay ng Ebanghelyo ni Jesus o ng mga manunulat ng Ebanghleyo na sumisipi mula sa Isaias, Jeremias, o Mga Awit upang ipaliwanag ang nangyayari sa kuwentong ito. Kinilala ng mga tao si Jesus bilang isang propeta (tingnan ang Mateo 21:11) at lumapit sa Kanya samatalang Siya ay nagpapagaling at nagtuturo sa bulwagan ng templo matapos Niyang itaboy ang mga nagtitinda at nagpapalit ng pera. Ang mga tao ang siyang nakasumpong ng kagalingan sa Kanyang hipo at pag-asang lumalago sa kanilang mga puso samantalang sila ay nakikinig sa Kanyang turo.

Kinilala rin ng mga lider ng relihiyon si Jesus bilang isang propeta – bilang isang panganib sa kanilang kapangyarihan at ng katatagan ng kanilang kaayusang sosyal – at umalis para magbalak na patayin si Jesus, sa kagayang paraang ginawa ng mga nauna sa kanilang nagsabwatan laban sa mga propeta nang mga nakalipas na dantaon (tingnan ang pagkakaibang ito sa Lucas 19:47, 48).

`Bilang mga kaanib ng iglesia, paano natin magagawa ang ating bahagi para matiyak nating ang ating lokal na iglesia ay hinding-hindi magiging mga lugar na kailangan ang kinailangan ng templo sa panahon ni Cristo? Paano natin maiiwasan ang mga espirituwal na panganib na iyon? Sa katunayan, ano ang ilan sa mga ito?`