---
title:  Nagpapagaling si Jesus
date:   13/08/2019
---

Ang ebanghelyo ay batbat ng mga kuwento ng mga himala ni Jesus, lalo na sa pagpapagaling. Gaya nang pagkakahula ni Isaias, pinagaling Niya ang bulag at pinalaya iyong naging bihag ng karamdaman, kung minsan pagkatapos ng maraming taon ng pagdurusa (tingnan, halimbawa, ang Marcos 5:24-34; Juan 5:1-15). Pero higit pa rito ang ginawa Niya: Pinalakad Niyang muli ang mga pilay; pinagaling Niya ang mga ketongin – hindi lang sa pamamagitan ng salita kundi sa pamamagitan ng paghipo sa kanailang, bagaman sila ay “marumi”; hinarap Niya ang mga emonyong inalihan ang isip at katawan ng tao; at binangon kahit ang mga patay.

Maaari nating asahang ang mga himalang ito ay tungkol sa pang-aakit ng maraming tao at pagpapatunay ng Kanyang kapangyarihan sa marami Niyang kritiko at mapaghinala. Ngunit hindi palaging ganito ang kalagayan. Sa halip, madalas na pinagtatagubilinan Niya ang taong pinagaling na huwag sabihin ito sa kahit kanino. Bagaman tila ang mga kapapagaling na tao ay hindi tiyak na susunod sa mga tagubiling ito at sasarilinin ang kahanga-hangang balita sa kanilang sarili, sinisikap ni Jesus na ipakitang ang Kanyang mga himala ay tungkol sa mas makabuluhan kaysa isang palabas. Ang pangwakas na mithiin, siyempre, ay para tanggapin ng tao ang kaligtasang nasa Kanya.

Gayunman, ang mga himala ng pagpapagaling ni Jesus ay pagpapahayag ng Kanyang awa. Halimbawa bago ang pagpapakain ng 5,000, isinalaysay ni Mateo na, “Pagdating niya sa pampang, nakita niya ang napakaraming tao. Nahabag siya sa kanila at pinagaling niya ang mga maysakit sa kanila” (Mateo 14:14). Naramdaman ni Jesus ang kirot niyong nasasaktan at ginawa ang makakaya Niya sa mga taong nakasalamuha Niya para tulungan at iangat sila.

`Basahin ang propesiya ni Isaias sa Mateo 12:15-21. Sa anong mga paraan kinilala nina Isaias at Mateo ang ginagawa ni Jesus bilang isang mas malaki kaysa iilan – o kahit ilang daan – na taong may karamdaman?`

“Bawawt himalang ginampanan ni Cristo ay isang tanda ng Kanyang pagka-Diyos. Ginagawa Niya ang mismong gawaing hinulaan tungkol sa Mesiyas; subalit sa mga Fariseo ang gawaing ito ng awa ay mga positibong paglabag. Ang mga Judiong lider ay tiningnan nang may walang-pusong kawalang-kabuluhan ang pagdurusa ng tao. Sa maraming kaso ang kanilang pagkamakasarili at pang-aapi ang dahilan ng pagpapahirap na inibsan ni Cristo. Kaya isang sumbat sa kanilang ang Kanyang mga himala.” – Ellen G. White, The Desire of Ages, p. 406.

Ang mga himalang pagpapagaling ni Jesus ay mga gawa ng awa at katarungan. Ngunit sa lahat ng kaso, ang mga ito ay hindi isang dulo sa at ng mga sarili nito. Sa dakong huli lahat ng ginawa ni Cristo ay para sa layunin ng pag-akay sa tao tungo sa buhay na walang hanggan (tingnan ang Juan 17:3)