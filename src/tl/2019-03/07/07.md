---
title:  Karagdagang Kaisipan
date:   16/08/2019
---

Basahin ang Ellen G. White, “In the footsteps of the Master,” pp. 117-124, sa Welfare Ministry; “Days of Ministry,” pp. 29-50, sa The Ministry of Healing; “The Temple Cleansed Again,” pp. 589-600; “In Pilate’s Judgment Hall,” pp. 723-740, sa The Desire of Ages.

“Nagbigay ang Diyos sa Kanyang salita ng matibay na ebidensyang Kanyang paparusahan ang mga lumalabag ng Kanyang kautusan. Iyong mga pinupuri ang sarili na Siya ay sobrang maawain para isagawa ang katarungan sa makasalanan, ay kailangan lamang tumingin sa krus ng Kalbaryo. Ang kamatayan ng walang batik na Anak ng Diyos ay sumasaksing ang ‘kabayaran ng kasalanan ay kamatayan,’ na bawat paglabang ng utos ng Diyos ay dapat tumanggap ng nararapat na parusa nito. Si Cristo na walang kasalanan ay naging kasalanan para sa tao. Pinasan Niya ang sala ng paglabag, at ang pagtatago ng mukha ng Ama, hanggang ang Kanyang puso ay nabasag at ang Kanyang buhay ay nalupig. Ginawa ang lahat ng sakripisyong ito para matubos ang mga makasalanan. Walang ibang paraan na ang tao ay mapapalaya mula sa parusa ng kasalanan. At bawat kaluluwang tumatangging maging kabahagi ng pagtubos na inilaan sa ganong halaga ay kailangang pasanin sa kanyang sarili ang sala at parusa ng paglabag.” – Ellen G. White, The Great Controversy, p. 539, 540.

**Mga Tanong Para sa Talakayan**

`1. Basahin ang pahayag ni Ellen G. White sa itaas. Pag-usapan ang tungkol sa reyalidad ng kawalang-katarungan: si Cristo, ang walang sala, ay pinagdurusahan ang parusa ng may sala! Bakit napakahalagang panatilihin ng kritikal na katotohanang ito sa harapan natin?`

`2. Hindi kailanman itinaguyod ni Jesus ang repormang pulitikal upang makalikha ng uri ng “kaharian” na tinutukoy Niya. Sabagay, ang kasaysayan ay puno ng talagang malulungkot na kuwento ng taong gumamit ng karahasan at pang-aapi, lahat sa pangalan ng pagtulong sa api-apihan at pinahihirapan. Kaya madalas na lahat ng naisakatuparan ay pagkapalit ng isang mapang-aping uri ng ibang mapang-api. Bagaman ang mga Cristiano ay maaari at dapat gumawang kasama ng mga nakaluklok sa kapangyarihan para subukang tulungan ang api-apihan, bakit dapat silang laging maingat sa paggamit ng pulitika para makamit ang mga layuning ito?`

`3. Isipin ang tungkol sa kung ano ang kinailangan ng panukala ng kaligtasan. Si Jesus, ang matuwid, nagdurusa para sa hindi makatuwiran – na ibig sabihin ay ang bawat isa sa atin. Bakit dapat itong dakilang sakripisyo, sa ating kapaanan, ay gawin tayong mga bagong tao kay Cristo?`

**Buod**: Sa mga Ebanghelyo, ang ministeryo ni Jesus ay ipinakilala at ipinaliwanag na may pagtukoy sa gawain ng mga propeta sa Lumang Tipan. Ang mabuting balita para sa dukha, kalayaan para sa inaaapi, at kagalingan para sa nasiraan ng loob ay ipinahayag bilang mga pananda ng Mesiyas – at isang bagay na ipinakita ni Jesus sa Kanyang buong ministeryo. Gayunman, sa Kanyang kamatayan, pinagdusahan din Niya ang bigat ng kawalang-katarungan at sa huli ay nadaig ang pinakamasama ng nagkasalang sangkatauhan at kalupitan. Salamat sa Kanyang walang-katarungang kamatayan para sa ating kapakanan, ang ating mga kasalanan ay maaaring mapatawad, at mayroon tayong ng pangako ng buhay na walang hanggan.