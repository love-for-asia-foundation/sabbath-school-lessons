---
title:  Karagdagang Kaisipan
date:   13/09/2019
---

Basahin si Ellen G White, “Called to Reach a Higher Standard, " pp. 309-322, Sa THE ACTS OF THE APOSTLES; "Desolation of the Earth, " pp. 653-661, sa THE GREAT CONTROVERSY.

“Nang ibinaling ng tinig ng Diyos ang pagkakabihag ng Kanyang bayan, nagkaroon ng malaking pagkagising doon sa nawalan ng lahat sa malaking labanan ng buhay. Samantalang nagpapatuloy ang panahon ng pagsubok sila ay binulag ng mga pandaraya ni Satanas, at kanilang binigyang-dahilan ang kanilang paraan ng kasalanan. Pinagmalaki ng mayaman ang kanilang pangingibabaw sa mga hiudi gaanong napaboran; ngunit natamo nila ang kanilang mga yaman sa pamamagitan ng paglabag ng utos ng Diyos. Kinaligtaan nilang pakainin ang nagugutom, damitan ang mga hubad, makitungo nang nararapat, at ibigin ang awa… Ipinagbili nila ang kanilang kaluluwa para sa makalupang yaman at kasayahan, at hindi naghangad na maging mayaman tungo sa Diyos. Ang bunga ay, ang buhay nila ay isang kabiguan; ang kanilang mga kaluguran ay ngayo'y naging poot, ang kanilang mga yaman ay naging kabulukan"---Ellen G. White, THE GREAT CONTROVERSY, p.654.

"Nagwakas na ang malaking tunggalian. Wala na ang kasalanan at mga makasalanan. Malinis na ang buong sansinukob. Isang pulso ng pagkakasundo at kagalakan ang pumipintig sa buong lawak ng sangnilikha. Mula sa Kanyang lumikha ng lahat, dumaloy ang buhay at liwanag at kagalakan, sa buong larangan ng walang hangganang kalawakan. Mula sa pinakamaliit na atomo hanggang sa pinakamalaking sanlibutan, lahat ng mga bagay, may buhay at wala, sa kanilang di-nalambungang kagandahan at sakdal na kagalakan, ay inihahayag na ang Diyos ay pag-ibig."—Ellen G. White, THE GREAT CONTROVERSY, p. 678.

**Mga Tanong Para sa Talakayan**

`Ipaliwanag kung paanong ang napag-aralan mo ngayong linggo ay nagpapakitang ang buhay, dito at ngayon, ay may halaga. Ipareho ito sa paniniwala ng ibang hindi natin kailangang mabahala tungkol sa buhay na ito at sa mundong ito dahil wawasakin ito ng Diyos at pasisimulang muli. Paano tayo magiging maingat, din, na hindi gamitin ang katotohanang ito ng pangako ng bagong pag-iral para pabayaan ang nangangailangan (matapos ang lahat, sa wakas, itatama ng Diyos ang lahat)? Mas masahol pa, paano nating matitiyak na hindi tayo magiging isa sa mga gumagamit ng katotohanang ito para pagsamantalahan ang iba?`

`Inaasahan ng pagkaunawa ng Seventh-day Adventist sa propesiya ng Biblia na ang kasamaan, ligalig, at pagdurusa ay darami samantalang papalapit tayo sa pagbabalik ni Jesus. Kapag ang mga ganitong bagay ay nangyari, madalas tayong sumasangguni sa Mateo 24. Paano natin dapat tingnan ang mga trahedyang ito sa liwanag ng Mateo 25?`

**Buod**: Hindi papayagan ng ating Diyos na magpatuloy nang walang hanggan ang kasamaan. Ang malaking pag-asa ng Biblia ay ang pagbabalik ni Jesus para magdala ng katapusan sa kasamaan, para pagalingin ang kawalang katarungan at likhain ang bagong daigdig gaya nang pagkakatalaga nito. Itinayo sa muling pagkabuhay ni Jesus, ang pag-asang ito ay pag-iibahing-anyo ang ngayon at magbibigay tapang sa ating paglilingkod sa Diyos at sa iba samantalang naghihintay tayo sa Kanyang pagbabalik.