---
title:  Isang Tiyak na Uri ng Pag-asa
date:   09/09/2019
---

Madalas na pinupuna ang relihiyon dahil sa isang hilig na ilayo ang mga mananampalataya mula sa buhay dito at ngayon tungo sa ibang mas mabuting kabilang-buhay. Ang pinupuna ay ang pokus ng isa pang kaharian ay nagiging isang porma ng pinabanal na pagtalikod sa katotohanan at naggagawad sa mananampalataya ng kakaunting pakinabang sa mundo at sa lipunan. Paminsan-minsan, iniiwang bukas ang sarili ng mga mananampalataya sa ganitong pamumuna, kung minsan pa nga ay pinauunlad, pinangangaral, at isinasagawa ang ganitong uri ng saloobin. 

At, gayundin, mayroon tayong kakila-kilabot na halimbawa ng mga nasa kapangyarihang sinasabi sa mga dukhang tanggapin na lang ang kanilang malungkot na kapalaran ngayon dahil, kapag bumalik si Jesus, lahat ay itatama.

Oo, ang ating mundo ay isang nagkasala, nasira, at kalunus-lunos na lugar—at walang mali o napamaling lugar sa pag-asam ng panahon kapag itatama ng Diyos ang daigdig; kapag tatapusin Niya ang kawalang katarungan, kirot, at kapighatian, at kapag pinalitan Niya ang kasalukuyang kaguluhan ng Kanyang maluwathati at makatwirang kaharian. Matapos ang lahat, kung wala ang pag-asang iyon, kung wala ang pangakong iyon, wala na talaga tayong anumang pag-asa.

Sa Kanyang sermon sa wakas ng mundo (tingnan ang Mateo 24 at 25) ginugol ni Jesus ang unang kalahati ng kanyang pagsasalita sa pagdedetalye ng pangangailangan para sa pagtakas, kahit na umabot sa punto ng pagsasabing “ 'kung hindi paiikliin ang mga araw na iyon, ay walang makakaligtas'" (Mateo 24:22). Pero ito ay higit na isang pambungad sa Kanyang paliwanag ng kabuluhan ng mga pangako ng Diyos. Ang pagpokus lang-- o kahit lalo na-- sa "pagtakas" na aspekto ng Cristianong pag-asa para sa hinaharap ay hindi pagkaunawa sa ilan sa mas malalalim na puntong ginagawa ni Jesus.

`Basahin ang Mateo 24 at 25. Ano ang pinakamahalagang punto mula sa pagbabasa nitong sermon ni Jesus? Paano mo bubuurin ang mga tagubilin ni Jesus sa kung paano tayo mamumuhay samantalang hinihintay ang Kanyang pagbabalik?`

Kung ano ang pinaniniwalaan natin tungkol sa hinaharap ay may mahalagang implikasyon sa kung paano tayo mamumuhay ngayon. Ang isang malakas na pag-asa sa mga pangako ng Diyos tungkol sa Kanyang hinaharap para sa ating daigdig ay dapat na maging pampasigla para sa masigasig na pakikipagtipan, ang siklab para sa isang buhay na mayaman at malalim at gumagawa ng pagkakaiba sa iba.

`Paanong inaaari at dapat na ang pag-asa at pangako ng pagbaba1ik ni Jesus ay aapektuhan kung paano tayo mamumuhay ngayon, lalo na sa konteksto ng pagtulong sa mga nangangailangan?`