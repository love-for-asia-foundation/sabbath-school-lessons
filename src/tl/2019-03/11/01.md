---
title:  Pagsasakabuhayan ng Pag-asa sa Pagdating
date:   07/09/2019
---

### Basahin Para sa Pag-aaral sa Linggong Ito
Lucas 18:1-8; Mateo 24¬:25; 1 Corinto.15:12-19; Eclesiastes 8:14; 12:13,14; Apocalzps 21:1-5; 22:1-5.

> <p>Talatang Sauluhin</p>
> "Kaya, mga kapatid kong minamahal, kayo'y maging matatag, hindi nakikilos, na laging sagana sa gawa ng Panginoon, yamang nalalaman ninyo na hindi walang kabuluhan ang inyong gawa sa Panginoon"(1 Corinto 15:58).

Inanunsyo ni Jesus ang kaharian ng Diyos bilang isang pangkasalukuyang reyalidad na maaari tayong maging bahagi ngayon. Isinugo Niya ang Kanyang mga alagad para gawin ang katulad na anunsyo at para ganapin ang Kanyang kaharian sa pamamagitan ng pangangaral ng ebangheIyo at ng paglilingkod sa iba; ibig sabihin, sa pagbibigay na kasimbuong laya gaya nang pagkakatanggap nila (tingnan ang Mateo 10:5-8).	

Pero malinaw din si Jesus na ang Kanyang kaharian ay isang kakaibang uri ng kaharian: "hindi mula sa sanlibutang ito" (Juan 18:36)—at darating pa sa kalubusan nito. Pinasinayaan sa pamamagitan ng Kanyang pagkakatawang-tao, ministeryo, kamatayan, at muling pagkabuhay, ang kaharian ng Diyos, pero inaasahanan din ni Jesus ang isang panahong kapag ang Kanyang kaharian ay lubos na papalitan ang mga kaharian ng daigdig na ito, at malulubos ang paghahari ng Diyos.

Batay sa pakahulugan, ang mga Adventista—ang mga naghihintay sa pagdating na ito at sa kahariang ito--ay ang mga taong may pag-asa. Pero ang pag-asang ito ay di lamang tungkol sa isang hinaharap na bagong daigdig. Samantalang tumitingin ang pag-asa sa hinaharap, binabago ngayon ng pag-asa ang kasalukuyan. Mayroong gayong pag-asa, namumuhay tayo sa kasalukuyan gaya nang inaasahan natin sa hinaharap, at nagpapasimula tayong gumawa para magkaroon ng pagkakaiba ngayon sa mga paraang bumabagay sa kung ano ang inaasahan nating magiging mundo balang araw.