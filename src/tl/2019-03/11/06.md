---
title:  Wala Nang mga Luha o Kirot
date:   12/09/2019
---

`Basahin ang Apocalipsis 21:1-5 at Apocalipsis 22:1-5 at gumugol ng ilang panahon na subukang isipin kung ano ang uri ng buhay gaya nang pagkakalarawan dito. Bakit mahirap na isipin ang buhay na walang kasalanan, kamatayan, at mga luha?`

Ang mga paglalarawan ng Biblia sa ating buhay matapos ang kasalanan ay walang pag-aalinlangang kamangha-mangha at maluwalhati at walang dudang halos kinakatawanan lang ang naghihintay sa atin. Kahit sa mga talatang ito, ang mga paglalarawan ay halos kasindami ng tungkol sa magiging wala roon kaysa naroroon. Kapag ang daigdig lang na ito ang alam natin, maaaring mahirap isipin ang buhay na walang kirot at pagdurusa, kamatayan at takot, kawalang-katarungan at kahirapan. 

Hindi lang wala na ang mga bagay na ito, ngunit ang paglalarawang ito ay nagdaragdag ng personal na ugnayan: "At papahirin niya ang bawat luha sa kanilang mga mata" (Apocalipsis 21:4). Sa konteksto ng mga naligtas, ang pagkahabag ng Diyos para sa mga nagdusa sa buong kasaysayan ng tao ay narating ang isang lundo rito sa iisang pangungusap. Hindi lang Niya tinatapos ang kanilang pagdurusa, kundi personal niyang pinupunasan ang kanilang mga luha.

Binugbog at nagkapilat sa pamamagitan ng isang buhay ng kasalanan at isang daigdig ng kawalang-katarungan at trahedya, makikita natin sa aklat ng Apoca1ipsis ang mga pahiwatig sa isang proseso ng pagpapaga1ing para sa lahat sa atin na naging biktima ng kasalanan sa maraming iba't ibang paraan. Inilalarawan ang punungkahoy ng buhay, ipinaliwanag ni Juan na "ang mga dahon ng punongkahoy ay para sa pagpapagaling sa mga bansa”  (Apocalipsis 22:2). Muli, ipinapakita ng Diyos ang Kanyang pagkaunawa sa, at pagkahabag para sa, kung ano ang ibig sabihin ng maging tao, na madama, maranasan, at masaksihan, at kahit pa maging kabahagi sa kasamaan ng daigdig ito. Ang Kanyang panukala para sa muling paglikha ng ating daigdig ay kabilang ang pagsasauli at pagpapagaling ng bawat isa sa atin.

Hanggang noon, hahangarin nating maging lahat ng maaaring maging kay Cristo, ginagawa ang ating bahagi, nag-aatubili at maliit man ang ating bahagi, para maglingkod sa mga nakapalibot sa atin na nangangailangan ng maiaalok natin. Anuman ito, mababait na salita, isang mainit na pagkain, tulong na medical, gawaing pang-ngipin, pananamit, pagpapayo—anumang magagawa natin ay dapat na ginagawa natin na may uri ng pag-ibig na pagpaparaya, pagpapakasakit, pagsasakripisyo, na ipinakita ni Jesus nang Siya ay naririto. 

Siyempre, ang daigdig ay pasama nang pasama, sa kabila ng ating pinakamabubuting pagsisikap. Alam ni Jesus iyon; gayunman, ang katotohanang ito ay hindi pumigil sa Kanyang paglingkuran ang iba, at hindi rin ito dapat pumigil sa atin.