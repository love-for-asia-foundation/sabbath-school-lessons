---
title:  Pag-asa sa Muling Pagkabuhay
date:   10/09/2019
---

Ang pag-asa ng Cristiano sa ikalawang pagparito ni Jesus ay hindi lang tungkol sa pagharap na pagtingin sa isang masayang hinaharap. Para sa mga unang Cristiano, ang muling pagkabuhay ukol sa katawan ni Jesus ang nagbigay ng pangako ng Kanyang pagbabalik nang isang matibay na reyalidad. Kung Siya ay makababalik mula sa pagiging patay—na kanila mismong nasaksihan—tiyak na Siya ay babalik para kumpletuhin ang panukala ng pag-aalis ng kasalanan at ng mga epekto nito at pagpapanibago ng daigdig (tingnan ang 1 Corinto 15:22, 23).

Para kay apostol Pablo, ang muling pagkabuhay ay ang susing elemento ng pag-¬asa ng Pagdating. Nahahanda siyang itaya ang krebilidad ng lahat ng ipinangaral niya rito sa pinakasukdulang kababalaghan sa kuwento ni Jesus: “Kung si Cristo ay hindi muling binuhay, ang inyong pananampalataya ay walang kabuluhan" (1 Corinto 15:17). Isipin ang tungkol sa kanyang mga salita rito at kung gaano kahalaga ang muling pagkabuhay ni Cristo sa lahat ng inaasahan natin.

`Basahin ang 1 Corinto 15:12-19. Paano mo ipaliliwanag sa isang hindi naniniwala kung bakit ang katotohanan ng muling pagkabuhay ay talagang kailangan sa Cristianong pagasa?`

Ang pagkakasaksi sa muling pagkabuhay ni Jesus ay nagbago ng mga unang alagad. Gaya nang nakita na natin, isinugo sila ni Jesus para ianunsyo at ilaganap ang kaharian ng Diyos (tingnan ang Mateo 10:5–8), ngunit ang kamatayan ni Jesus ay bumasag ng kanilang lakas-ng-loob at dumurog ng kanilang mga pag-asa. Ang sumunod nilang pagkahirang (tingnan ang Mateo 28:18-20), na ibinigay ng muling nabuhay na Jesus at pinalakas ng pagdating ng Banal na Espiritu (tingnan ang Mga Gawa 2:1-4), ay inilagay sila sa daan ng pagbabago ng mundo at pagsasakabuhayan ng kahariang itinatag ni Jesus.

Pinalaya mula sa kapangyarihan at takot ng kamatayan, ang mga unang mananampalataya ay namuhay at may tapang na nagbahagi sa pangalan ni Jesus (tingnan, halimbawa ang, 1 Corinto 15:30, 31). Ang kasamaang nagdadala ng kamatayan ay ang parehong kasamaang nagdadala ng pagdurusa, kawalang katarungan, kahirapan at pang-aapi sa lahat ng uri nito. Gayunman, dahil kay Jesus at sa Kanyang tagumpay sa kamatayan, balang araw magwawakas ang lahat ng ito. "Ang huling kaaway na lilipulin ay ang kamatayan"(1 Corinto 15:26).

`Sa wakas, sinuman ang tutulungan natin ngayon, lahat sila sa huli ay mamamatay sa ano't ano man. Ano ang itinuturo sa atin nitong masakit na katotohanan tungkol sa kung gaano kahalaga ang ipaalam sa iba itong pag¬-asang masusumpungan nila sa kamatayan at muling pagkabuhay ni Jesus?`