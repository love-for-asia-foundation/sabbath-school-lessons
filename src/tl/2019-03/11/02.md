---
title:  “Hanggang Kailan, O Panginoon
date:   08/09/2019
---

Sa buong kuwento ng Biblia, mayroong nauulit na panawagan mula sa bayan ng Diyos—lalo na sa mga dumaranas ng pagkaalipin, pagkakatapon, pang-aapi, kahirapan, o iba pang kawalang-katarungan o trahedya—para mamagitan ang Diyos. Ang mga alipin sa Ehipto, ang mga Israelita sa Babilonia at marami pang iba ay tumawag sa Diyos para makita at marinig ang kanilang pagdurusa at para ituwid ang mga maling ito. At nag-aalok ang Biblia ng mga halimbawa ng mga kilos ng Diyos para iligtas at isauli ang Kanyang bayan, kung minsan ay kahiman naghihiganti sa mga nang-aapi sa kanila at sa kanilang mga kaaway.

Ngunit karaniwang di-nagtatagal ang mga pagliligtas na ito, ang iba't ibang propeta ay nagpatuloy na magturo pasulong sa isang katapusang pamamagitan, kapag wawakasan na ng Diyos ang kasamaan at itataas ang api. Kasabay nito, ipinagpatuloy ng mga propetang ito ang hiyaw, “Hanggang kailan, O Panginoon?" Halimbawa, nagtanong ang anghel ng Panginoon tungkol sa pagkakatapon ng mga Israelita, “ O Panginoon ng mga hukbo, hanggang kailan ka mawawalan ng habag "? (Zacarias 1:12).

`Ang Mga Awit ay puno ng mga panaghoy tungkol sa tila kasaganaan at mabuting kapalaran ng masasama samantalang ang matutuwid ay inaabuso, pinagsasamantalahan, at dukha. Ang Mang-aawit ay paulit-ulit na nananawagan sa Diyos na mamagitan, naniniwalang hindi nakaayos ang daigdig sa ngayon sa paraang nilikha o ginusto ng Diyos, at ipinagpapatuloy ang hiyaw ng mga propeta at inapi 'Hanggang kalian, O Panginoon? (tingnan halimbawa ang Awit 94:3-7).`

Sa isang isipan, mas mahirap tiisin ang kawalang-katarungan sa mga naniniwala sa isang makatarungang Diyos na ninanais ang katarungan para sa lahat ng Kanyang bayan. Ang bayan ng Diyos ay laging may damdamin ng pagkainip tungkol sa kasamaan sa mundo—ang tila kawalan ng kilos ng Diyos ay isang pinanggagalingan ng pagkainip. Kaya, ang kung minsan ay masakit na tanong ng mga propeta: "O Panginoon, hanggang kailan ako hihingi ng tulong, at hindi mo papakinggan? O dadaing sa iyo ng 'Karahasan' at hindi ka magliligtas? ' (Habakuk 1:2).

Ipinagpatuloy sa Bagong Tipan ang isang katulad na sigaw, kung saan ang paglalang mismo ay inilarawan na dumaraing para sa Diyos na iligtas at likhaing muli (tingnan ang Roma 8:19-22). Sa Apocalipsis 6:10, ang hiyaw na ito—"Hanggang kailan, O Panginoon?"—ay ipinagpatuloy sa kapakanan nung mga pinaslang dahil sa kanilang pananampalataya sa Diyos. Pero ito ay ang katulad na hiyaw, tinatawagan ang Diyos para mamagitan sa kapakanan ng Kanyang bayang inapi at inusig.

`Basahin ang Lucas 18:1--8. Ano ang sinasabi ni Jesus tungkol sa tugon ng Diyos sa mga paulit-ulit na hiyaw at panalangin ng Kanyang bayan para Siya ay kumilos sa kanilang kapakanan? Paano ito nakaugnay sa pangangailangan para sa pananampalataya?`