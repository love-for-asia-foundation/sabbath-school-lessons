---
title:  Karagdagang Kaisipan
date:   02/08/2019
---

Basahin ang Ellen G. White, “The Assyrian Captivity,” pp. 279-292; “The Call for Isaiah,” pp. 303-310, sa Prophets and Kings.

“Laban sa kitang-kitang pang-aapi, ang ahasang kawalang-katarungan, ang di-pangkaraniwang karangyaan at pag-aaksaya, ang walang-kahihiyang pakikipagpistahan at kalasingan, ang garapal na kahalayan at kabuktutan, ng kanilang panahon, itinaas ng mga propeta ang kanilang boses; subalit walng bisa ang kanilang mga protesta, walang bisa ang kanilang pagtuligsa sa kasalanana.” – Ellen G. White, Prophets and Kings, p. 282.

Para kay Isaias, “ang tanawin ay sadyang nakapanghihina ng loob gaya ng tungkol sa katayuang sosyal ng mga tao. Sa kanilang pagnanasang makinabang, nagdaragdag ang tao ng bahay sa bahay at bukid sa bukid. … Pinasama ang katarungan, at walang ipinakitang awa sa dukha. … Kahit ang mga mahistrado, na ang tungkulin ay protektahan ang walang kaya, ay nagbingi-bingihan sa hiyaw ng dukha at nangangailangan, ang mga balo at mga naulila sa ama. …

“Sa harap nang ganitong mga kondisyon ay hindi kagulat-gulat na, sa huling taon ng paghahari ni Uzias, nang tinawag si Isaias para dalhin sa Juda ang mga mensahe ng babala at sumbat ng Diyos, umurong siya sa responsibilidad. Alam na alam niyang haharap siya sa matigas na pagtutol.” – Pages 306, 307.

“Itong mga simpleng pagsasalita ng mga propeta… ay dapat matanggap natin bilang tinig ng Diyos sa bawat kaluluwa. Wala dapat tayong mapalampas na oportunidad sa paggawa ng mga gawain ng awa, ng maunawaing maagap na pagsasaalang-alang at Cristianong kagandahang-loob, para sa nabibigatan at naaapi.” – Pages 327.

**Mga Tanong Para sa Talakayan**

`1. Madalas nating nauunawaan ang tungkulin ng propesiya bilang paghuhula ng hinaharap. Paanong ang pagkilala sa pokus ng mga propeta ng Lumang Tipan sa sanlibutang ginagalawan nila ay babaguhin ang iyon gpagkaunawa sa papel ng isang propeta?`

`2. Ang mga buhay at mensahe ng mga propeta ay nagpapakita kung gaano kahirap at mapanganib ang tumindig para sa katotohanan. Bakit ka naniniwalang ginawa nila ang ginawa nila at nagsalita sa paraang ganon?`

`3. Sa mga sulat ng mga propeta, tila nagsasalit-salit ang Diyos sa pagitan ng pagiging galit at pagpapakita ng malalim na malasakit para sa Kanyang bayan. Paano pagbabagayin ang dalawang aspektong ito ng karakter ng Diyos?`

**Buod**: Ang mga propeta sa Lumang Tipan ay mga marubdob at madalas na galit at balisang tagapagtanggol ng paraan at kalooban ng Diyos sa kanilang bayan. Sinasalamin ang mismong malasakit ng Diyos, kabilang sa matinding damdaming ito ang isang malakas na pokus sa katarungan para sa dukha at naaapi. Ang mga panawagan ng mga propeta na bumalik sa Diyos ay kabilang ang pagwawakas sa kawalang-katarungan, isang bagay na ipinangako rin ng Diyos na gagawin sa Kanyang mga pangitain para sa isang mas mabuting hinaharap para sa Kanyang bayan.