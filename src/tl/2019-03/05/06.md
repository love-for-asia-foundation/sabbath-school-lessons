---
title:  Si Isaias
date:   01/08/2019
---

`Basahin ang Isaias 1:15-23; 3:13-15; at 5:7, 8. Paano mo ilalarawan ang tugon ng propeta sa napapansin niya sa lipunang nakapalibot sa kanya?`

Ang pambungad na sermon ni Isaias – ang unang limang kapitulo – ay isang halu-halong nakasasakit na puna sa uri ng lipunang kinauwian ng bayan ng Diyos, mga babala ng nagbabantang paghatol bilang tugon sa kanilang pagtanggi sa Diyos at patuloy na paglabag, at nag-aalok ng pag-asa kung babalik ang bayan sa Diyos at babaguhin ang kanilang buhay at lipunan. Subalit ang pinakamatinding damdamin marahil na dumarating mula sa kanyang mga salita ay ang isang pagkadama ng dalamhati. Base sa kanyang pagkaunawa sa kung sino ang Diyos at ano ang gusto Niya para sa Kanyang bayan, ipinagluluksa ng propeta ang nawala, ang hindi mabilang na taong hindi pinapansin na nasasaktan, at ang paghatol na darating sa bansa.

Ipinagpapatuloy ni Isaias ang pormang ito sa kanyang buong propetikong ministeryo. Hinihikayat niyang aalahanin ng bayan ang nagawa ng Diyos para sa kanila. Iniaalok din niya sa bayang ito ang pag-asa ng gustong gawin ng Diyos para sa kanila sa hinaharap. Kaya, dapat nilang hanapin ang Panginoon ngayon, dahil itong nabagong relasyon sa Kanya ay kabilang ang pagsisisi ng kasalukuyang paglabag at pagbabago ng pagtatrato nila sa iba.

Sa kapitulo 58 at 59, buong katiyakang bumabalik si Isaias sa malasakit sa katarungan. Muli niyang inilalarawan ang isang lipunan kung saan “ang katarungan ay tumalikod, at ang katuwiran ay tumayo sa malayo; sapagkat ang katotohanan ay nahulog sa lansangan, at hindi makapasok ang katuwiran” (Isaias 59:14). Subalit kanya ring pinapatunayan na alam ng Diyos ito at ililigtas ng Diyos ang Kanyang bayan – ang “’Manunubos ay darating’” (Isaias 59:20).

Sa buong aklat ng Isaias, isang makabuluhang bahagi ng pansin ng propeta ang ibinibigay sa pagpoproklama ng dumarating na Mesiyas, siyang muling magtatatag sa huli ng paghahari ng Diyos sa lupa at magdadala ng katarungan, awa, kagalingan, at pagsasauli.

`Basahin ang Isaias 9:6, 7; 11:1-5; 42:1-7; at 53:4-6. Paanong babagay ang mga propesiyang ito sa nauunawaan mo sa buhay, ministeryo, at kamatayan ni Jesus? Anogn iminumungkahi ng mga propesiyang ito tungkol sa layunin ng Kanyang pagparito sa mundong ito?`