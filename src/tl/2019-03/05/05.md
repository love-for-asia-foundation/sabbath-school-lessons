---
title:  Si Ezekiel
date:   31/07/2019
---

Kung tatanungin natin ang isang grupo ng Cristiano tungkol sa “mga kasalanan ng Sodoma,” malamang na maraming magpapasimulang ilarawan ang iba’t ibang kasalanan sa sekswal at ibang porma ng imoralidad. Sabagay, talagang inilalarawan ng Genesis 19:1-13 ang isang may karamdaman at bingkong lipunang sobrang hinog na para sa pagkawasak.

Sapat na kawili-wili, gayunman, mas masalimuot ang sagot kaysa roon. Isaalang-alang ang paglalarawan ni Ezekiel: “’”Narito, ito ang kasamaan ng iyong kapatid na babae na Sodoma; siya at ang kanyang mga anak na babae ay may kapalaluan, labis na pagkain, at masaganang kaluwagan, ngunit hindi tinulungan ang dukha at nangangailangan”’” (Ezekiel 16:49). Bagaman buong linaw na hindi palalampasin ng Panginoon ang ibang porma ng imoralidad na nasumpungan sa lunsod, ang pokus ni Ezekiel dito ay doon sa pangkabuhayang kawalang-katarungan at kakulangan ng malasakit sa mga nangangailangan.

`Maaari kaya, na sa mata ng Diyos, na ang mga kalasanang pangkabuhayan ay kasing sama ng sekswal ng mga kasalanan?`

Dumarating pagkatapos ng panahon nina Amos, Mikas, at Isaias, ang mga unang propesiya ni Ezekiel ay may katulad na himig na babala sa dumarating ng pagkawasak. Gayunman, matapos bumagsak ang Jerusalem sa mga taga-Babilonia at ang mga tao nito ay dinalang bihag, ang pokus ni Ezekiel ay lubos na bumaling sa mga pangako ng pagsasauli ng Panginoon.

`Basahin ang Ezekiel 34:2-4, 7-16. Ihambing ang pagtatasa ng Diyos sa mga tiwaling lider ng Israel sa sarili Niyang pangangalaga. Paanong ang kanilang pagtrato sa pinakamahinang “tupa” ay kakaiba sa mga paraan Niya?`

Kahit na ganoon sila naging masama, para maikumpara sa Sodoma, nag-aabot pa rin ang Panginoon sa kanila sa pag-asang maibabaling sila palayo sa kanilang kasamaan. Sa nabagong panukala ng Diyos para sa Kanyang bayan, sila ay maibabalik sa kanilang lupain, maisasauli ang Jerusalem, at muling maitatayo ang templo. Muling ipagdiriwang ang ibinigay ng Diyos na mga kapistahan, at ang lupain ay muling pantay-pantay na hahatiin sa mga tao bilang kanilang mana (tingnan ang Ezekiel 47:13-48:29). Tila kapansin-pansing ang hangarin ng Diyos na ang Kanyang panukala para sa Kanyang bayan, gaya ng naunang ibinigay kay Moises at sa bayan ng Israel matapos ang pagkasagip sa kanila mula sa Ehipto, ay pasisimulang muli sa pagbabalik ng Kanyang bayan mula sa pagkakabihag. Kasama rito ang malasakit para sa pinakamahihinang kaanib ng lipunan, pati na rin iyong maaaring maituring na tagalabas.

`Gaano kahalaga ito sa iyo na ang ating Diyos ay isang Diyos na nag-aalok ng ikalawang pagkakataon – at higit pa – kahit na sa Kanyang bayang nagkamali matapos magkaroon ng pagkakataong makagawa ng mas mabuting pamimili?`