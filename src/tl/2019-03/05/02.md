---
title:  Ang Umuulit na Panawagan sa Katarungan
date:   28/07/2019
---

Sa kabila ng buong linaw na detalyadong plano ng Diyos sa bansang Israel, bihirang isakabuhayan ng mga Israelita ang kanilang pagkakatawag. Hindi maraming henerasyon matapos silang maitatag sa lupain, hiniling nila kay Samuel, ang propeta at hukom, na humirang ng isang hari para manguna sa kanilang bansa, “’gaya ng lahat ng mga bansa’” (1 Samuel 8:5).

`Basahin ang 1 Samuel 8:10-18. Ano ang babala ni Samuel sa bayan bilang tugon sa kanilang kahilingan para sa isang hari?`

Napagtanto ni Samuel na ito ay isang hakbang tungo sa pagiging gaya ng ibang mga bansa sa ibang mga paraan din naman. Samantalang sinikap ni Samuel na payuhan ang unang hari, si Saul, hindi nagtagal na ang kanyang propesiya ay nagpasimulang maging reyalidad. Kahit na sa karurukakn ng kaharian ng Israel, hindi nakatakas sina David at Solomon mula sa mga tukso, katiwalian, at pag-aabuso ng kanilang kapangyarihan.

Sa buong paghahari ng mga hari ng Israel at Juda, isa sa mga tugon ng Diyos ay magpadala ng mga propeta para sabihin ang Kanyang kalooban at paalalahanan ang mga lider at mamamayan ng Israel sa kanilang bigay-ng-Diyos na mga responsibilidad sa mga nakalimutang kaanib ng kanilang lipunan.

Sa mga sulat ng mga Hebreong propeta, makikita natin ang nagpapatuloy at nauulit na panawagan para mamuhay nang nararapat at maging makatarungan sa lipunan. Hinaharap ang pagiging walang-katapatan ng Israel at kanyang mga lider, ang mga propeta ay isang regular at madaliang boses para sa mga walang boses, partikular doon sa mga nasaktan ng pagkabigo ng Israel na sumunod sa kalooban ng Diyos.

Ginugunita ang ninanais ng mga propeta sa Lumang Tipan, pinagpaparis ni Abraham Joshua Heschel ang ating pagiging kontento sa kanilang mapilit na mga panawagan para sa katarungan: “Ang mga bagay na tumakot sa mga propeta ay kahit ngayon ay pang-araw-araw na pangyayari sa buong mundo. … Ang kanilang makapigil-hiningang pagkayamot sa kawalang-katarungan ay maaaring ituring natin na histerya. Tayo mismo sa ating sarili ay nakasaksi ng patuloy mga gawa ng kawalang-katarungan, mga pagpapakita ng pagkukunwari, kasinungalingan, galit, paghihirap, ngunit bibihira tayong nagagalit o sobrang naaantig. Para sa mga propeta kahit ang isang maliit na walang-katarungan ay nagiging kosmiko ang laki.” – The Prophets (New York: Jewish Publication Society of America, 1962), pp. 3, 4.

Ang iniaalok sa atin ng mga propetang ito ay ang isang kabatiran sa puso at isipan ng Diyos. Nagsasalita sa ngalan ng Diyos, matutulungan nila tayong makita ang kawalang-katarungan at pagdurusa ng ating sanlibutan sa mga puno ng luhang mga mata ng Diyos. Subalit ang pagkagustong ito ay isa ring panawagan sa pagkilos, na gumawa kasama ang Diyos para ibsan at lunasan ang pang-aapi at kapighatian ng mga nakapalibot sa atin.

`Paano natin minsan sinisikap na maging gaya ng “lahat ng ibang mga bansa” sa mga paraang maaaring makasasama sa atin at sa iba?`