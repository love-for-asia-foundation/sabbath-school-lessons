---
title:  Ang Sigaw ng mga Propeta
date:   27/07/2019
---

### Basahin Para sa Pag-aaral sa Linggong Ito
1 Samuel 8:10-18; Amos 5:10-15; Mikas 6:8; Genesis 19:1-13; Ezekiel 16:49; Isaias 1:15-23.

> <p>Talatang Sauluhin</p>
> “Ipinakita niya sa iyo, O tao, kung ano ang mabuti. At ano ang itinatakda ng Panginoon sa iyo, kundi ang gumawa na may katarungan, at umibig sa kaawaan, at lumakad na may kapakumbabaan na kasama ng iyong Diyos?” (Mikas 6:8).

Ang mga propeta ng Lumang Tipan ay kasama sa pinakakawili-wiling tauhan sa Biblia. Ang kanilang malalakas na boses, matatapang na mensahe, pagkadama ng lungkot, galit, at pagkamuhi, at ang paminsan-minsang pagganap ng kanilang mga mensahe ay ginawa silang mga taong hindi puwedeng isawalang-bahala, kahit na maaaring hindi laging komportable kapag naririyan sila.

Pangunahing isinugo sa Israel at Juda, tinatawagan nila ang piniling bayan pabalik sa kanilang pagkakatawag sa Diyos. Ang bayan at kanilang mga lider ay napakadaling natangay ng mga diyus-diyosan at istilo ng pamumuhay ng mga bansang nakapalibot. Mahirap na tungkulin ng propeta ang himukin silang magsisi, kung minsan sa pagpapaalaala sa kanila ng pag-ibig ng Diyos para sa kanila at ang nakaraan Niyang kilos para sa kanilang kapakanan at kung minsan ay sa pagbabala ng mga ibubunga kung magpapatuloy silang lumakad palayo mula sa Diyos.

Gaya din ng makikita natin, na sa lahat ng kasalanan at kasamaang ibinabala nila laban sa mga lider at mga tao, ang isa sa pinakamalaki ay ang pang-aapi sa mga dukha, nangangailangan, at mahihina sa kalagitnaan nila. Oo, masama ang pagsamba sa mga diyus-diyosan; oo, masama ang pagsunod sa maling kaugalian ng relihiyon; ngunit, oo, ang pagsasamantala sa mahima at dukha ay nararapat din naman sa kahatulan.

_*Pag-aralan ang liksyon sa linggong ito bilang paghahanda sa Sabbath, Agosto 3._