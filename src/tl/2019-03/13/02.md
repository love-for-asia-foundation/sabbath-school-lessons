---
title:  Mga Kinatawan ng Pagbabago
date:   22/09/2019
---

Nakita natin sa mga unang kapitulo ng Mga Gawa kung paanong itinatag ng mga unang Cristianong mananampalataya ang naiibang uri ng komunidad, pinagmamalasakitan ang mga nangangailangan sa gitna nila, at magkakasamang nagpapaabot sa mga nasa labas ng komunidad, iniaalok ang tulong sa kanila kung saan kailangan at inaanyayahan silang sumali sa kung ano ang ginagawa ng Diyos sa gitna nila. 

Nagdaragdag sa mga paglalarawan ni Jesus ng asin at ilaw, gumagamit si Pablo nang ilang bilang ng metapora para ilarawan ang kilos ng iglesia sa sanlibutan. Kasama ng iba, inilalarawan niya ang mga namumuhay gaya ng bayan ng Diyos bilang isang handog (tingnan ang Roma 12:1), bilang katawan ni Cristo (tingnan ang 1 Corinto 12:12-20), bilang mga kinatawan (tingnan ang 2 Corinto 5:18-20), at bilang pabango (tingnan ang 2 Corinto 2:14-16). Nagsasalita ang bawat isa sa mga larawang ito tungkol sa isang papel bilang mga representate o kinatawan ng kaharian ng Diyos, kahit ngayon na, kahit sa gitna ng isang daigdig na winasak ng malaking tunggalian.

`Repasuhin ang bawat isa sa mga paglalarawan sa "representate" sa itaas. Ano ang pinakamabuting naglalarawan kung paano mo gustong katawanin ang Diyos at ang Kanyang mga paraan sa iyong komunidad, at bakit?`

Bawat isa sa mga larawang ito ay may kilos na nakaugnay sa kanila, hindi bilang isang paraan para maging katanggap-tanggap sa Diyos kundi bilang mga taong tinanggap na ng Diyos sa pamamagitan ng sakripisyo ni Cristo, na tumugon sa pag-ibig at biyaya ng Diyos sa pamamagitan ng pagiging Kanyang rnga kinatawan sa isang nasasaktan at namamatay na sanlibutan.

Pero sila rin ay maituturing sa isa pang mas malalim na antas: dahil ang pag-¬ibig at biyaya ng Diyos ay kung ano ang tungkol sa kaharian ng Diyos, kapag kumilos tayo sa ganitong paraan, sinasalamin sa iba sa pag-ibig at biyaya, tayo ay gumaganap at nakikibahagi sa walang hanggang kaharian, kahit ngayon na. 

Sa pandaigdigang batas, ang pambansang embahada ay itinuturing na bahagi ng bansang kinakatawanan nito, kahit kapag piskal na nakatayo sa isang banyagang bansa, marahil ay isang malayong distansya mula sa sariling bansa. Sa katulad na paraan, ang pagganap ng mga paraan ng kaharian ng Diyos ay nag-aalok ng rnga sulyap ng walang hanggang reyalidad na iyon dito at ngayon at, sa gayon, tumuturo sa at isang pagtikim ng pangwakas na pagkatalo ng kasamaan. At sa paggawa noon—bilang rnga embahador ni Cristo, bilang mga kinatawan ni Cristo—mararanasan natin ang reyalidad ng Kanyang pag-ibig at katarungan sa sarili nating buhay, sa iglesia, at sa buhay ng rnga hinahangad nating paglingkuran.

`Basahin ang 2 Corinto 2:16, Ano aug pagkakaiba sa pagitan ng dalawang samyo, at paano natin malalaman kung alin sa mga ito tayo?`