---
title:  Biyaya sa Loob ng Iglesia
date:   25/09/2019
---

Sa pasimula ng aklat ni Job, nakaturo ang Diyos kay Job at sa kanyang katapatan sa Kanya bilang isang pagpapakita ng kabutihan ng mga paraan ng Diyos at ng Kanyang pakikitungo sa nagkasalang sangkatauhan (tingnan ang Job 1:8). Kahanga-hangang pinapahintulutan ng Diyos ang Kanyang reputasyon na nakasalalay sa kung paano mamuhay ang Kanyang bayan sa lupa. Ngunit pinalawak ni Pablo itong pananampalatayang mayroon ang Diyos sa iba Niyang "mga santo" para ibilang ang komunidad ng iglesia: "Upang sa pamamagitan ng iglesia ay maipaalam ngayon sa mga pinuno at sa mga kapamahalaan sa sangkalangitan ang iba't ibang anyo ng karunungan ng Diyos (Efeso 3:10).

`Basahin ang Efeso 2:19. Ano sa tingin mo ang kabilang sa ideya sa paglalarawan sa komunidad ng iglesia bilang "sambahayan" ng Diyos? Paano dapat ang makaiimpluwensya ang larawang ito sa kung paano tumatakbo ang organisadong ig1esia.`

Sa alinmang komunidad o organisasyon, ang paraan ng pagtrato ng entidad sa mga miyembro nito ay sumasalamin sa mga pundasyonal na mga pagpapahalaga(values) ng grupo. Bilang sambahayan ng Diyos, ang katawan ni Cristo at ang komunidad ng Espiritu, ang iglesia ay may pinakamataas na pagkakatawag na isakabuhayan at ganapin: “Sapagkat ang  Diyos ay hindi Diyos ng kaguluhan, kundi ng kapayapaan. Gaya sa lahat ng mga iglesia ng mga banal”(1 Corinto 14:33).

Ang pagpapahalaga sa katarungan, biyaya, at pag-ibig--gaya ng pagkapagpakita sa katarungan, biyaya, at pag-ibig ng Diyos—ay dapat pamahalaan ang lahat ng mangyayari sa loob ng iglesia. Mula mga komunidad ng lokal na iglesia hanggang sa laganap sa buong daigdig na organisasyon ng iglesia, ang mga prinsipyong ito ay dapat gumabay sa mga lider ng iglesia sa kung paano sila mangunguna, magpapasya, at magmamalasakit para sa "pinakamaliit sa mga ito" sa gitna ng komunidad ng iglesia. Dapat din gumabay ang mga ito sa kung paano natin nilulutas ang mga pagtatabong bumabangong panaka-naka sa gitna ng mga kaanib. Kung hindi natin kayang tratuhin ang mga nasa atin na may katarungan at dignidad, paano rin naman natin magagawa iyon sa iba? 

Kung saan nagpapatrabaho ng tao ang organisasyon ng iglesia, ito dapat ay  maging isang mapagbigay na maypatrabaho, pinahahalagahan ang tao bago ang anumang konsiderasyon at gumagawa laban sa hindi patas na trato sa mga kaanib. Ang mga iglesia ay dapat maging mga ligtas na lugar, na ginagawa ng lahat ng mga kaanib ng iglesia ang kanilang magagawa para maprotektahan ang mga mahihina. At, gaya ng nakita natin sa unang iglesia, ang mga kaanib ng komunidad ng iglesia ay dapat lalong maging handang magbigay para suportahan ang mga “pamilya" na nasa kanilang iglesia na nagdurusa at nangangailangan. 

Ibinigay ito ni Jesus bilang isang utos, sinasabing di lang nito babaguhin ang komunidad ng pananampalataya, kundi ipakikita rin nito ang reyalidad ng kanilang pananampalataya sa mga nakatingin: "'Isang bagong utos ang sa inyo’y ibinibigay ko, na kayo’y magmahalan sa isa't isa. Kung paanong minahal ko kayo, magmahalan din kayo sa isa t isa. Sa pamamagitan nito ay makikilala ng lahat ng mga tao na kayo ay aking mga alagad, kung kayo'y may pag-ibig sa isa t isa" (Juan 13:34, 35).