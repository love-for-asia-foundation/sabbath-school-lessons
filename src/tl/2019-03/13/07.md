---
title:  Karagdagang Kaisipan
date:   27/09/2019
---

Basahin ang Ellen G. White, "A Faithful Witness," pp. 546-556, sa THE ACTS OF THE APOSTLES; "Kindness the Key to Hearts, " pp. 81-86, sa WELFARE MINISTRY.

"Ang gawaing ginawa ng rnga alagad, ay dapat din nating gawin. Bawat Cristiano ay dapat maging isang misyonero. Sa simpatya at pagkahabag ay dapat tayong maglilingkod sa mga nangangailangan ng tulong, naghahangad na may di-makasariling kasidhian para pagaanin ang pamimighati ng nagdurusang sangkatauhan…. 

"Dapat nating pakainin ang mga nagugutom, damitan ang mga walang damit, at aliwin ang mga nagdurusa at pinahihirapan. Dapat nating paglingkuran ang mga nawawalan ng pag-asa, at pasiglahin ang pag-asa sa mga wala nito.

"Ang pag-ibig ni Cristo, kapag ipinakita sa di-makasariling ministeryo, ay magiging mas epektibo sa pagrereporma ng gumagawa ng masama kaysa ang tabak o bulwagan ng katarungan…Madalas na ang pusong tumitigas sa ilalim ng sumbat ay lalambot sa ilalim ng pag-ibig ni Cristo."--Ellen G. White, THE MINISTRY OF HEALING, pp. 104, 106.

"Ang pang-aalipin, ang sistema ng antas ng lipunan, di-makatarungang palagay sa lahi, ang pang-aapi sa maralita, ang pagpapabaya sa kapus-palad, ¬lahat nang ito ay itinuturing na hindi maka-Cristiano at isang seryosong pangamba sa kapakanan ng lahi ng tao, at itinuturing na mga kasamaang itinalaga ng Panginoon na pabagsakin ng iglesia ni Cristo."—A. G. Daniells, presidente ng General Conference, nagsasalita tungkol sa gawain ni Ellen White sa  panahon ng kanyang libing, LIFE SKETCHES OF ELLEN G. WHITE, p. 473.

**Mga Tanong Para sa Talakayan**

`Maraming tao, grupo, at organisasyon ang naghahangad na makapagpaginhawa sa pangangailangan ng daigdig. Anong mga lakas, kakayahang maunawa, at pagkukunan ang madadala ng Seventh-day Adventist Church sa tungkuling ito?`

`May naalaala ka bang isang panahong nadama mong napasigla at nasuportahan ka ng iyong komunidad ng iglesia? Sa pagkatuto sa karanasang iyon, paano mo maipaparating ang gayong katulad na pagpapasigla sa iba?`

`Bilang karagdagan sa suporta ng isang komunidad ng iglesia, anong iba pa ang makatutulong sa iyong makaiwas na "manghinawa sa paggawa ng mabuti"?`

`Ano ang ilan sa mga proyekto at pangunguna ng katarungan at kahirapan na alam mong kasalukuyang sinusuportahan ng Seventh-day Adventist Church? Paano ka maaari makapag-ambag sa aspektong ito ng gawain ng iglesia?`

**Buod**: Oo, bilang mga Cristiano, tinawagan tayo para maglingkod sa mga pangangailangan ng iba, lalo na sa ibang nasasaktan, nagdurusa, at naaapi. At bagaman mayroon tayong kanya-kanyang responsibilidad sa dakong ito, bilang isang komunidad na nakapokus sa paglilingkod sa iba, maaari tayong mas maging epektibo sa paggawang magkakasama bilang isang pamilya ng iglesia.