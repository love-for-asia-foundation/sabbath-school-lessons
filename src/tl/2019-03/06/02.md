---
title:  Idolatriya at Pang-aapi
date:   04/08/2019
---

Pagkatapos na pagkatapos ilabas ng Diyos ang bayan ng Israel mula sa Ehipto, kinatagpo Niya sila sa Bundok Sinai, ibinibigay sa kanila ang Sampung Utos sa pormang nakasulat, kasama ang unang dalawang utos tungkol sa hindi pagsamba sa ibang diyos at paggawa ng mga diyus-diyosan (tingnan ang Exodo 20:2-6). Bilang tugon, nangako ang mga taong gagawin nila ang lahat ng iniutos sa kanila at mamumuhay bilang Kanyang bayan (tingnan ang Exodo 24:1-13).

Subalit pagkatapos na umakyat si Moises sa bundok at nanatili doon nang halos anim na linggo, ang mga tao ay nagpasimulang mabahala kung ano na ang nangyari sa kanya. Pinilit ng nagkakagulong mga tao, gumawa si Aaron ng isang ginintuang guya at pinangunahan ang mga tao sa paghahandog sa harap nito, pagkatapos “sila’y naupo upang kumain at mag-inuman at bumangon upang magkatuwaan” (Exodo 32:6). Parehong galit ang Panginono at si Moises sa kung gaano kabilis tumalikod sa mula sa Diyos ang mga tao tungo sa pagsamba sa diyus-diyosan – at tila ang pamamagitan lamang ni Moises ang nagligtas sa Israel mula sa nararapat na parusa nito (tingnan ang Exodo 32:30-34).

Ang idolatriya, gayunman, ay isang tuksong napakadalas na kalaglagan ng bayan ng Diyos. Ang kasaysayan ng mga hari ng Israel at Juda ay batbat ng mga yugto ng idolatriya, na kasama ang mapangahas na mga gawa ng ilang mga haring nanguna sa kanilang bayan upang magtalaga sa pagsamba sa mga diyus-diyosang ito. Ang ganitong kawalang-katapatan ay isang nauulit na pokus ng mga propetang isinugo ng Diyos upang manawagan sa bayan na bumalik sa Kanya. Madalas, din, sa gitna ng mga panawagan para sa rebaybal at repormasyon, ay mga panawagan para sa mas mabuting pagtrato ng dukha, nangangailangan, at ng walang kay sa gitna nila.

`Basahin angAwit 115:1-8. Anong kritikal na punto ang ginagawa ng may-akda rito?`

Ito ay isang inklinasyon ng tao na tayo ay nagiging gaya ng bagay o taong sinasamba at kanino tayo nakapokus. Kaya, natural lang na umuunti ang malasakit para sa iba at para sa katarungan kapag ang bayan ng Diyos bumaling mula sa pagsamba sa isang Diyos ng katarungan tungo sa pagsamba sa huwad na diyos ng mga bansang nakapalibot, na madalas na tinaguriang mga nilalang ng digmaan o fertility. Kapag pinili nila ang ibang mga diyos, binabago ng tao ang kanilang saloobin sa maraming bagay, kasama ang kung paano nila tinatrato ang iba. Kung naging tapat sila sa Panginoon, nakibahagi sana sila sa Kanyang malasakit para sa nangangailangan sa gitna nila.

`Talakayin pa ang ideya nang pagiging gaya ng sinasamba natin. Paano natin nakikita ang kapanahong pagpapakita ng prinsipyong ito?`