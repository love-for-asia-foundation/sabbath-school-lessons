---
title:  Isang Dahilan Para Sumamba
date:   05/08/2019
---

Sa buong Biblia, hinihikayat ang bayan ng Diyos na sumamba sa Diyos, ngunit paulit-ulit tayong inaalNiya, at dahil sa marami Niyang mga katangian. Kasama sa mga ito aong Kanyang kabutihan, katarungan, at awa. Kapag napapaalalahanan tayo kung ano ang gaya ng Diyos, ano ang nagawa Niya para sa atin (lalo na sa krus ni Cristo), at ano ang Kanyang mga ipinapangakong gagawin, walang sinuman sa atin ang dapat na walang dahilan sa pagsamba at pagpupuri sa Diyos.

`Basahin ang Deuteronomio 10:17-22, Awit 101:1, 146:5-10, Isaias 5:16, at 61:11. Ano ang mga pag-uudyok para sambahin at papurihan ang Diyos na ibinigay sa mga talatang ito?`

Ang ganitong mga dahilan para sumamba ay hindi bago sa bayan ng Diyos. Ilan sa mga pinakamasisiglang mga panahon ng pagsamba ng mga bagong napalayang Israelita ay nangyari bilang tugon sa malinaw na pamamagitan ng Diyos para sa kanila. Halmibawa, matapos na ilabas mula sa Ehipto at tinawid ang Red Sea, pinangunahan nina Moises at Miriam ang mga tao sa pag-aawit ng papuri sa Diyos para sa nakita pa lang nila at kung saan sila nailigtas (tingnan ang Exodo 15).

Ang katarungan at awa ng Diyos, gaya nang inihayag sa gayong pangyayari, ay hindi dapat makalimutan. Hangga’t pinananatiling buhay ng mga tao ang mga kuwentong ito sa pamamagitan ng regular na pagsasabing muli, ang mga gawa at katarungan ng Diyos ay nagpatuloy na maging isang inspirasyon para sa kanilang pagsamba sa mga sumunod na taon at sa mga sumusunod na henerasyon. Isang halimbawa nitong pagsasabing muli at pagsamba ay naitala sa Deuteronomio 10:17-22.

Ang katarungan ng Diyos ay, una, isang simpleng bahagi ng kung sino Siya, isang buod na bahagi ng mahalaga Niyang karakter. “Hindi maiisip na gagawa ng mali ang Diyos, n aang Makapangyarihan sa lahat ay aabusuhin ang katarungan” (Job 34:12). Makatarungan ang Diyos at Siya ay nakapokus sa katarungan – at iyon ang isang dahilan para sambahin at papurihan siya.

Pangalawa, ang katarungan ng Diyos ay nakikita sa Kanyang makatarungan at matuwid na mga kilos sa kapakanan ng Kanyang bayan at sa kapakanan ng lahat na dukha at naaapi. Ang Kanyang katarungan ay hinding-hindi lang isang paglalarawan ng Kanyang karakter. Sa halip, inilalarawan ng Biblia ang isang Diyos na “ang daing ng napipighati ay narinig niya” (Job 34:28) at Siya ay aktibo at may malaking hangad na ituwid ang mga maling napakakitang-kita sa ating sanlibutan. Sa wakas, lubos itong matutupad sa huling paghatol ng Diyos at Kanyang muling-paglikha ng daigdig.

`Kung may dahilan ang sinaunang Israel para pumuri sa Panginoon, gaano pa kaya tayo, na namumuay sa panahon pagkatapos ng Krus, may mga dahilan para papurihan Siya?`