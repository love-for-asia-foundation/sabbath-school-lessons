---
title:  Karagdagang Kaisipan
date:   09/08/2019
---

Basahin ang Ellen G. White, “Isaiah 58 – A Divine Prescription,” pp. 29-34, sa Welfare Ministry; “Woes on the Pharisees,” pp. 610-620, sa The Desire of Ages.

“Sa paghihiok ng kahalagahan ng praktikal na kabanalan, inuulit lamang ng propeta ang payong ibinigay sa Israel daan-daang taong nakaraan. … Sa bawat panahon ang mga payong ito ay inulit ng mga lingkod ni Jehova sa kanilang nasa panganib ng pagkahulog sa kaugalian ng pormalismo at ng pagkalimot na magpakita ng awa.” – Ellen G. White, Prophets and Kings, p. 326, 327.

“Ako ay pinagbilinang isangguni ang ating mga kaanib sa ika-58 na kapitulo ng Isaias. Maingat na basahin ang kapitulong ito at unawain ang uri nang ministeryong magdadala ng buhay sa mga iglesia. Ang gawain ng ebanghelyo ay dapat dalhin sa pamamagitan ng ating pagiging liberal at gayundin sa ating mga paggawa. Kapag nakatagpo ka ng mga nagdurusang kaluluwang nangangailangan ng tulong, tulungan sila. Kapag nakasumpong ka ng nagugutom, pakainin sila. Sa paggawa nito ikaw ay gumagawa sa linya ng ministeryo ni Cristo. Ang banal na gawain ng Panginoon ay isang mapagkawanggawang gawain. Hayaang mapasigla ang ating mga kaanib sa lahat ng dakong magkaroon ng bahagi rito.” – Ellen G. White, Welfare Ministry, p. 29.

**Mga Tanong Para sa Talakayan**

`1. Naisip mo na ba ang tungkol sa paggawa ng katarungan at mapagmahal na awa bilang mga gawa ng pagsamba? Paano maaaring makapagbago ito sa iyong paraan ng pagkalinga sa iba? Paano ito maaaring makapagbago sa ang iyong paraan sa pagsamba?`

`2. Paano tayo makapagbabantay laban sa pagpapabaya sa “higit na mahahalagang bagay ng kautusan” (Mateo 23:23) sa ating buhay Cristiano, sa parehong indibidwal at bilang isang komunidad ng iglesia? May nakikilala ka bang ilang halimbawa sa iyong sariling karanasan kung saan maaaring “sinasala ninyo ang niknik, ngunit nilulunok ninyo ang kamelyo!” (Mateo 23:24)?`

`3. Bakit itinuturing na isang kasalanan ang pagpapaimbabaw? Hindi ba mas mabuting sikaping ipakitang parang gumagawa tayo ng mabuti?`

`4. Paanong babaguhin ng pananaw at pagnanasa ng Diyos para sa dukha at nangangailangan, gaya ng pagkapahayag ng mga propeta ang pananaw mo sa sanlibutan? Paano mo maaaring basahin o pakinggan ang lokal na balita sa isang naiibang paraan kung nakakikita at nakaririnig kang kagaya ng mga mata at tainga ng isang propeta?`

**Buod**: Samantalang nababahala ang mga propeta tungkol sa kasamaan sa lupain, sila ay partikular na nakatuon sa kasamaang ginawa ng mga taong nag-aangkin at sumasamba sa Diyos bilang kanila. Para sa mga propeta at para kay Jesus, hindi naaayon ang pagsamba sa kawalang-katarungan, at ang gayong relihiyon ay pagpapaimbabaw. Kasama sa tunay na pagsambang hinahanap ng Diyos ang paggawa laban sa pang-aapi at pagmamamalasakit para sa dukha at nangangailangan.