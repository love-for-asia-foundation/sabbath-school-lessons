---
title:  Isang Paraan sa Pagsamba
date:   07/08/2019
---

Sa kanilang paliwanag ng relasyon sa pagitan ng pagsamba at katarungan, mayroong isa pang hakbang na iginigiit ng mga propeta: na ang isang aktibong malasakit para ibsan ang dukha at naapi at pagtulong sa nangangailangan ay isang mahalagang bahagi mismo ng pagsamba. Ang Isaias 58 ay isang kapitulong ginagawang kitang-kita ang ugnayang ito.

`Basahin ang Isaias 58. Ano ang naging mali sa relasyon sa pagitan ng Diyos at Kanyang bayan gaya nang pagkakalarawan sa unang bahagi ng kapitulong ito?`

Gaya nang unang nakita natin, ang punang ito ay ipinatungkol sa mga taong buong aktibong relihiyoso. Parang buong sigasig nilang hinahanap ang Diyos, pero kapansin-pansing hindi ito umuubra. Kaya, sinasabi ng Diyos na dapat subukan nilang baguhin kung paano sila sumasamba, na subukan ang ibang paraan ng paglilingkod sa Diyos. Kung Siya ang pipili kung paano sila sasamba, ito ay ang “kalagin ang mga tali ng kalasin ang mga panali ng pamatok, na palayain ang naapi, at baliin ang bawat pamatok” (Isaias 58:6). Pakakainin din nila ang mga nagugutom, bibigyan ng matitirahan ang mga walang-tahanan, at tutulungan iyong mga nangangailangan.

Hindi iniharap ang ganitong mga gawain bilang tanging paraan sa pagsamba, subalit hinihimok ng Diyos ang mga ito bilang paraan ng pagsamba – at isang anyo ng pagsambang maaaring kanais-nais sa ilang mas tradisyunal na pagsambang gawain ng mga tao. Sa gayon, ang pagsamba ay di lang nakapokus sa panloob kundi isang bagay na nagdadala ng pagpapala sa lahat ng nakapalibot sa mga sumasamba sa Diyos. “Ang tunay na layunin ng relihiyon ay para pakawalan ang tao mula sa kanilang pasanin ng kaasalanan, para aslisin ang kawalang-pagpaparaya at pang-aapi, at para isulong ang katarungan, kalayaan, at kapayapaan.” – The SDA Bible Commentary, vol. 4, p. 306.

Sa Isais 58:8-12, ipinapangako ng Diyos ang mga pagpapala bilang tugon dito sa anyo ng pagsamba. Sa katunayan, sinasabi ng Diyos na kung ang tao ay di gaanong nakapokus sa sarili, masusumpungan nila ang Diyos na gumagawa kasama nila at sa pamamagitan nila para magdala ng kagalingan at pagsasauli.

Buong kawili-wili, iniuugnay din ng kapitulong ito ang ganitong uri ng pagsamba sa isang pagpapanibago ng puno ng “kasiyahang” pag-iingat ng Sabbath. Naisaalang-alang na natin ang ilan sa malalakas na koneksyon sa pagitan ng Sabbath at ministeryo, ngunit kasama sa mga talatang ito ang parehong gawaing ito sa panawagang ito para mapasigla ng mga tao ang kanilang pagsamba at masumpungan ang pagpapala ng Diyos. Sa paggunita sa mga talatang ito, ikinumento ni Ellen G. White na, “Sa kanilang mga nangingilin ng Sabbath ng Panginoon ay nakaatang ang responsibilidad ng paggawa ng isang gawain ng awa at kawanggawa.” – Welfare Ministry, p. 121.