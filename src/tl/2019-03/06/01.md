---
title:  Sambahin ang Manlalalang
date:   03/08/2019
---

### Basahin Para sa Pag-aaral sa Linggong Ito
Awit 115:1-8; Deuteronomio 10:17-22; Awit 101:1; Isaias 1:10-17; Isaias 58; Marcos 12:38-40.

> <p>Talatang Sauluhin</p>
> “’Hindi ba ito ang ayuno na aking pinili: na kalagin ang mga tali ng kasamaan na kalasin ang mga panali ng pamatok, na palayain ang naaapi, at baliin ang bawat pamatok? Hindi ba ito ay upang ibahagi ang iyong tinapay sa nagugutom, at dalhin sa iyong bahay ang dukha na walang tuluyan? Kapag nakakita ka ng hubad, iyong bihisan; at huwag kang m agkubli sa iyong sariling laman?’” (Isaias 58:6, 7).

Kahit na ang isan gmabilisang pagbabasa sa mga propeta ng Lumang Tipan ay makapaghahanda sa atin sa kanilang mga malasakit tungkol sa maling trato sa mga dukha at naaapi. Ang mga propeta at ang Diyos na kung kanino sila tagapagsalita ay sumilakbo sa galit sa nakita nilang ginagawa ng lahat ng nakapalibot na mga bansa (tingnan, halimbawa, ang Amos 1 at 2). Subalit mayroon din silang partikular na pagkadama ng galit at dalamhati sa mga gawa ng kasamaan ng mismong bayan ng Diyos, silang naging tagatanggap ng napakaraming pagpapala mula sa Diyos. Dahil sa kanilang kasaysayan, gayundin ang kanilang mga kautusang bigay ng Diyos, mas mabuti dapat ang nalalaman ng mga taong ito. Sa kasamaang-palad, hindi laging ganito ang maraming masasabi ng mga propeta tungkol dito sa malungkot na kalagayan ng mga pangyayari.

Kawili-wili ring matuklasang marami sa mga kilalang-kilalang pahayag tungkol sa katarungan at kawalang-katarungan mula sa mga propeta ng Lumang Tipan ay talagang ibinigay sa konteksto ng tagubilin tungkol sa pagsamba. Gaya nang makikita natin, ang tunay na pagsamba ay hindi lang isang bagay na nangyayari sa panahon ng isang relihiyosong ritwal. Ang tunay na pagsamba din ay tungkol sa pamumuhay na ibinabahagi ang malasakit ng Diyos para sa ikabubuti ng iba at sinisikap na iangat iyong mga inaapi at kinalimutan.

_*Pag-aralan ang liksyon sa linggong ito bilang paghahanda sa Sabbath, Agosto 10._