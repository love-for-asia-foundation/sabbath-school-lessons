---
title:  Ang Walang Hanggang Ebanghelyo
date:   05/09/2019
---

Ang nagpapabagong paanyaya at apela ng ebanghelyo "sa bawat bansa, lipi, wika at bayan" (Apocalipsis 14:6) ay nagpatuloy sa buong Cristianong kasaysayan. Gayunman, inilalarawan ng Apocalipsis ang isang nagpanibagong pagproklama ng mensaheng ito—ang mabuting balita tungkol kay Jesus at lahat nang kinailangan nito—sa wakas ng panahon.

`Basahin ang Apocalipsis 14:6,7. Paanong ang karaniwang pagkaunawa ng ebanghelyo—pinakakaraniwang pagbubuod ng Juan 3:16---ay kasama sa espesipikong mensahe ng anghel sa talatang 7?`

Pinagsasama ng Apocalipsis 14:7 ang tatlong susing mga elementong napansin na natin sa pag-aaral na ito ng malasakit ng Diyos tungkol sa kasamaan, kahirapan, at pang-aapi sa buong kuwento ng Biblia:

Paghatol. Ang apela para sa paghatol—para sa katarungang gagawin—ay naging isang nauulit na panawagan ng mga naaapi sa buong kasaysayan. Sa kabutihang-palad, inilalarawan ng Biblia ang Diyos bilang Isang nakaririnig ng sigaw ng mga nasa pagkabalisa. Gaya nang madalas na naipahayag sa Mga Awit, halimbawa, itinuturing ng mga taong tinatrato nang di¬-makatarungan ang paghatol bilang mabuting balita.

Pagsamba. Madalas na pinag-uugnay ng mga sulat ng mga Hebreong propeta ang mga paksa ng pagsamba at mabubuting gawa, lalo na kapag pinaghahambing ang pagsamba ng mga nag-aangking naging bayan ng Diyos sa mga mali nilang nagawa at ipinagpapatuloy. Sa Isaias 58, halimbawa, buong katiyakang sinabi ng Diyos na ang pagsambang pinakagusto Niya ay mga gawa ng kabutihan at pagmamalasakit para sa dukha at nangangailangan (tingnan ang Isaias 58:6, 7).

Paglalalang. Gaya ng nakita na natin, isa sa pundasyonal na elemento ng panawagan ng Diyos para sa katarungan ay ang kararnwang pamilya ng sangkatauhan, na nilikha tayong lahat na ayon sa Kanyang larawan at. inibig Niya, na may halaga tayong lahat sa Kanyang paningin at walang dapat na pagsamantalahan o apihin para sa walang-katarungang pakinabang at kasakiman ng iba. Tila malinaw na itong pangwakas na panahong proklamasyon ng ebanghelyo ay isang malawak at masaklaw na panawagan para tanggapin ang pagliligtas, katubusan at pagsasauling gusto ng Diyos para sa nagkasalang sangkatauhan. Kaya, kahit sa gitna ng mga isyu tungkol sa tunay at huwad na pagsamba, at pag-uusig (tingnan ang Apocalipsis 14:8-12), ang Diyos ay magkakaroon ng isang bayang titindig para sa tama, para sa kautusan ng Diyos at ang pananampalataya ni Jesus, kahit sa gitna ng pinakamasarna ng kasamaan.

`Paano tayo makasusumpong ng mga paraan ng paglilingkod sa mga nangangailangan samantalang kasabay nito ay ibinabahagi sa kanila ang dalawang pag-asa at babalang masusumpungan sa mga mensahe ng tatlong anghe1?`