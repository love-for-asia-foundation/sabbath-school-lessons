---
title:  “Sapagkat Gayon na Lamang ang Pag-ibig ng Diyos…”
date:   01/09/2019
---

Sinasabi ng Juan 3:16, "Sapagkat gayon na lamang ang pag-ibig ng Diyos sa sanlibutan "—at ang orihinal na salitang (Giyego ay kosmos, nangangahulugang "ang daigdig bilang isang nilikha at inayos na kabuuan."—THE SDA BIBLE COMMENTARY, vol. 5, p. 929. Ang talatang ito’y tungkol sa kaligtasan para sa sangkatauhan, pero ang panukala ng kaligtasan ay may mga implikasyon din naman para sa buong Sangnilikha.

`Basahin ang Roma 8:20-23. Anong itinuturo nito tungkol sa mas malawak na isyu sa panukala ng kaligtasan?`

Siyempre, sa isang antas, ang kaligtasan ay tungkol sa bawat isa sa atin sa ating personal na relasyon sa Panginoon. Pero mayroon pa. Ang pag¬-aaaring-ganap ay talagang hindi lang tungkol sa ang ating mga kasalanan ay napatawad. Makabubuti, dapat din itong maging tungkol sa kung paano, sa pamamagitan ni Jesus at ang kapangyarihan ng Banal na Espiritu, ang Panginoon ay nilikha ang pamilya ng Diyos, na ipinagdiriwang ang kanilang kapatawaran at katiyakan ng kaligtasan sa pamamagitan, kasama ng iba pa, ng pagiging saksi sa sanlibutan sa pamamagitan ng mabubuting gawa.

`Basahin ang Juan 3:16, 17. Paanong nag-aambag ang talatang 17 sa isang mas malawak na pagkaunawa ng talatang 16?`

Matatanggap nating iniibig ng Diyos ang mga taong iba pa sa atin. Iniibig Niya ang iniibig natin, at ikinagagalak natin iyon. Iniibig din Niya iyong inaabot natin, at ang ating pagkilala ng katotohanang ito ay madalas na ating pagkakaudyok para sa  sarili nating pag-abot sa kanila. Pero iniibig din Niya iyong mga kinaaasiwaan natin, o kahit na kinatatakutan. Iniibig ng Diyos ang lahat ng tao, saanmang dako, kahit pa iyong sadyang hindi natin gusto. Isang paraan ang paglalang para makita natin ang pagpapatunay dito. Hindi nagbabago ang Biblia sa pagtukoy sa sanlibutang nakapaligid sa atin bilang ebidensya ng kabutihan ng Diyos: “ ‘pinasisikat  niya ang kanyang araw sa masasama at sa mabubuti, at nagpapaulan sa mga matuwid at sa mga di-matuwid’” (Mateo 5:45). Kahit pa ang buhay mismo ay isang regalo mula sa Diyos, at sa kabila ng indibidwal na tugon o saloobin sa Diyos, bawat tao ay tagatanggap ng regalong iyon.

`Paanong makapagbabago ito ng ating saloobin sa iba at sa kanilang mga katayuan kapag kinilala natin silang mga katauhang nilalang at inibig ng Diyos?`