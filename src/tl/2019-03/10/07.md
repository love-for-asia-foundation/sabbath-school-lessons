---
title:  Karagdagang Kaisipan
date:   06/09/2019
---

Basahin ang Ellen G. White, “‘God is With Us,'" p. 19-26, THE DESIRE OF AGES; “Saved to Serve," pp. 95-107, sa THE MINISTRY OF HEALING.	

"Inaangkin ng Diyos ang buong lupa bilang Kanyang ubasan. Bagaman ngayon ay nasa mga kamay ng mangangamkam, pag-aari ito ng Diyos. Ito ay Kanya sa pamamagitan ng pagtubos at kahit pa sa pamamagitan ng paglalang. Para sa daigdig nagawa ang sakripisyo ni Cristo. ‘Sapagkat gayon na lamang ang pag-ibig ng Diyos sa sanlibutan na ibinigay niya ang kanyang tanging Anak.’ Juan 3:16. Ito ay sa pamamagitan ng isang regalong iyon na ang bawat iba pa ay ibinigay sa tao. Araw-araw ang buong daigdig ay tumatanggap ng pagpapala mula sa Diyos. Bawat patak ng ulan, bawat sikat ng liwanag na duma1oy sa walang-utang-naloob na lahi, bawat dahon at bulaklak at prutas, ay nagpapatotoo sa mahabang kahinahunan ng Diyos at sa dakila Niyang pag ibig."—Ellen G. White, CHRIST’S OBJECT LESSONS, pp. 301, 302 . 

“Walang Judio o Griyego, walang alipin o malaya kay Cristo Jesus. Lahat ay inilapit sa pamamagitan ng dugo ni Cristo" (Galacia 3:28; Efeso 2:13).

"Anuman ang pagkakaiba sa relihiyosong paniniwala, isang panawagan mula sa nagdurusang sangkatauhan ay dapat marinig at masagot….

"Lahat sa palibot natin ay mga kaluluwang maralita at dumanas ng pagsubok na kailangan ang mga salitang nakikiramay at gawang nakatutulong. May mga biyudang nangangailangan ng simpatya at tulong. May mga ulilang inutusan ni Cristo ang Kanyang mga alagad na tanggapin bilang isang pananagutan mula sa Diyos. Napakadalas na nalalampasan ang mga ito sa pamamagitan ng pagpapabaya. Sila ay maaaring nanlilimahid, walang-galang, at para bagang sa lahat ng paraan ay di-kaakit akit, gayunman ay pag-aari sila ng Diyos. Nabili sila ng isang halaga at sila ay kasinghalaga gaya natin sa Kanyang paningin. Sila ay mga kaanib ng dakilang sambahayan ng Diyos at ang mga Cristiano bilang kanyang mga katiwala ay responsable para sa kanila."—Ellen G. White, CHRIST'S OBJECT LESSONS, pp. 386, 387.

**Mga Tanong Para sa Talakayan**

`Sa pagsusumikap na gumawa ng mabubuting gawa at tumulong sa iba, paano natin malalabanan ang tuksong mag-isip na kahit paano ay gagawin tayo nitong mas mabuti at makapagbibigay sa atin ng meritong dapat kilalanin ng Diyos?`

`Ang iglesia mo ba ay isang komunidad kung saan "wa1ang pagkakaiba,"—kundi ang lahat ay isa kay Cristo? Paanong higit pang mas magiging ganito? Gaano kabukas para sa iba ang iyong iglesia?`

`Paano tayo makasusumpong ng tamang balanse sa paggawa nang mabuti para sa mga nangangailangan, kung sa walang ibang dahilan na sila ay nangangailangan at tayo ay maaaring makatulong sa kanila, habang kasabay nito ay napapaabutan natin sila ng mga katotohanan ng ebanghelyo? Paano natin matututuhang gawin ang pareho, at bakit palaging mas mahusay na magawa ang pareho?`

**Buod**: Ang pag-ibig ng Diyos gaya ng pagkakahayag sa panukala ng kaligtasan at isinagawa sa buhay at sakripisyo ni Jesus ay nag-aalok sa atin ng pagpapatawad, buhay, at pag-asa. Bilang mga tumanggap ng biyayang ito, hinahangad nating ibahagi ito sa iba, hindi para magkamit ng kaligtasan, kundi dahil tayo ay nilikha at muling nilikha para gawin ang gayon. Sa gayon, binabago ng ebanghelyo ang mga relasyon at kinikilos tayong maglingkod, lalo na sa mga higit na nangangailangan.