---
title:  Pagsasakabuhayan ng Ebanghelyo
date:   31/08/2019
---

### Basahin Para sa Pag-aaral sa Linggong Ito
Roma 8:20-23; Juan 3:16, 17; Mateo 9:36; Efeso 2:8-10; 1 Juan 3:16, 17; Apocalipsis 14:6, 7.

> <p>Talatang Sauluhin</p>
> “Sapagkat sa biyaya kayo'y naligtas sa pamamagitan ng pananampalataya at ito'y hindi sa pamamagitan ng inyong sarili, ito’y kaloob ng Diyos; hindi sa pamamagitan ng mga gawa, upang ang sinuman ay huwag magmalaki. Sapagkat tayo’y kanyang pinakamahusay na gawa, na nilalang kay Cristo Jesus para sa mabubuting gawa, na inihanda ng Diyos nang una pa upang siya nating lakaran” (Efeso 2:8-10).

Kapagdakang pinag-uusapan natin ang tungkol sa mga utos, kahilingan o tagubilin ng Diyos, isinasapanganib natin-- o kahit pa hinaharap ang tukso--ng pag-iisip na kahit paano ang ginagawa natin ay maaaring magtamo o mag-ambag sa ating kaligtasan o sana ay kamtin ang pabor sa Diyos. Pero paulit-ulit na sinasabi sa atin ng Biblia na tayo ay makasalanang iniligtas sa pamamagitan ng biyaya ng Diyos sa pamamagitan ni Jesus at ng Kanyang humahaliling kamatayan sa krus para sa atin. Ano ang posibleng maidaragdag natin dito sa anumang paraan? O, gaya nang pagkakasulat ni Ellen G. White: “Kung maiipon mong magkakasama ang lahat ng mabuti at marangal at kaibig-¬ibig sa isang tao at pagkatapos ay iharap ang taong ito sa mga anghel ng Diyos na parang gumaganap ng isang bahagi sa kaligtasan ng kaluluwa ng tao o sa merito, ang mungkahi ay tatanggihan gaya ng pagtataksil.”—FAITH AND WORKS, p. 24.

Sa ganyan din, kahit ang ating mga gawa ng awa at kahabagan sa nangangailangan ay hindi dapat makitang legalistiko. Kataliwas nito, samantalang lumalago tayo sa ating pagkaunawa at pagpapahalaga ng kaligtasan, ang ugnayan sa pagitan ng pag-ibig ng Diyos at ng Kanyang malasakit para sa dukha at naaapi ay maipapasa sa atin, tayong mga tagatanggap ng Kanyang pag-ibig. Tumanggap tayo, kaya magbibigay tayo. Kapag nakita nating gayon na lang ang pag-ibig sa atin ng Diyos, makikita rin natin kung gaano Niya iniibig ang iba at tinatawagan din naman tayong ibigin sila.