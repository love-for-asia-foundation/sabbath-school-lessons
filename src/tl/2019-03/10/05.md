---
title:  Ang Ating Karaniwang Kabaitan
date:   04/09/2019
---

Sa pamamagitan ng Kanyang ministeryo at katuruan, hinimok ni Jesus ang isang radikal na pangkalahatan. Lahat ng naghangad ng Kanyang pansin na may matatapat na motibo—kahiman mga babaing may masasamang reputasyon, maniningil ng buwis, ketongin, Samaritano, Romanong Senturion, lider ng relihiyon, mga bata—ay tinanggap Niyang may tunay na init at malasakit. Gaya nang madidiskubre ng unang iglesia sa isang nagpapabagong paraan, kabilang dito ang alok ng regalo ng kaligtasan.

Samantalang unti-unting nakikilala ng unang mga mananampalataya ang pagiging para sa lahat ng ebanghelyo, hindi lang nila idinaragdag ang mabubuting gawa para sa iba sa kanilang pananampalataya bilang isang "magandang" bagay, na gagawin. Ito ay, kaibuturan sa kanilang pagkaunawa ng ebanghelyo, ayon sa kanilang naranasan dito sa buhay, ministeryo, at kamatayan ni Jesus. Samantalang nakikipagbuno sila sa mga isyu at tanong na bumangon, una ay isahan para sa mga lider gaya ni Pablo at Pedro (tingnan halimbawa ang Gawa 10:9-20), pagkatapos bilang isang katawan ng iglesia sa konsilyo sa Jerusalem (tingnan ang Gawa 15), pinasimulan nilang matanto ang dramatikong paglipat na dala nitong mabuting balita sa kanilang pagkakaunawa sa pag-ibig at pagiging panlahat ng Diyos at kung paano iyon dapat isakabuhayan sa buhay ng mga nagsasabing susunod sa Kanya.

**Ano ang itinuturo sa atin ng bawat isa sa sumusunod na talata tungkol sa ating  karaniwang sangkatauhan? Paano dapat maiimpluwesyahan ng bawat ideya ang ating saloobin sa iba?** 

`Malakias 2:10`	

`Gawa 17:26`

`Roma 3:2`

`Galacia 3:2`

Ang Galacia 3:28 ay isang teolohikal na buod ng praktikal na kuwentong sinabi ni Jesus tungkol sa mabuting Samaritano. Sa halip na makipagtalo tungkol sa kung kanino tayo obligadong maglingkod, humayo at maglingkod lang, at marahil ay maging handa ring mapaglingkuran nang mga taong hindi natin inaasahang maglingkod sa atin. Ang karaniwang elemento ng pandaigdigang pamilya ng tao ay naisakatuparan sa isang mas mataas na antas sa karaniwang pamilya ng mga binigkis na magkakasama ng ebanghelyo, sa pamamagitan ng nagliligtas na pag-ibig ng Diyos na tumatawag sa atin sa pagiging isa sa Kanya: "Sapagkat sa pamamagitan ng isang Espiritu ay binautismuhan tayong lahat tungo sa isang katawan, maging Judio o Griyego, mga alipin o mga laya—at tayong lahat ay pinainom sa isang Espiritu" (1 Corinto 12:13).