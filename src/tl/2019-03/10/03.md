---
title:  Pagkahabag at Pagsisisi
date:   02/09/2019
---

Tinatawagan tayong kilalanin ng pinaghalong mga kuwento ng kaligtasan at ng malaking tunggalian ang isang katotohanan tungkol sa buhay na pundasyonal para sa ating pagkaunawa ng ating sanlibutan at sarili, at ibig sabihin: tayo at ang ating sanlibutan ay nagkasala, sira, at makasalanan. Ang ating sanlibutan ay hindi ang pagkakalikha nito, at bagaman nasa atin pa rin ang larawan ng Diyos na lumikha sa atin, bahagi tayo nang pagiging sira ng sanlibutan. Ang likas ng kasalanan sa ating buhay ay katulad ng likas ng kasamaang nagdudulot ng maraming hapdi, pang-aapi, at pananamantala sa buong mundo.

Kaya, tama para sa ating madama ang kirot, kawalan ng ginhawa, dalamhati, at trahedya ng sanlibutan at ng mga buhay sa palibot natin. Kailangang maging robot tayo para hindi maramdaman ang kirot ng buhay dito. Ang mga panaghoy sa aklat ng Mga Awit, ang dalamhati ni Jeremias at ibang mga propeta, at ipinapakita ng mga luha at pagkahabag ni Jesus ang katumpakan ng ganitong uri ng tugon sa sanlibutan at sa kasamaan nito, lalo na sa mga madalas na nasasaktan ng kasamaang iyon.

`Basahin ang Mateo 9:36, 14:14, Lucas 19:41, 42, at Juan 11:35. Anong nasa bawat talatang ito na kumilos kay Jesus sa pagkahabag? Paano tayo maaaring magkaroon ng isang pusong pinalambot sa kirot na nasa palibot natin?`

Kailangan din nating tandaang ang kasalanan at kasamaan ay hindi lang "nasa labas " o resulta ng pagkasira ng isang tao: "Kung sinasabi nating tayo'y walang kasalanan, dinadaya natin ang ating sarili at ang katotohanan ay wala sa atin" (1 Juan 1:8). Sa pagkaunawa ng mga propeta sa Biblia, ang kasalanan ay isang trahedya dahil hindi pangunahing may sumalangsang sa mga patakaran, kundi dahil sinira ng kasalanan ang relasyon sa pagitan ng Diyos at ng Kanyang bayan, at dahil din nakakasakit sa ibang tao ang ating kasalanan. Ito ay mangyayari sa isang maliit o malaking antas, pero pareho itong masama.

Ang pagkamakasarili, kasakiman, kaimbihan, masamang palagay, kamangmangan, at kawalang-ingat ay, nasa ugat ng lahat ng kasamaan, kawalang katarungan, karukhaan, at pang-aapi ng sanlibutan. At ang pag-amin ng ating pagiging makasalanan ay isang unang hakbang tungo sa pagpapahintulot sa pagÂ¬ibig ng Diyos para kunin ang nararapat na lugar sa ating puso: "Kung ipinahahayag natin ang ating mga kasalanan, siya ay tapat at banal na magpapatawad sa ating mga kasalanan at tayo'y lilinisin sa lahat ng kalikuan" (1 Juan 1:9).

`Tumingin ka sa iyong sarili (pero huwag masyadong malapit at matagal). Sa anong mga paraan ka nasira at naging bahagi ng mas malaking problema? Ano ang tanging kasagutan, at tanging lugar na dapat hanapin?`