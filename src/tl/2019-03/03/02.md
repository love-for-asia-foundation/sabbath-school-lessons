---
title:  Sapat na Manna
date:   14/07/2019
---

Pagkatapos ng mga henerasyon ng pagkaalipin at ang pagsama ng lipunan, na ang ganitong katayuan ay marring magpahirap sa Kanyang inaping bayan, hinangad ng Diyos na ibangon ang kalalayang mga Israelita, itinuturo sila sa isang mas mabuting paraan ng pamumuhay at binibigyan sila ng mga kautusan para sa pinakamabuting pagsasaayos ng kanilang bagong lipunan. Ngunit ang isa sa unang mga bahagi ng prosesong ito ay dumating sa anyo ng isang praktikal at nagbibigay-aral na katibayan.

Nagpapatuloy sa loob ng 40 taong singkad ng kanilang paglilibot sa ilang, itong indayog ng buhay, na nakikitang katibayan ng paglalaan ng Diyos at ugaling di-pagkamakasarili, ay dapat na naging bahagi ng kultura ng lipunang Israelita. Dumating ito sa ano ng manna, isang pagkaing lumilitaw tuwing umaga sa lupang nakapalibot sa kampo ng mga Israelita.

`Basahin ang Exodo 16:16-18. Ano sa palagay mo ang kahalagahan ng espesipikong sukat para sa bawat tao na idiniin sa mga talatang ito?`

Sa 2 Corinto 8:10-15, tinutukoy ni Pablo ang kuwentong ito bilang halimbawa ng kung paano dapat magbigay ang mga Cristiano: “Ang inyong kasaganaan sa kasalukuyang panahon ang magpuno sa kanilang kakulangan, upang ang kanilang kasaganaan ay magpuno sa inyong pangangailangan, upang magkaroon ng pagkakapantay-pantay” (2 Corinto 8:14).

Ang liksyon para sa mga Israelita, at sa atin, ay naglaan ang Diyos ng sapat para sa Kanyang bayan at sangnilikha. Kung kailangan lamang natin ang ating kukunin at nakahanda tayong ibahagi ang sobra sa iba, ang lahat ay maaalagaan at mabibigyan. Ang pagkuha nang sapat para sa araw na iyon ay nangangailangan ng pagtitiwala ng mga tao na magkakaroon pa ng mas marami sa susunod na araw. Ang bayang inapi, gaya ng mga aliping Israelita, ay nakahilig na tumuon sa sarili nilang kaligtasan, subalit gustong ipakita ng Diyos sa kanila ang isang buhay ng pagtitiwala, pagkamapagbigay, at pagbabahagi.

Ngunit mayroon ding isa pang mas kapansin-pansing katangian sa kaugaliang ito. Tuwing Biyernes, dobleng bahagi ng manna ang lumilitaw sa lupa, at sa araw na iyon – at sa araw lang na iyon – ang mga tao ay dapat mangolekta ng dagdag na manna bilang paghahanda sa Sabbath. Ang natatanging panustos para sa Sabbath ay naging karagdagang paraan para matutuhan nilang magtiwala sa Panginoon para sa lahat ng kanilang mga pangangailangan. Ang karagdagang bahaging ito ng manna, na isang kilos ng biyaya sa bahagi ng Diyos, ay nakatulong sa kanilang mas lalo pang tamasahing lubos ang kapahingahing ipinangako ng Diyos sa kanila sa ikapitong araw na Sabbath.

`Ano ang magagawa natin tuwing Biyernes na makatutulong sa ating mas matamasa ang iniaalok sa atin ng Diyos sa Sabbath?`