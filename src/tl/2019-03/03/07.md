---
title:  Karagdagang Kaisipan
date:   19/07/2019
---

Basahin ang Ellen G. White, “From the Red Sea to Sinai,” pp. 295-297; sa Patriarchs and Prophets; “The Sabbath,” pp. 281-289, sa The Desire of Ages; Sigve K. Tonstad, “The Social Conscience of the Seventh Day,” pp. 125-143, sa The Lost Meaning of the Seventh Day.

“Sinabi sa kanila ni Jesus na ang gawain ng pagtulong sa pinahirapan ay sang-ayon sa gawain ng mga anghel ng Diyos, na laging pababa’t paakyat sa pagitan ng langit at lupa para paglingkuran ang nagdurusang sangkatauhan. …

“At mayroon din gagawin ang tao sa araw na ito. Dapat asikasuhin ang mga pangangailangan ng buhay, dapat alagaan ang may karamdaman, dapat ibigay ang kakulangan ng nangangailangan. Hindi pananaguting walang wala ang kinakaligtaang ibsan ang nagdurusa sa araw ng Sabbath. Ang banal na araw ng kapahingahan ng Diyos ay ginawa para sa tao, at ang mga gawa ng awa ay lubos na naaayon sa pakay nito. Hindi nais ng Diyos na magdusa ang Kanyang mga nilikha ng isang oras ng kirot na maaaring maibsan sa Sabbath o sa anumang araw.” – Ellen G. White, The Desire of Ages, pp. 206, 207.

**Mga Tanong Para sa Talakayan**

`1. Sa anong mga paraan mo naranasan ang Sabbath bilang isang demonstrasyon ng iyong pagtitiwala sa Diyos? Nagkaroon ka na ba ng karanasang gaya ng manna sa iyong buhay, kung saan nagkaloob ang Diyos bilang tugon sa iyong pagtitiwala sa Kanya? Kung gayon, ibahagi ito sa klase at sabihin sa kanila ang natutuhan mo.`

`2. Gaya ng nakita natin sa ikaapat na utos na masusumpungan sa Exodo 20:8-11 at Deuteronomio 5:12-15, idiin ng Diyos ang iba’t ibang aspekto ng Sabbath. Anong isang aspekto ng Sabbath ang pinakapinahahalagahan mo?`

`3. Sa klase o isahan, pag-usapan ang ilang mga paraan kung paano ninyo maibabahagi ang mga pagpapala at pakinabang ng Sabbath sa inyong komunidad.`

`4. Sa anong pamamaraan nababago ng Sabbath ang iyong buhay? Mayroon bang ibang bahagi ng iyong buhay kung saan dapat mas magkaroon ng epekto ang mga disenyo at prinsipyo ng Sabbath?`

**Buod**: Ibinigay ng Diyos ang Sabbath bilang isang paraan ng pag-alaala ng Paglalang at Pagtubos, subalit mayroon din itong maraming parktikal na pakinabang. Tinuturuan tayo nitong magtiwala sa panustos ng Diyos para sa atin; tinuturuan tayo nitong ugaliin ang pagkakapantay-pantay; at maaari itong maging isang espirituwal na disiplinang makapagbabago ng lahat ng ating relasyon. Ipinakita ni Jesus ang Kanyang huwaran para sa Sabbath sa pamamagitan ng pagpapagaling ng may karamdaman at pagdiriin ng Sabbath bilang isang araw para makinabang ang mga nangangailangan.