---
title:  'Sabbath: Isang Araw ng Kalayaan'
date:   13/07/2019
---

### Basahin Para sa Pag-aaral sa Linggong Ito
Exodo 16:16-18; Exodo 20:8-11; Deuteronomio 5:12-15; Mateo 12:9-13; Levitico 25:1-7

> <p>Talatang Sauluhin</p>
> “At sinabi niya sa kanila, ‘Ang Sabbath ay ginawa para sa tao, at hindi ang tao para sa Sabbath.’” (Marcos 2:27).

Nilikha ng Diyos ang Sabbath bilang katapusang gawa ng linggo ng Paglalang. Nasabing sa ikapitong araw, hindi lamang nagpahinga ang Diyos, kundi nilikha Niya ang pahinga bilang isang mahalagang bahagi ng paraang dapat maging ang mundo. Ang Sabbath ay isang pagpapakita kung paano tayo nilikha para makipag-ugnayan sa Diyos at sa isa’t isa.

Kaya halos hindi kagulat-gulat na masumpungan ang Sabbath bilang isa sa mga utos sa panukala ng Diyos para sa Kanyang bayan, na maagang lumilitaw sa pagtatatag ng bagong bansang Israel. Magkakaroon ito ng isang mahalagang papel sa buhay ng mga Hebreo.

Madalas kapag napag-uusapan natin ang tungkol sa Sabbath, ang usapan ay kaagad na nalilipat sa kung paano ito ingatan. Ano ang mga bagay na hindi dapat natin gawin, at iba pang katulad nito? Gaanuman kahalaga ang mga tanong na ito, kailangan nating maunawaan ang mahalagang papel na ang Sabbath ay sinisenyo para gumanap sa sanlibutan at sa mga buhay ng bayan ng Diyos bilang isang simbolo ng biyaya at panustos ng Diyos.

Gaya ng sinabi ni Jesus ang ikapitong araw ng Sabbath ay nilikha para sa lahat ng sangkatauhan. Kung tunay nating “aalalahanin ang araw ng Sabbtah,” babaguhin tayo nito sa bawat araw ng sanlinggo, at – gaya ng ipinakita ni Jesus – ito ay maaaring maging isang paraan para mapagpala rin natin ang iba.

_*Pag-aralan ang liksyon sa linggong ito bilang paghahanda sa Sabbath, Hulyo 20._