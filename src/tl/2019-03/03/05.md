---
title:  Isang Araw ng Pagpapagaling
date:   17/07/2019
---

Samantalang ang orihinal na pananaw para sa Sabbath at pangingilin ng Sabbath ay malawak at isinasama ang lahat, ang Sabbath ay naging naiiba para sa maraming lider ng relihiyon nang dumating si Jesus sa lupa. Sa halip na isang araw ng kalayaan at pagkakapantay-pantay, ang Sabbath ay naging isang araw ng tao, ng mga tradisyunal na patakaran at pagbabawal. Sa Kanyang panahon, sinalungat ni Jesus ang mga ganitong saloobin, lalo na sa paggigiit nito sa iba.

Kawili-wiling ginawa Niya itong buong makabuluhan sa pamamagitan ng pagsasagawa ng ilang bilang ng pagpapagaling sa Sabbath. Parang sinadya ni Jesus na gawin ang mga himalang ito sa Sabbath, na salungat sa alinmang araw, para ipakita ang isang bagay na mahalaga tungkol sa ano dapat ang Sabbath. Madalas sa mga kuwentong ito, nagbigay ng mga komento si Jesus tungkol sa katumpakan ng pagpapagaling sa Sabbath, at madalas ginamit na dahilan ng mga Fariseo ang Kanyang mga pahayag para isulong ang kanilang masasamang balak para maipapatay si Jesus.

`Basahin ang mga kuwento ng mga pagpapagaling ni Jesus sa Sabbath sa Mateo 12:9-13, Marcos 1:21-26, 3:1-6, at Juan 9:1-16. Ano ang napansin mong pinakamahahalagang bagay sa mga kuwentong ito?`

Pinagtibay ni Jesus na ang Sabbath ay mahalaga. Kailangan nating maglagay ng hangganan sa palibot ng oras ng Sabbath para mapanatili itong espesyal at para pahintulutan ang ligguhang panahong ito para maging isang oportunidad para palaguin ang ating relasyon sa Diyos, sa ating pamilya, iglesia, at komunidad. Ngunit ang pangingilin ng Sabbath ay hindi dapat buong makasariling tungkol lang sa atin. Gaya ng sinabi ni Jesus, “’Matuwid na gumawa ng mabuti sa araw ng Sabbath’” (Mateo 12:12).

Maraming kaanib ng iglesia ang gumagawa ng mabubuting gawa para magmalasakit sa iba. Ngunit marami sa atin ang nadarama ring dapat gumawa pa tayo para makatulong. Alam nating nagmamalasakit ang Diyos sa mga nasasaktan, nasisiil, o nakalimutan, at tayo rin ay dapat magmalasakit. Dahil tayo ay nautusang huwag gumawa ng ating regular na trabaho at napalaya mula sa mga mahihigpit na pangangailangan ng sanlinggo, sa Sabbath ay binigyan tayo ng panahon para magpokus sa ganitong pagmamalasakit sa iba bilang isa sa mga paraan ng tunay at aktibong pangingilin ng Sabbath: “Sang-yon sa ikaapat na utos ang Sabbath ay itinalaga para sa pahinga at relihiyosong pagsamba. Lahat ng sekyular na trabaho ay pansamantalang ititigil, ngunit ang mga gawa ng awa at kawanggawa ay naaayon sa layunin ng Panginoon. … Ang paginhawain ang napahirapan, ang aliwin ang nagdadalamhati, ay isang gawa ng pag-ibig na lumuluwalhati sa banal na araw ng Diyos.” – Ellen G. White, Welfare Ministry, p. 77.

`Anong ginagawa mo para sa ikabubuti ng iba sa Sabbath?`