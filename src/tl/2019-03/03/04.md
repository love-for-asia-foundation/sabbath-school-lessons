---
title:  Isang Araw ng Pagkakapantay-pantay
date:   16/07/2019
---

Isa sa mga bagay na malinaw sa madaling pagbabasa ng Sampung Utos sa Exodo 20 at Deuteronomio 5 ay ang ikaapat na utos ang pinakadetalyado hanggang sa ngayon. SAmantalang itinala ang ilan sa mga utos na kasing kaunti ng tatlong salita sa ibang bersyon (sa Hebreo ang iba ay maaaring maihayag sa dalawang salita lamang), ang ikaapat na utos ay nagbibigay ng patlang sa kung bakit, paano, at sino ang alalahanin ang araw ng Sabbath.

`Basahin ang Exodo 20:8-11. Ano ang sinasabi nito tungkol sa mga alipin at dayuhan, at kahit mga hayop, at ano ang kahulugan nito?`

Ang pagtutuon sa iba ay kapansin-pansin sa mga detalye ng Sabbath na ito. Pinatutunayan ni Sigve K. Tonstad na ang uri ng utos na ito ay natatangi sa lahat ng kultura ng sanlibutan. Ang kautusan ng Sabbath, paliwanag niya, ay “inuuna ang mula sa baba pataas at hindi mula itaas pababa, nagbibigay ng unang konsiderasyon sa pinakamahihina at walang lakas na kaanib ng lipunan. Iyong pinakanangangailangan ng kapahingahan – ang alipin, naninirahang dayuhan, at hayop na pantrabaho – ay pinangalanan para natatanging pagbanggit. Sa pahinga ng ikapitong araw ang kapus-palad, kahit na mga hindi nagsasalitang hayop, ay nakasusumpong ng kakampi.” – The Lost Meaning of the Seventh Dayo (Michigan: Andrews University Press, 2009), pp. 126, 127.

Ang utos ay may isang natatanging pokus sa paghimok na ang Sabbath ay isang araw na dapat tamasahin ng lahat. Sa liwanag ng Sabbath, tayong lahat ay pantay-pantay. Kung ikaw ay isang amo sa loob ng sanlinggo, wala kang awtoridad na pagtrabahuhin ang iyong maggagawa sa Sabbath. At iyan ay dahil binigyan din sila ng Diyos ng isang araw ng pahinga. Kung ikaw ay isang empleyado – o kahit isang alipin – sa buong buhay mo, ang Sabbath ay nagpapaalaala sa iyong ikaw ay parehong nilalang at tinubos ng Diyos, at inaanyayahan ka ng Diyos na ipagdiwang ito sa pamamaraang iba sa mga karaniwan mong tungkulin. Kahit pa iyong mga nasa labas ng mga taong nangingilin-ng-Sabbath – “mga dayuhang nakikipamayan sa inyo” (Exodo 20:10) – ay dapat makinabang sa Sabbath.

Ang ideyang ito ay dapat sanang naging isang kahanga-hangang pagbabago ng pananaw para sa mga Israelita, sariwa mula sa kanilang sariling mga karanasan ng pagkaalipin at pagkakaisantabi. Ngayon sila ay itatatag na sa isang bagong lupain, ayaw ng Diyos na gamitin nila ang mga ugali ng dating nag-aapi sa kanila. Gaya rin ng pagbibigay sa kanila ng mga detalyadong utos para sa kanilang lipunan, binigyan Niya sila (sa ating lahat, sa katunayan) ng isang lingguhang paalala, sa isang makapangyarihang paraan, kung paanong lahat tayo ay pantay-pantay sa harapan ng Diyos.

`Paano mo maibabahagi ang Sabbath sa iyong komunidad, ibig sabihin, paano makapapakinabang ang iba sa iyong komunidad mula sa pangingilin mo ng Sabbath?`