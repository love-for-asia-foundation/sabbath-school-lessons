---
title:  Pahingang Sabbath Para sa Lupain
date:   18/07/2019
---

Gaya ng nakita natin, ang Sabbath ay isang nakaugat na bahagi ng ikot-ng-buhay ng bansang Israel. Subalit ang prinsipyo ng Sabbath ay hindi lang tungkol sa isang araw tuwing linggo. Isinasama rin nito ang isang espesyal na pahinga bawat ikapitong taon, na lumulundo sa taon ng jubileo matapos ang pitong pangkat ng pitong taon, ibig sabihin bawat ika – 50 taon.

`Basahin ang Levitico 25:1-7. Ano ang kamangha-mangha tungkol sa uri ng tagubiling ito? Sa anong posibleng paraan mo maisasama ang uri ng prinsipyong ito sa iyong buhay at gawain?`

Pinahihintulutan ng taon ng Sabbath ang bukiring maging tigang sa taong iyon. Ito ay isang kamangha-manghang kilos ng pamamahala ng lupa, at ang karunungang ito bilang isang pang-agrikulturang kasanayan ay malawak na kinikilala.

Ang ikapitong taon ay makabuluhan din para sa mga alipin (tingnan ang Exodo 21:1-11). Sa kaganapang ang sinumang Israelita na lumubog sa pagkakautang na anupa’t kanilang ipinagbili ang sarili sa pagkaalipin, sila ay dapat palayain sa ikapitong taon. Gayundin, ang hindi pa nababayarang utang ay mapapawalang bisa sa katapusan ng ikapitong taon (tingnan ang Deuteronomio 15:1-11).

Gaya ng manna na inilaan ng Dyos sa mga Israelita sa ilang, ang hindi pagtatanim sa isang panahon ay isang kilos ng pagtitiwalang maglalaan ng sapat ang Diyos sa nakaraang taon at mula sa ibubunga mismo ng lupa sa taon ng Sabbath. Gayundin, ang pagpapalaya ng mga alipin at pagpapawalang-bisa ng mga utang ay isang kilos ng awa ngunit ito rin sa isang kilos ng pagtitiwala sa Diyos na maglalaan para sa ating pangangailangan. Sa isang kahulugan, kailangan matutuhan ng mga taong hindi nila kailangang apihin ang iba para makapagsustento sa sarili.

Ang mga prinsipyo at disenyo ng Sabbath ay buong lapit na itatali sa istraktura ng lipunang Israelita sa kabuuan. Gayundin, ang kasalukuyang pangingilin ng Sabbath ay dapat maging isang espirituwal na disiplinang magbabago sa lahat ng ibang mga araw natin. Sa isang praktikal na kahulugan, ang Sabbath ay isang paraan ng pagsasakabuhayan ng mga tagubilin ni Jesus na unahin muna ang Kanyang kaharian: “’Alam na ng inyong Ama na nasa langit na kailangan ninyo ang lahat ng ito… at ibibigay niya sa inyo ang lahat ng mga bagay na ito’” (Mateo 6:32, 33).

`Anong pagkakaiba ang dapat magawa ng pangingilin ng Sabbath sa ibang anim na araw ng sanlinggo mo? Sabagay, kung ikaw ay sakim, makasarili, at walang paki mula Linggo hanggang Biyernes, anong pagkakaiba kung hindi ka ganito sa Sabbath? (O maaari bang tunay kang hindi magiging ganito sa Sabbath kung ikaw ay ganon sa ibang anraw ng sanlinggo?)`