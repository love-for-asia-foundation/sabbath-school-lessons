---
title:  Karagdagang Kaisipan
date:   23/08/2019
---

Basahin ang Ellen G. White, “The Good Samaritan,” pp. 497-505, at “’The Least of These My Brethren,’” pp. 637-641, sa The Desire of Ages; “’The Great Gulf Fixed,’” pp. 260-271, “’Who Is My Neighbor?’” pp. 376-389, sa Christ’s Object Lessons.

“Sinisira ni Cristo ang pader ng pagkakahati, ang pag-ibig sa sarili, ang naghahating masamang palagay ng nasyonalidad, at nagtuturo ng isang pag-ibig para sa lahat ng pamilya ng tao. Iniaangat Niya ang tao mula sa makitid na pangkat na itinatakda ng kanilang pagiging makasarili; inaalis Niya ang lahat ng linya ng teritoryo at artipisyal na pagkakaiba ng lipunan. Hindi Siya gumagawa ng pagkakaiba sa pagitan ng mga kapitbahay at mga dayuhan, mga kaibigan at mga kaaway. Tinuturan Niya tayong tingnan ang bawat nangangailangang kaluluwa bilang ating kapwa at ang sanlibutan bilang ating bukirin.” – Ellen G. White, Thoughts from the Mount of Blessing, p. 42.

“Ang pamantayan ng ginintuang tuntunin ay ang tunay na pamantayan ng Cristianismo; anumang kulang dito ay isang pandaraya. Ang relihiyong umaakay sa taong maglagay ng mababang pagpapalagay sa tao, na pinahalagahan ni Cristo sa paraang ibinigay ang Sarili para sa kanila; isang relihiyong aakay sa atin na maging pabaya sa mga pangangailangan ng tao, pagdurusa, o karapatan, ay isang huwad na relihiyon. Sa pangmamata sa mga hinihingi ng mga dukha, nagdurusa, at makasalanan, ay piantutunayan natin ang sariling mga traydor kay Cristo. Ito ay dahil kinukuha ng mga tao ang pangalan ni Cristo sa kanilang sarili, samantalang sa buhay ay tinatanggihan ang Kanyang karakter, na ang Cristianismo ay may talagang maliit na kapangyarihan sa sanlibutan.” – Ellen G. White, Thoughts from the Mount of Blessing, p. 136.

**Mga Tanong Para sa Talakayan**

`1. Alin ang paborito mo sa mga siping napag-aralan sa linggong ito? Bakit?`

`2. Tingnan ang isinulat ni Ellen G. White tungkol sa kung paano ang isang pananampalatayang “aakay sa ating maging pabaya sa mga pangangailangan ng tao, pagdurusa, o karapatan, ay isang huwad na relihiyon.” Bakit dapat tayong maging maingat na iwasan ang patibong ng pag-iisip na dhil nasa atin ang “katotohanan” (na mayroon tayo), wala ng ibang bagay na mahalaga?`

`3. Paanong ipinapakita sa atin ng mga talata sa pag-aaral sa huwebes kung ano din ang kakailanganin sa pagkakaroon ng “katotohanan”?`

**Buod**: Inihahayagng mga aral ni Jesus ang isan gkakaibang paraan ng pamumuhay para sa mga mamamayan at kinatawan ng kaharian ng Diyos. Sa pagtatayo ng pundasyon ng mga Kasulatan sa Lumang Tipan, inuulit at pinalalawak Niya ang pokus sa pangangalaga para sa mga dukha at naaapi, idiniriing ang Kanyang mga tagasunod ay mamumuhay bilang mga tao ng kahabagan at awa samantalang sila ay naghihintay sa Kanyang pagbabalik.