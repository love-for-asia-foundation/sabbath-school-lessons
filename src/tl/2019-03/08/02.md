---
title:  Ipinapakilala ang Sermon sa Bundok
date:   18/08/2019
---

Ang pinakamahabang sermon ni Jesus – o koleksyon ng mga aral – ay ang Sermon sa Bundok. Ang Kanyang tatlong kapitulong pagsusuri ng buhay sa kaharian ng Diyos ay nagpapasimula sa isang pahayag ng pamantayan na nakilala bilang ang Mapapalad.

`Basahin ang Mateo 5:2-16. Ano ang panlahat na mga katangian nitong siyam na pamantayan o uri ng taong inilarawan ni Jesus na “pinagpala”?`

Kasama ng malalim na espirituwal na aplikasyon ng mga salitang ito, hindi rin natin dapat mapalampas ang praktikal na pagbabasa ng mga ito. Nagsalita si Jesus tungkol sa pagkilala ng kahirapan sa ating mga sarili at sa ating sanlibutan. Nagsalita rin Siya tungkol sa katuwiran (isinalin na “katarungan” sa ilang bersyon ng Biblia), kababaang-loob, awa, pakikipayapa, at kadalisayan ng puso. Dapat nating pansinin angn pagkakaibang gagawin ng mga katangiang ito sa ating buhay at sa ating sanlibutan kapag isinakabuhayan ang mga ito. Ang gayong praktikal na pagbabasa ay idiniin sa mga sumusunod na pahayag ni Jesus kung saan hinimok Niya ang Kanyang mga alagad na maging asin at ilaw ng sanlibutan (Mateo 5:13-16).

Kapag ginamit nang tama, ang asin at ilaw at makagagawa ng isang pagkakaiba sa konteksto kung saan idinaragdag ang mga ito. Inilalabas ng asin ang lasa, gayundin ang pagpreserba ng pagkaing dinagdagan nito; simboliko ito ng kabutihang dapat natin taglayin para sa nakapalibot sa atin. Katulad nito, itinutulak ng liwanag ang kadiliman, inilitaw ang mga hadlang at panganib, na ginagawa ang isang bahay o lunsod na mas ligtas at nagbibiga ng isang punto para makapaglakbay, kahit kapag may kalayuan. Gaya ng isang liwanag sa isang madilim na gabi, sinabi ni Jesus, “’paliwanagin ninyo nang gayon ang inyong ilaw sa harap ng mga tao; upang makita nila ang inyong mabubuting gawa, at luwalhatiin nila ang inyong Ama na nasa langit’” (Mateo 5:16).

Itinuturo tayo ng dalawang simbolong asin at ilaw na ito sa responsibilidad ng mga alagad na impluwensyahan at pabutihin ang buhay ng mga nakapalibot sa atin. Tayo ay mga asin at ilaw kapag namuhay tayo ng buhay na nahahapis nang tama, may dalisay na puso, ginagawa ang kababang-loob, nagpapakita ng awa, nakikipayapa, at pinagtitiisan ang pang-aapi. Kaya, pinapasimulan ni Jesus ang sermong ito sa panawagang katawanin itong mga kung minsan ay “minaliit na pamantayan” ng Kanyang kaharian.

`Sa anong mga paraan na ang iyong komunidad ng iglesia ay gumagawa bilang asin at ilaw sa inyong komunidad? Paanong ang iyong komunidad ay mas mabuting lugar dahil ang iyong iglesia ay gumagawa doon? Sa kabilang dako, kung kayo ay mabubuwag, anong kaibahan ang magagawa nito sa iyong komunidad?`