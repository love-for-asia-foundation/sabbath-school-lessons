---
title:  Ang Mabuting Samaritan
date:   20/08/2019
---

`Basahin ang Lucas 10:25-27. Ang abugadong nagtanong kay Jesus ay nag-alok ng isang karaniwang buod ng mga utos ng Lumang Tipan para sa pamumuhay ng isang buhay na katanggap-tanggap sa Diyos. Paanong magkaugnay ang dalawang utos na ito?`

Kapag si Jesus ay natanong, madalas Niyang tinatapos ang Kanyang sagot na may kalalabasang medyo kakaiba mula sa hinahanap ng nagtatanong. Bilang tugon sa tagubilin sa Levitico 19:18 na “ibigin mo ang iyong kapwa na gaya ng iyong sarili,” tila marami sa mga relihiyosong tao ng Kanyang kapanahunan ang kapanahunan ang gumugol ng maraming oras at lakas na pinagtatalunan ang lawak at hangganan nitong prinsipyo ng “kapwa.”

Sinikap na ni Jesus palawakin ang pagkaunawa ng Kanyang mga tagasunod sa terminong ito, hinihimok na hindi lang dapat nilang mahalin ang kanilang kapwa, kundi dapat silang gumawa nang mabuti sa lahat: “’Ngunit sinasabi ko sa inyo, Ibigin ninyo ang inyong mga kaaway, at idalangin ninyo ang umuusig sa inyo, upang kayo’y maging mga anak ng inyong Ama na nasa langit, sapagkat pinasisikat niya ang kanyang araw sa masasama at sa mabubuti, at nagpapaulan sa mga matuwid at sa mga di-matuwid’” (Mateo 5:44, 45).

Ngunit nang ang isang eksperto sa batas ng relihiyon ang nagsikap na subukin si Jesus, umatras siya sa laging pinagtatalunang tanong: “Sino ang aking kapwa?” (Lucas 10:29). Bilang tugon, sinabi ni Jesus ang kuwento ng mabuting Samaritano, ngunit ang pangwakas na tugon sa tanong ng abogado ay hindi para ipaliwanag ang erminolohiya ng “kapwa.” Sa halip, sinabi ni Jesus – sa katunayan – “Humayo ka at maging kapwa sa lahat ng nangangailangan ng iyong tulong” (tingnan ang Lucas 10:36, 37).

`Basahin ang Lucas 10:30-37. Ano ang kahalagahan ng paghahambing na ginawa ni Jesus sa pagitan ng tatlong karakter na nakakita sa lalaki sa tabi ng daan na nangangailangan ng kanilang tulong?`

Gaya ng karaniwan sa aral Jesus, ang pinakamalupit Niyang pamumuna ay patungkol sa nagpakilalang sila ay relihiyoso ngunit nagpakita ng kakaunting malasakit para sa pagdurusa ng iba. “Sa kuwento ng mabuting Ssamaritano, inilalarawan ni Cristo ang likas ng tunay na relihiyon. Ipinapakita Niyang hindi ito binubuo ng mga sistema, kredo, o ritwal, kundi sa pagganap ng maibiging mga gawa, sa pagdadala ng pinakamabuti sa iba, sa tunay na kabutihan.” – Ellen G. White, The Desire of Ages, p. 497.

Sa aral ni Jesus, nakaturo Siya sa isang hindi tagalabas, isang itinuturing na hindi tapat sa Diyos, upang ipakita kung ano ang panawagan ng Diyos sa lahat ng nagsasabing sila ay Kanyang mga tagasunod. Gaya ng una Niyang mga tagapakinig, kapag tayo ay lumapit kay Jesus na nagtatanong kung ano ang kailangan nating gawin para manahin ang buhay na walang hanggan, sa huli ay tinuturuan. Niya tayong humayo at maging isang kapwa-tao sa sinumang nangangailangan.