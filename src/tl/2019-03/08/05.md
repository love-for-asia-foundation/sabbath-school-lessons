---
title:  Ang Mayamang Lalaki at si Lazaro
date:   21/08/2019
---

Sa talinghaga ng mayamang lalaki at ni Lazaro (tingnan ang Lucas 16:19-31), ay pinaghahambing ni Jesus ang mga buhay ng dalawang tao – isang mayaman at isang nawawalan ng pag-asang dukha. Sa kakulangan ng ahensya sa pagkakawang-gawa, mga ospital ng komunidad, o kusinang libreng nagpapakain, ito ay isang karaniwang gawain para sa mga nangangailangan, may kapansanan, o dili kaya’y dukha, na magpalimos sa labas ng mga bahay ng mayayaman. Inaasahang magiging mapagbigay ang mayayaman sa pagbabahagi ng kaunti sa kanilang yaman para maibsan ang pagdurusa. Subalit sa kuwentong ito, ang mayaman ay “buong damot na di-nababahala sa mga pangangailangan ng kanyang nagdurusang kapatid.” – Ellen G. White, Christ’s Object Lessons, p. 261. Sa buhay, ang kani-kanilang sitwasyon ay nanatiling di-nagbago; ngunit sa kamatayan, gaya ng pagkakahatol ng Diyos, ang kanilang katayuan ay buong kapansin-pansing nabaligtad.

`Ihambing ang Lucas 16:19-31 sa Lucas 12:13-21. Ano ang mga pagkakapareho at pagkakaiba sa pagitan ng dalawang kuwentong ito, at ano ang itinuturo ng mga ito sa atin?`

Walang ebidensya sa alinmang kuwentong ang mga lalaki ay naging mayaman sa paggawa ng anumang mali. Marahil ang pareho ay nagtrabahong mabuti, namahala nang buong ingat, at pinagpala ng Diyos. Ngunit may tila pagkakamali sa kanilang saloobin tungo sa buhay, sa Diyos, sa pera, at sa iba pa, at ito ay labis at magpakailanmang binayaran nila.

Kumukuha mula sa popular na representasyon ng kabilang-buhay ng panahon ni Jesus, ang kuwento ng mayamang lalaki at ni Lazaro ay nagtuturong ang mga pagpiling ginagawa natin sa buhay na ito ay may halaga sa susunod na buhay. Kung paano tayo tumutugon sa mga humihingi o nangangailangan ng ating tulong ay isang paraan ng pagpapakita ng ating mga pagpili at prayoridad. Gaya ng itinuturo ni “Abraham” sa nagdurusang mayaman, nagbibigay ang Biblia nang higit-na-sapat na direksyon para sa mas mabuting pagpili: “Nasa kanila si Moises at ang mga propeta, hayaan mo silang makinig sa kanila” (Lucas 16:29).

Itinuro ni Jesus na ang mga tukso ng yaman – kahiman ang pagkakaroon nito, pag-iingat nito, o paghahanap nito – ay maaaring maglayo sa atin mula sa Kanyang kaharian, mula sa iba pa at mula sa pagkamakasarili at pagtitiwala sa sariling kakayahan. Tinawagan tayo ni Jesus para hanapin muna ang Kanyang kaharian at para ibahagi ang mga pagpapalang tinanggap natin sa mga nakapalibot sa atin, lalo na sa mga nangangailangan.

`Anuman ang iyong pinansyal na katayuan, paano ka maaaring magnig maingat na hindi mahayaan ang pera o pag-ibig sa pera na baluktutin ang iyong pananaw tungkol sa kung ano dapat ang pagtuunan ng pansin ng mga Cristiano sa buhay?`