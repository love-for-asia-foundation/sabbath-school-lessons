---
title:  Pagdadaig sa Kasamaan sa Pamamagitan ng Kabutihan
date:   19/08/2019
---

Kapag isinasaalang-alang natin ang aral ni Jesus, mahalagang isaisip ang mga taong Kanyang kinakausap at ang mga sitwasyong kinalalagyan nila. Nagpasimulang makaakit ng malalaking pulutong ng tao si Jesus mula sa mga rehiyon kung saan Siya naglingkod (tingnan ang Mateo 4:25, 5:1). Karamihan ay karaniwang tao, namumuhay sa ilalim ng imperyong pamumuno ng Imperyo ng Roma, pero ang ilan ay mga pinuno ng Judio at lider ng relihiyon. Mahirap ang pmaumuhay ng karaniwangn tao. Kakaunti ang mga pagpipilian nila para sa kanilang buhay, pinahirapan ng mabigat na pagbubuwis at pinagmalupitan ng relihiyosong tradisyon.

Sa pagtuturo sa mga taong ito, malinaw na ang malasakit ni Jesus ay alukin sila ng isang paraan para mamuhay nang mabuti, mamuhay na may dignidad at lakas ng loob, anuman ang sitwasyon nila. Masusumpungan ang isang halimbawa nito sa Mateo 5:38-48. Sa ingles, itong mga tagubiling – “iharap ang kabilang pisngi,” “ibigay mo ang iyong balabal, at “lumakad ng dalawang milya” – ay kilalang-kilala bilang mga kasabihan. Ngunit pinasisinungalingan ng pagiging kilalang ito ang mga radikal na kilos at saloobing itinuturo ni Jesus dito.

Ang mga tagpong inilarawan ni Jesus ay mga karaniwang karanasan para sa marami Niyang tagapakinig. Madalas silang marahas na inaatake ng kanilang “nakatataas” o mga panginoon. Madalas silang nagkakautang at nawawalan ng pag-aari sa mga propyetaryo at nagpapautang. Madalas silang pinipilit na magtrabaho ng mga sumasakop na sundalong Romano. Tinuruan ni Jesus ang taong tumugong may integridad, na tratuhin ang mga nang-aapi nang mas mabuti kaysa karapat-dapat sa kanila, at, sa paggawa nito, pigilan ang pagkawala ng kanilang pagkatao. Bagaman sinikap na gamitin ng mga mang-aapi ang kanilang kapangyarihan, ang mga tao ay laging may kalayaang pumili kung paano sila tutugon at, sa walang dahas na pagtutol at mapagkaloob na pagtugon, pinalilitaw nila ang kasamaan ng pang-aapi at ng kawalang-katarungang ginagawa.

`Basahin ang Mateo 5:38-48 sa Romans 12:20, 21. Paano natin isaskabuhayan ang mga radikal na prinsipyong ito sa ating buhay?`

`Binuod ni Jesus ang lahat ng “kautusan at mga propeta” – lahat ng mga banal na sulat na madalas nating inilalarawan bilang Lumang Tipan – sa isang payak na prinsipyong nakilala bilang Ginintuang Tuntunin (golden rule): “’Kaya, anumang bagay na ibig ninyong gawin sa inyo ng mga tao, gayon ang gawin ninyo sa kanila’” (Mateo 7:12). Sa anong mga paraan, ngayon na, na maaari kang magsikap na gawin ang iniuutos Niya sa atin dito, na hindi alintana ang kapinsalaan?`