---
title:  “Ang Pinakamaliit sa mga Ito”
date:   17/08/2019
---

### Basahin Para sa Pag-aaral sa Linggong Ito
Mateo 5:2-16, 38-48; Roma 12:20, 21; Lucas 16:19-31; 12:13-21; Mateo 25:31-46.

> <p>Talatang Sauluhin</p>
> “’At sasagot ang Hari at sasabihin sa kanila, ‘Katotohanang sinasabi ko sa inyo, yamang ginawa ninyo ito sa isa sa pinakamaliit sa mga kapatid kong ito, ay sa akin ninyo oginawa;’” (Mateo 25:40).

Matapos makitang namuhay si Jesus ng isang buhay na may malasakit sa iba, lalo na sa mga nasasaktan at nawawala, dapat nating asahan na marami ring masasabi si Jesus tungkol sa malasakit sa iba. Ginawa niya iyon.

Ang mga katuruan ni Jesus ay praktikal, nakapokus sa kung ano ang kahulugan ng mamuhay bilang isang tagasunod ng Diyos. Sa gayon, makikita nating hinihimok tayo ni Jesus tungo sa mga kilos ng katarungan, kabutihan, at awa, gaya ng ginawa mismo ni Jesus samantalang narito sa lupa. Kung susundan natin ang Kanyang halimbawa, paglilingkuran natin ang iba, gaya ng ginawa Niya.

Nagsalita rin si Jesus tungkol sa kaharian ng langit. Sa paglalarawan ni Jesus, ang kaharian ng langit ay isang reyalidad na maaari tayong makabahagi kahit ngayon na. Ito ay isang paraan ng buhay na gumaganap na may isang naiibang pangkat ng mga prayoridad, pamantayan, at moral kaysa masusumpungan sa mga makalupang kaharian. Lubos na inihaharap ng mga katuruan ni Jesus ang plano para sa kahariang ito, at isinasama nito ang isang malakas na pokus sa kung paano natin paglilingkuran ang Diyos at, sa paglilingkod sa Kanya, paano tayo makikipag-ugnay sa iba. Matutuklasan din nating angn paglilingkod sa iba – pagmamalasakit sa kanilang mga pangangailangan at pag-aangat sa kanila – ay isang paraan kung saan maaari tayong direktang maghandog ng paglilingkod sa Diyos.

_*Pag-aralan ang liksyon sa linggong ito bilang paghahanda sa Sabbath, Agosto 24._