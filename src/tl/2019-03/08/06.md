---
title:  “Ang Pinakamaliit sa mga Ito”
date:   22/08/2019
---

Isa pang pagkakataon nang natanong si Jesus at nagbigay ng sagot na talagang naiiba mula sa maaaring asahan ay masusumpungan sa sermong naitala sa Mateo 24 at 25. Naparoon ang mga alagad kay Jesus at nagtanong tungkol sa pagkawasak ng templo sa Jerusalem at sa oras ng pagbabalik ni Jesus (tingnan ang Mateo 24:1-3). Ang konklusyon ng pinalawig na sagot ni Jesus sa tanong na ito ay tumukoy sa pagpapakain ng mga nagugutom, pagpapainom sa mga nauuhaw, pagpapatuloy sa mga taga-ibang bayan, pagdadamit sa mga hubad, pangangalaga sa may mga karamdaman, at pagdadalaw sa mga nasa bilangguan. Tiniyak Niya sa kanilang, “Yamang ginawa ninyo ito sa – o tumangging tulungan ang – isa sa pinakamaliit sa mga kapatid kong ito, ay sa akin ninyo ginawa” (tingnan ang Mateo 25:40, 45).

Nakaugnay ito sa mga tanong na pinasimulan ang aral na ito bilang isang larawan ng pangwakas na paghuhukom. Sa buong Mateo 24, iniharap ni Jesus ang mas direktang mga sagot sa mga tanong ng mga alagad, nagbibigay ng mga tanda at babala tungkol sa pagwawasak ng Jerusalem at sa katapusan ng panahon, ngunit idiniin ang pangangailangang “maging handa” at mamuhay nang maayos sa liwanag ng pangako ng Kanyang ikalawang pagdating. Sa unang bahagi ng Mateo 25, ang kuwento ng mga matalino at mangmang na birhen ay humimok sa pangangailangan para sa di-inaasahan o naantalang pagbabalik; ang kuwento ng tatlong mga lingod ay nagpapakilala ng pangangailangan nang maayos at mabungang pamumuhay samantalang naghihintay; pagkatapos ang talinghaga ng tupa at mga kambing ay higit pang detalyado tungkol sa tungkuling dapat pagkaabalahan ng bayan ng Diyos.

`Basahin ang Mateo 25:31-46. Ano ang sinasabi ni Jesus sa atin dito? Bakit hindi ito kaligtasan sa pamamagitan ng mga gawa? Ngunit ano ang itinuturo rito ng Kanyang mga salita tungkol sa kun gano ba talaga ang kahulugan ng pagkakaroon ng nagliligtas na pananampalataya?`

Ang pahayag ni Jesus – na kapag pinaglingkuran natin ang iba, ginagawa natin ito sa Kanya – ay dapat bumago ng lahat ng ating mga relasyon at saloobin. Ipalagay na iyong naiimbita si Jesus para sa isang kainan o nabibisita Siya saospital o bilangguan. Sinabi ni Jesus na ginagawa natin ito sa tuwing ibinibigay natin ang ganitong paglilingkod sa tao sa ating komunidad. Ano ngang kamangha-manghang oportunidad na iniaalok Niya sa atin sa ganitong paraan!

`Basahing may panalangin ang sinabi ni Jesus sa mga talatang ito. Paano natin mauunawaan ang ideya na halos itinulad Niya ang sarili sa nagugutom, sa hubad, sa nabilanggo? Ano ngang makapangyarihang obligasyon ang inilalagay nito sa atin at kung paano tayo mamuhay?`