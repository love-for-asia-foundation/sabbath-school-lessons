---
title:  Isang Boses Para sa Walang Boses
date:   19/09/2019
---

Sumulat si Solomon na mayroong "panahon ng pagtahimik, at panahon ng pagsasalita" (Eclesiastes 3:7). Tama siya, at ang paghanap ng balanseng iyon ay hindi simple para sa kaninuman sa atin. Gayunman, pagdating sa pagsasalita para sa inaapi at pagiging boses para sa walang boses at naghahangad na daigin ng mabuti ang masama, posible kayang bilang isang iglesia tayo ay nagkamali sa panig nang sobrang tahimik sa tuwing kailangang marinig ang ating boses? 

Madalas na nagsalita ang mga Cristiano tungkol sa pagiging mga kamay at paa ni Jesus, tumutukoy sa panawagan sa praktikal na paglilingkod sa iba gaya ng gusto ni Jesus na gawin natin. Pero sa propetikong papel gaya nang pagpapakita sa Biblia, ang unang panawagan ng Diyos ay para sa lalaki at babaing maging Kanyang bosesâ€”at sa pagsasalita sa ngalan ng Diyos, saka magsalita nang maliwanag para sa mga gustong ipagtanggol ng Diyos (tingnan ang Awit 146:6-10).

`Basahin ang Isaias 58:1-10. Ano ang dapat sinasabi ng mensaheng ito, na ibinigay sa tiyak na panahon at lugar at konteksto nito, sa atin ngayon na nasa ibang panahon, lugar, at konteksto? Gaano karami talaga ang nagbago sa pagitan ng panahon nang isinulat ito ni Isaias at ang aling sanlibutan ngayon?`

Ang panawagan ng propeta para sa katarungan ay hinding-hindi isang daan para sa popularidad. Pero naudyukan ng kanilang pagkahirang mula sa Diyos, nauunawaan ang damdamin ng Diyos para sa katarungan, nakikiramay sa suliranin ng mga dukha at inapi, at hinahangad ang pinakamabuti para sa kanilang lipunan, nangahas ang mga propetang ito na maging isang boses para sa walang-boses sa kanilang panahon at lugar, sa kabila ng oposisyon, kahirapan, at panganib (tingnan ang 1 Pedro 3:17).

Base sa ating pagkaunawa ng ebanghelyo at ng panawagang ipakita si Jesus sa sanlibutan, ang mga Seventh-day Adventist din ay may maraming mabubuting maiaalok tungkol sa pakikitungo sa kasamaan sa sanlibutan.

Gaya ng: "Naniniwala ang mga Seventh-day Adventist na ang mga kilos para mabawasan ang karalitaan at ang kasama nitong kawalang-katarungan ay isang mahalagang bahagi ng sosyal na responsibilidad ng Cristiano. Buong linaw na inihahayag ng Biblia ang natatanging interes ng Diyos sa mga dukha at ang Kanyang inaasahan sa kung paano dapat tumugon ang Kanyang mga tagasunod sa mga hindi kayang pangalagaan ang sarili. Lahat ng tao ay dala ang larawan ng Diyos at mga tumatanggap ng pagpapala ng Diyos (Lucas 6:20). Sinusunod natin ang halimbawa at turo ni Jesus sa paggawa para sa mga dukha (Mateo 25:35, 36). Bilang isang espirituwal na komunidad, itinaguyod ng mga Seventh-day Adventist ang katarungan para sa mga dukha at 'buksan ang bibig alang-alang sa pipi' (Kawikaan 31:8) at laban sa mga 'inaalis ang karapatan ng dukha' (Isaias 10:2). Nakikibahagi kami sa Diyos na nagtatamo ng 'katarungan para sa mahirap.' (Awit 140:12)." Seventh-day Adventist Official Statement on Global Poverty, June 24, 2010.