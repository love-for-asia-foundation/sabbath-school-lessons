---
title:  Umibig sa Kaawaan
date:   14/09/2019
---

### Basahin Para sa Pag-aaral sa Linggong Ito
Mateo 6:25-33; Santiago 1:5-8; 2:15, 16; lsaias 52:7; 1 Juan 3:16-18: Isaias 58:1-10.

> <p>Talatang Sauluhin</p>
> "Ang liwanag ay bumabangon sa kadiliman para sa matuwid, ang Panginoon ay mapagbiyaya at mahabagin at matuwid. Ito ay mabuti sa taong mapagbigay at nagpapahiram, pananatilihin niya ang kanyang layunin sa katarungan" (Awit 112:4, 5).

Gaya ng nakita natin, ang Biblia ay puno ng marubdob na paglalarawan ng malasakit ng Diyos parasa dukha at inaapi, gayundin ang mga para sa Kanyang bayan para gumawa sa kanilang kapakanan. Sa kabila ng ibinigay na pansin sa mga isyung ito, ang biblikal na utos na ito ay nakitang manaka-naka at bahagi lamang ng katuparan at makukumpleto lang sa pagbabalik ni Cristo at sa mga sobrenatural na rnga pangyayaring susunod.

Hanggang sa panahong iyon mananatili ang kasamaan sa maraming anyo, ginatungan ng madidilim na espirituwal na impluwensya ng diyablo at kanyang mga anghel. Ang kasamaang ito ay madalas na pinakakitang-kita sa kahirapan, karahasan, pang-aapi, pang-aalipin, pagsasamantala, pagkamakasarili, at kasakiman. Sa gayong sanlibutan, ang ating mga komunidad, iglesia, at pamilya ay kailangang tumindig laban sa mga kasamaang ito gaanuman kahirap kung minsan ang gawin iyon. Bilang tugon sa pag-ibig at utos ng Diyos, namumuhay sa liwanag ng ministeryo at sakripisyo ni Jesus at binigyang kapangyarihan at ginabayan ng presensya ng Banal na Espiritu, dapat tayong maging maawain, malikhain, at matapang sa pagsisikap na "gumawa na may katarungan, at umibig sa kaawaan, at lumakad na may kapakumbabaan na kasama ng iyong Diyos" (Mikas 6:8).