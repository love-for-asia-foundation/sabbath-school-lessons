---
title:  Mga Prayoridad ng Kaharian
date:   15/09/2019
---

Gaya ng nilinaw sa mga katuruan ni Jesus at mga manunulat sa Bagong Tipan, ang mga pumiling mamuhay bilang mga kaanib ng kaharian ng Diyos ay mamumuhay sa pamamagitan ng naiibang grupo ng pamantayan at prayoridad kaysa ginagawa ng sanlibutan.

`Basahin ang Mateo 6:25-33. Ano ang muling pagtiyak na ibinigay sa atin sa mga talatang ito, at paano dapat makaaapekto ang muling pagtiyak na ito sa ating mga prayoridad?`

Itinuro ni Jesus na "higit ang buhay kaysa pagkain, at ang katawan kaysa damit" ('Mateo 6:25). Mahalaga ang mga ito, siyempre, pero dapat nating tingnan ang mga ito sa 1iwanag ng kaharian ng Diyos, na nangangahulugang dapat nating muling ayusin ang ating buhay sa tunay at praktikal na mga pamamaraan. Kapag kinilala natin ang panawagan sa buong Biblia na mag-angat at magmalasakit para sa iba, ang panawagang ito ay magiging isa rin sa ating mga prayoridad samantalang nagsisikap tayong sumunod sa mga hakbang ni Jesus. Nararapat na ang panawagang ito ay tutulong sa atin na magpokus nang mas kaunti sa sarili at mas higit sa iba.

Babaguhin din ng naiibang grupo ng prayoridad ang ating relasyonsa mga nasa kapangyarihan sa ibabaw natin  at sa ibabaw ng mga inaapi. Samantalang pinagtatagubilinan ng Biblia ang mga Cristiano na igalang at sundin ang kanilang gobyerno, hangga't maaari (tingnan, halimbawa ang, Roma 13:1-7), darating din ang isang pagkakataon kung saan kailangan nating ulitin ang mga salita ni Pedro: "Kailangang sa Diyos kami sumunod, sa halip na sa mga tao'" (Gawa 5:29). Binabalanse ni Jesus ang dalawang prinipyong ito sa Kanyang sagot sa mga nagtatangkang lansihin Siya sa usaping ito: 'Ibigay ninyo kay Cesar ang kay Cesar at sa Diyos ang sa Diyos" (Marcos 22:21). 

Ang mga may kapangyarihan, kahiman sa gobyeno o iba pa, ay madalas na ipinapatupad at pinananatili ang kapangyarihang iyon sa pamamagitan ng pagbabanta at pamumuwersa. Gaya nang nakita na natin sa buhay ni Jesus, ang tapat na pamumuhay ay hindi lagi, at sa bawat sitwasyon ay humihingi ng hinahon sa harap ng kasamaan Halimbawa, hinaharap ang pang-aalipin sa America, sumulat si Ellen. G. White: "Kapag ang mga batas ng tao ay salungat sa salita at utos ng Diyos, tayo ay susunod sa huli, anuman ang ibubunga nito. Ang batas ng lupain na inaatasan tayong ibalik ang isang alipin sa kanyang panginoon ay hindi natin dapat sundin, at dapat nating tiisin ang mga bunga ng paglabag sa kautusang ito. Ang alipin ay hindi pag-aari ng sinumang tao. Ang Diyos ang tunay niyang panginoon, at ang tao ay walang karapatang kunin ang gawa ng Diyos sa kanyang mga kamay, at angkinin siyang kanya."â€”TESTIMONIES FOR THE CHURCH, vol. 1, pp. 201, 202.

`Nasaan ang linya sa pagitan ng pagsunod sa mga awtoridad at paninindigan para sa maaaring biktima ng isang mapang-aping awtoridad?`