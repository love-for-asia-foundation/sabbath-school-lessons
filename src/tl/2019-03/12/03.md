---
title:  Kapaguran sa Pagkahabag
date:   16/09/2019
---

Tinututulan ang posibilidad ng pagpapahintulot sa ating mabubuting intensyong mapangibabawan ng "lahat ng problema sa sanlibutan," marami sa atin ang gusting gumawa nang higit para makagawa ng pagkakaiba sa buhay ng nagdurusa. May ilang bilang ng saloobin at kilos na makatutulong sa ating makagawa ng mga positibong tugon sa mga nangangailangan.

**Kahabagan**. Gaya ng	nakita natin, ang pagkilala at pagkaunawa sa kirot ng mga nasasaktan ay unang mga hakbang tungo sa pagkilos. Kailangan nating palaguin at panatilihin ang ating kadaliang makadama sa nagdurusa. Ngayon, ang tao ay nagsasalita tungkol sa "kapaguran ng pagkahabag," ang ideyang sobra tayong nabilad sa kapighatian at trahedyang marami sa atin ang napagod sa maraming kadahilanan na nananawagan para sa ating emosyonal na lakas at suportang pinansyal. Buong sidhing batid ni Jesus ang sama at kirot sa paligid Niya; gayunman, nanatili Siyang maawain. Kaya dapat din tayong maging gayon.

**Edukasyon**. Dahil maraming sitwasyon ng kawalang-katarungan at kahirapan ay komplikado, mahalaga ang pakikinig at pagkatuto sa magagawa natin tungkol sa mga sitwasyong ito. Marami ang mga nagiging mga halimbawa kung saan ang mga taong may mabuting hangarin ay nakasama sa buhay ng ibang tao sa pagsisikap na makatulong. Samantalang hindi ito dahilan para hindi kumilos, dapat tayong magsikap na makisangkot sa mga paraang may-kaalaman at nag-iisip.

**Panalangin**. Kapag nakakita tayo ng isang problema, ang unang iniisip natin ay kumilos nang "praktikal." Pero pinaaalalahanan tayo ng Biblia na ang panalangin ay praktikal. Makagagawa tayo ng pagkakaiba sa buhay ng dukha at inaapi sa pamamagitan ng ating panalangin para sa kanila at dun sa may kapangyarihan sa kanila (tingnan ang 1 Timoteo 2:1, 2), at gayundin bilang paghingi ng gabay ng Diyos para sa kung paano tayo mas mabuting tutugon pa sa pag-alok ng tulong (tingnan ang Kawikaan 2:7, 8).

**Mga Inaasam**: Isa pang mahalagang elemento sa paggawa para ibsan ang pagdurusa ay aug pagkakaroon ng tamang mga inaasam, dahil sa kasalimuutan ng mga sitwasyong sosyal, pulitikal, at personal. Ang ating pag-asa ay dapat para bigyan ang tao ng mga pagpipilian at oportunidad na kung hindi ay hindi sila magkakaroon nito. Kung minsan hindi tayo nasisiyahan sa ginagawa nila sa mga oportunidad na ito, pero dapat nating igalang ang kanilang pagpili. Sa anumang paraang maaari nating tangkaing gumawa para sa kapakanan ng nagdurusa, ang ating gumagabay na prinsipyo ay dapat na para "anumang bagay na ibig ninyong gawin sa inyo ng mga tao, gayon ang gawin ninyo sa kanila" (Mateo 7:12).

`Basahin ang Santiago 1:5-8. Anong papel ang dapat gampanan ng panalangin sa Cristianong pagkilos? Ano ang iminumungkahi ng Santiago 2:15, 16 tungkol sa kung paano makakaambag tayo sa pagsagot ng ating mga panalangin para sa iba?`