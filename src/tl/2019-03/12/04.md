---
title:  Pagkamapagbigay
date:   17/09/2019
---

"Iniibig ng Diyos ang nagbibigay na masaya" (2 Corinto 9:7), at ang pagkamapagbigay ay isang mahalagang aspekto ng buhay Cristiano. Samantalang dapat nating payagan ang Biblia na hamunin ang ating pagbibigay at mga pinansyal na prayoridad, ang pagkamapagbigay ay higit pa sa pagtatapon lamang ng pera sa isang layunin, gaanuman karapat-dapat. Sa halip, ang pagkamapagbigay ay isa sa pinakamalaking saloobin ng buhay at isang susing kalidad ng mga "natatakot sa Panginoon," gaya ng naobserbahan nang maraming beses sa Awit 112: "Ito ay mabuti sa taong mapagbigay at nagpapahiram, pananatilihin niya ang kanyang layunin sa katarungan" (Awit 112:5).

`Basahin ang itinuturo ng mga sumusunod na talata tungkol sa pagkamapagbigay sa mga nangangailangan? Levitico 25:35-37; Awit 119:36; 2 Corinto 8:12¬-15; 1 Juan 3:16-18; 1 Timoteo 6:17-19.`

Sa kanyang mga liham sa Bagong Tipan, regular na sinisipi ni Pablo ang pagkamapagbigay ng Diyos—na naihayag nang pinakalubusan sa pagbibigay ni Jesus ng Kanyang buhay para sa atin—bilang pinanggagalingan ng Cristianong pag-asa. Kasunod, ang Kanyang kamatayan para sa atin ay ang pag-uudyok din para sa pamumuhay natin ng isang buhay ng pagkamapagbigay sa iba: "Idinadalangin ko na ang pamamahagi ng iyong pananampalataya ay maging mabisa kapag nalaman mo ang bawat mabuting bagay na maaari nating gawin para kay Cristo" (Filimon 1:6).

Ang pagkamapagbigay ay isang saloobin tango sa buhay na malaki, matapang, at sumasaklaw. Marami sa indibidwal nating buhay, lipunan, at kultura ang nagtutulak sa ating magpokus sa sarili, na ingatan at panatilihin ang hangga't makakaya para sa atin. Harapin natin ito, para sa karamihan sa atin ang paunang pagpapasya ay laging sarili, sarili, sarili, gayunpaman.

Kung ito ay tunay, dudulutan tayo ng ating pananampalatayang mamatay sa sarili at mamuhay nang higit para sa iba. Tutulungan tayo ng ating pananampalataya na ipagpalagay ang sanlibutan at ang mga tao nito katulad nang pagkakakita ng Diyos sa kanila, sa pareho nilang kabutihan at kasiraan, at itutulak tayong hangaring tulungan ang mga nangangailangan, sa anumang antas na makakaya.

Bilang isang kalidad ng pamumuhay, ang pagkamapagbigay ay madaling pinahahalagahan ng mga nangingilak ng pondo at samahang pangkawanggawa. Ang gayong pagkamapagbigay ay nasusukat at tuwirang praktikal. Pero ang malalaking donasyon ay hindi talagang nagpapahiwatig ng mapagbigay na buhay (tingnan ang Marcos 12:41-44). Ang isang mapagbigay na buhay ay mas malaki at mas mahalaga kaysa anumang donasyon. Kailangan nating paunlarin ang isang mapagbigay na espiritu sa lahat nating ginagawa. Para sa karamihang tao, ang pagkamapagbigay ay hindi natural na dumarating; biyaya ang kailangan nating ipahayag sa ating buhay na sinimulan at sinadya, sa kabila ng ating makasalanan at makasariling pagkatao.

`Bukod sa pagbibigay ng pera, kahit pa buong bukas-palad, sa ano pang mga paraan natin dapat ipakita ang isang mapagbigay na espiritu?`