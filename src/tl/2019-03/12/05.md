---
title:  Pakikipamayapa
date:   18/09/2019
---

`Basahin ang Mateo 5:9. Sa uri ng daigdig na tinitirahan natin, paano natin magagawa ang sinasabi ni Jesus dito? Sa katapus-tapusan, gaano tayo magiging matagumpay? Tingnan ang Marcos 13:7.`

Ang marahas na labanan ay isang malaking dahilan ng pagdurusa. Kabilang sa kabayaran ng gera ay ang mga tuwirang biktima at nawasak na buhay, ang pansin at mga pagkukunang iniuukol sa makinarya ng militar na sana ay mas mabuting ibinaling sa pagpapaginhawa ng ibang pangangailangan ng tao at ng nagpapatuloy na pagdurusa ng mga nakaligtas sa gera at beterano, kahit pa sa gitna ng mga "nagwagi." Pagkatapos ay may maliliit na labanang pinipinsala ang di-mabilang na buhay sa mga pamilya at komunidad. Sa gayon, hindi mawawalang-bahala ang utos sa pakikipamayapa ng isang damdamin para sa katarungan.

Sa puso ng ebanghelyo ni Jesus ay ang mabiyaya at dakilang kilos ng pakikipamayapa ng Diyos, pinagkakasundo ang makasalanang tao sa kanilang Manlalalang (tingnan ang 2 Corinto 5:18-21). At ang pagkikipagkasundong tinanggap natin ay magiging huwaran din para sa atin na maging "mga kinatawan" para sa pagkikipagkasundong ito sa iba. 

`Basahin ang Isaias 52:7. Paano rin natin isasakabuhayan ang talatang ito?`

Ang ebanghelyo ng kapayapaan ay magiging pang-uudyok, huwaran, at pagkukunan din sa paggawa para sa kapayapaan sa ating marahas na sanlibutan: "Ang pusong nasa pagkakaisa sa Diyos ay isang kasalo sa kapayapaan ng langit at palalaganapin ang pinagpalang impluwensya nito sa lahat ng palibot. Ang espiritu ng kapayapaan ay mamamahinga gaya ng hamog sa mga pusong pagod at nababagabag ng makamundong pag-aaway."â€”ElIen G. White, THOUGHTS FROM THE MOUNT OF BLESSING, p. 28. 

Sa Sermon sa Bundok, sinabi ni Jesus," 'Mapapalad ang mga mapagpayapa, sapagkat sila ay tatawaging mga anak ng Diyos'" (Mateo 5:9). Dinaragdagan pa, hindi lang Niya pinagtitibay ang utos laban sa pagpatay, sinabi Niyang hindi tayo dapat magalit o magkimkim ng sama ng loob (tingnan ang Mateo 5:21-26) at dapat nating ibigin ang ating mga kaaway at idalangin ang mga umuusig sa atin (tingnan ang Mateo 5:43-48), nangangahulugang dapat nating kunin ang mga aktibong hakbang para hangarin ang ikabubuti nila. Mayroong maraming nakapagpapasiglang kuwento ng mga taong ginugol ang kanilang buhay sa pakikipayapa sa lugar ng kaguluhan sa mundo, nagdadala ng mga sulyap ng pagkakasundo at pagpapagaling, at madalas na pinagiginhawa ang marami sa kawalang-katarungan at pagdurusa na dala ng mga labanang ito.

`Ano ang mga paraan na ang iyong lokal na iglesia, sa lokal nitong antas, ay makakikilos sa papel ng tagapamayapa?`