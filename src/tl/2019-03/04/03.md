---
title:  “Gumawa Ka ng Paraan, O Diyos!”
date:   22/07/2019
---

`Basahin ang Awit 82. Anong mensahe sa atin dito?`

Sa kabila ng pagsasaayos at mga patakaran ng lipunang ibinigay sa kanila ng Diyos, sa iba’t ibang panahon sa kanilang kasaysayan nabigong isakabuhayan ng bansang Israel ang panukalang ito. Sila rin ay napakadaling maging gaya ng mga bansang nakapalibot sa kanila na namumuhay sa isang huwaran ng kawalang-katarungan at pang-aapi. Sarili lamang ang iniisip at inasikaso ng mga lider at hukom, at ang kanilang pabor ay maaaring mabili ng suhol. Kung walang hukumang poprotekta sa kanila, ang mga ordinaryong tao, lalol na ang mga mahihirap ay sasailalim sa pagsasamantala.

Ang Awit 82 ay isang tugon sa ganitong sitwasyon. Inilalarawan nito ang papel ng Diyos bilang Kataas-taasang Hukom, at inilalarawan nito ang isang tagpo kung saan hinahatulan Niya ang mga lider at kahit mga hukom ng tao. Idiniriin ng awit na ito na iyong gumaganap ng ganitong mga papel sa lipunan “ay itinalaga para kumilos bilang mga hukom sa ilalim Niya.” – Ellen G. White, Prophets and Kings, p. 198. Hinahawakan nila ang kanilang posisyon at isinasagawa ang kanilang gawain bilang mga kinatawan at tauhan ng Diyos. Sa pananaw ng mang-aawit, ang katarungan ng Dyos ay isang modelo kung paano dapat gumanap ang mga hukom sa lupa, at ibinibigay din nito ang sukatan laban sa kung saan ang. Ganong katarungan o kawalang-katarungan – at iyong magpapatupad nito – ay hahatulan.

Nagtatapos ang awit na may isang tiyak na panawagan para kumilos ang Diyos (Awit 82:8), para mamagitan at para patigilin ang kawalang-katrungang lubhang laganap sa bansa. Gaya ng marami sa mga awit, ang isang ito ay nagbibigay ng boses sa walang boses at sa naaapi, sa kanilang ang mga boses ay napatahimik ng hindi-makatarungang sistema kung saan sila nabubuhay at nagtatrabaho.

Umaapel ang Awit 82 sa Diyos sa Kanyang katayuan ng Kataas-taasang Hukom at Pinakamakapangyarihang Hari ng sansinukob at ng lahat ng mga bansa. Walang mas mataas na hukuman o awtoridad kung saan magagawa ang gayong apela. Ang katiyakan ay dumarating kapag hindi pinakikinggan o sinasang-ayunan ng mga hukuman sa lupa ang mga hinaing ng dukha at inaapi, na kadalasang nangyayari dito, mayroon paring isang hindi maipagkakailang oportunidad para tumawag ng tulong.

`Sa iba’t ibang panahon sa ating buhay ay maaaring masumpungan natin ang ating sarili bilang mga biktima ng kawalang katarungan, subalit sa ibang mga pagkakataon maaaring tayo ang inapi o nang-aapi. May malasakit din ang Diyos sa mga indi makatarungang hukom, silsa ay inilalarawan bilang Kanyang mga anak at ninanais Niyang piliin nilang mabuhay nang mas maayos (tingnan ang Awit 82:6). Kaya, may pag-asa kahit sa mga nasa maling panig ng pang-aapi, kung pahihintulutan nilang mabago ang kanilang sarili.`