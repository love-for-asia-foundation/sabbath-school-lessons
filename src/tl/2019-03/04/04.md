---
title:  Mga Pangako ng Isang Hari
date:   23/07/2019
---

`Basahin ang Awit 101. Bagaman isinulat para sa mga lider, anong mahalagang payo ang makukuha natin mula rito para sa ating mga sarili, anuman ang katayuan natin sa buhay?`

Ang Awit 101 ay isang talata para sa mga lider. Iniisip na ang mga talatang ito ay isinulat ni David sa mga unang araw ng kanyang paghahari sa Israel. Maaari pa ngang iniangkop ang mga ito mula sa mga panatang ginawa niya nang siya ay naging hari. Sa kanyang mga karanasan bilang isang mandirigma para kay Saul at pagkatapos isang takas mula sa kanya, nasaksihan niya sa kanyang sarili kung paano maaaring makasira sa bansa at sa kanyang pamilya ang isang haring nalihis ng landas.

Maaaring iilan sa atin ang pulitikal o pambansang lider, ngunit may mga papel tayong lahat sa buhay kung saan mayroon tayong mga oportunidad na makaimpluwensya at makapagpasigla ng iba. Ito marahil ay sa ating buhay ng pagtrabaho, pagsangkot sa komunidad, pamilya, o iglesia. Gaya ng mga komento ni Ellen G. White sa isa sa mga tagpo ng pagiging lider, “ang mga panata ni David, na naitala sa ika-101 awit, ay dapat maging mga panata ng lahat ng may responsibilidad na magbantay sa mga impluwensya sa tahanan” – Counsels to Parents, Teachers, and Students, p. 119.

Hangga’t mayroon tayong oportunidad, dapat tayong maging handang magmungkahi at itaguyod ang mga prinsipyong ito sa mga pumupuno sa mga posisyon ng pagiging lider sa itaas natin. Lahat tayo, sa ating pagiging lider at mga lugar ng impluwensya, ay may oportunidad na gamitin ang mga prinsipyo ng pagiging lider ni David upang matulungan tayong maging isang pagpapala sa iba.

Ang puntong pasimula para kay David ay parangalan ang Diyos dahil sa Kanyang awa at katarungan (Awit 101:1), na naging pundasyon para sa lahat nang sinikap ni David na itaguyod sa pamamagitan ng kanyang pagiging lider.

Sinikap niyang matuto at sanayin ang mga katulad nitong katangian sa kanyang buhay at gawain. Para magawa ito, kailangan niyang labanan ang mga tukso tungo sa paggawa ng kamalian, katiwalian, at kawalang-katapatan, na lahat ay mga talagang bitag para sa nasa mga posisyon ng kapangyarihan at pagkalider.

Nalalaman ang kahalagahan ng mabubuting tagapayo para matulungan siyang gawin ang tama, nangako si David na maghanap ng mapagkakatiwalaang tagapayo at magtalaga ng matatapat na opisyales. Ang katarungan at awa ang magiging marka ng kanyang pagkalider, kahit na sa mga gumagawang kasama at para sa kanya.

`Maaaring wala tayo sa isang posisyong mayroon ang mga tagapayo at opisyales, subalit paano natin mapupunuan ang ating buhay ng mga impluwensyang tutulong sa ating mamuhay at manguna (saanmang kaya natin) na may katarungan at awa para sa nangangailangan ito?`