---
title:  Lumalakad Kasama ang Panginoon
date:   24/07/2019
---

Samantalang papalapit tayo sa wakas ng aklat ng Mga Awit, ang pagbubulalas ng papuri ay parang papalakas nang papalakas. Ang pangwakas na limang awit ay nagsisimula sa isang payak at tuwirang utos na “Purihin ang Panginoon!” subalit ang una sa mga ito – Awit 1476 – ay may partikular na pokus sa malasakit ng Diyos para sa dukha at inaapi bilang isang pangunahing dahilan para sa ganitong papuri.

`Basahin ang Awit 146. Ano ang mensahe rito para sa atin? Anong sinasabi ng Diyos, lalo na sa Awit 146:5-9?`

Kasintiyak na ang Diyos ang Manlalalang ng sanlibutang ito (tingnan ang Awit 146:6), inilalarawan ng Awit ang nagpapatuloy na gawain ng Diyos sa sanlibutan bilang hukom, tagapagbigay, tagapagpalaya, tagapagpagaling, tagapagtulong, at tagapagtanggol – lahat ito ay nakapokus sa tao sa kanilang espesipikong uri ng pangangailangan. Ito ay isang nakapagpapasiglang pangitain sa kung ano ang ginagawa ng Diyos at sinisikap na magawa sa ating buhay, sa ating mga komunidad, at sa ating sanlibutan.

Minsan naiisip nating ang pagmamalasakit isa nangangailangan ay isang bagay na dapat natin gawin dahil ito ang sinabi ng Diyos. Subalit sinasabi ng Awit 146 na ito ay isang bagay na ginagawa na ng Diyos – at tayo ay inaanyayahang sumama sa Kanya. Kung tayo gagawa laban sa kahirapan, pang-aapi, at karamdaman, tayo ay tunay na gumagawang sa Diyos at sa Kanyang layunin. Anong mas amlaking pribilehiyo ang mayroon kaysa maging katuwang ng Diyos sa pagtupad ng isang bagay na nakapagpapasigla gaya ng Awit 146?

Minsan naiisip nating ang pagmamalasakit sa nangangailangan ay isang bagay na dapat natin gawin dahil ito ang sinabi ng Diyos. Subalit sinasabi ng Awit 146 na ito ay isang bagay na ginagawa na ng Diyos – at tayo ay inaanyayahang sumama sa Kanya. Kung tayo gagawa laban sa kahirapan, pang-aapi, at karamdaman, tayo ay tunay na gumagawang sa Diyos at sa Kanyang layunin. Anong mas malaking pribilehiyo ang mayroon kaysa maging katuwang ng Diyos sa pagtupad ng isang bagay na nakapagpapasigla gaya ng Awit 146?

Subalit mayroon ding mga benepisyo para sa atin. Madalas na nagkukuwentuhan ang mga Cristiano tungkol sa kanilang pagsasaliksik sa Diyos at sa kanilang pagnanais na magkaroon ng mas malapit na relasyon sa Kanya. Gayunman, ang mga talatang gaya ng Awit 146:7-9, at marami pang iba sa buong Biblia, ang nagpapahayag sa atin na isang paraan para masumpungan ang Diyos ay ang sumama sa Kanyang ginagawa. Kaya, kung gumagawa Siya para iangat ang dukha, maykaramdaman, at naaapi, gaya ng sinasabi ng Awit 146 na ganon Siya, dapat tayong gumagawang kasama Niya. “Naparito si Cristo sa lupang ito upang lumakad at gumawa sa gitna ng dukha at nagdurusa. Tinanggap nila ang pinakamalaking bahagi ng Kanyang pansin. At ngayon, sa katauhan ng Kanyang mga anak, dinadalaw Niya ang mahirap at nangangailangan, pinagiginhawa ang namimighati at pinagagaan ang pagdurusa.

“Alisin ang pagdurusa at pangangailangan, at walang paraan para maunawaan ang awa at pag-ibig ng Diyos, walang paraan para makilala ang mahabagin at maunawaing Ama sa langit. Hindi kailanman nabihisan ang ebanghelyong may isang aspekto ng mas malaking kagandahan kaysa kapag dinala ito sa mga rehiyong pinakanangangailangan at walang-wala.” – Ellen White, Testimonies for the Church, vol. 7, p. 226.

`Anong naging karanasan mo sa kung paano tayo maging malapit sa Diyos sa pamamagitan ng paglilingkod sa iba?`