---
title:  Awa at Katarungan sa Mga Awit at Kawikaan
date:   20/07/2019
---

### Basahin Para sa Pag-aaral sa Linggong Ito
Awit 9:;7-9, 13-20; Awit 101; Awit 146; Kawikaan 10:4; Kawikaan 13:23, 25; Kawikaan 30:7-9.

> <p>Talatang Sauluhin</p>
> “Bigyan ninyo ng katarungan ang mahina at ulila; panatilihin ang karapatan ng napipighati at dukha. Sagipin ninyo ang mahina at nangangailangan; iligtas ninyo sila sa kamay ng masama” (Awit 82:3, 4).

Inilalarawan ng Mga Awit a Kawikaan ang karanasan ng pamumuhay kasama ang Diyos sa mga karaniwang bagay ng buhay, hindi lamang sa mga panahon ng pagsamba o sa ibang mga gawaing relihiyoso. Samantalang ang aklat ng Kawikaan ay nag-aalok ng isang hanay ng praktikal na katalinuhan – mula sa mga relasyon at pamilya hanggang sa trabaho at gobyerno – ang Mga Awit ay isang koleksyon ng mga awit na sumasaklaw sa isang sari-saring uri ng mga emosyon at espirituwal na karanasan mula sa mga panaghoy hanggang sa masayang papuri at sa lahat ng nasa pagitan. Madaling makitang dapat makagawa ng pagkakaiba ang ating pananampalataya sa bawat aspekto at karanasan ng ating buhay, dahil nagmamalasakit ang Diyos sa bawat aspekto ng ating buhay.

Samantala, anumang pagmumuni-muni sa buhay sa nagkasalang sanlibutang ito ay maaring bahagyang hindi maiiwasang pansinin ang kawalang-katarungang lubhang lumalaganap sa kalagayan ng tao. Sa katunayan, ang kawalang-katarungan ay paulit-ulit na inilalarawan bilang isang bagay na pinagmamalasakitan ng ating Panginoon at sinisikap Nyang ibsan. Siya ang pag-asa ng walang mga pag-asa.

Bagaman ang sinasabi lamang ng mga aklat na ito tungkol sa paksang ito ang matatalakay natin, marahil ang liksyong ito ay makapagbigay inspirasyon sa iyong maging mas masigasig sa paglilingkod sa mga pangangailangan ng dukha, sa naaapi, at mga hindi pinapansin na nasa palibot natin at mga taong dapat nating tulungan.

_*Pag-aralan ang liksyon sa linggong ito bilang paghahanda sa Sabbath, Hulyo 27._