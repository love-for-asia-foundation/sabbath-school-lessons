---
title:  Karagdagang Kaisipan
date:   26/07/2019
---

Basahin ang Ellen G. White, “The Last Years of David,” pp. 746-755; sa Patriarchs and Prophets; C. S. Lewis, “’Judgment’ in the Psalms,” pp. 15-22, sa Reflectiosn on the Psalms.

“Ang mga awit ni David ay dumaraan sa buong hanay ng karanasan, mula sa kalalaiman ng nakamamalay na pagkakasala at paghatol sa sarili hanggang sa pinakamataas na pananampalataya at dinakilang pakikipag-usap sa Diyos. Ang tala ng kanyang buhay ay naghahayag na ang kasalanan ay makapagdadala lang ng kahihiyan at paghati, ngunit ang pag-ibig at awa ay Diyos ay makaaabot sa pinakamalalim na kalaliman, ang pananampalatayang ito ay makapagtataas sa nagsisising kaluluwa para masali sa pagkakaampon ng mga anak ng Diyos. Sa lahat ng mga katiyakang milalaman ng Kanyang salita, ito ay isa sa mga pinakamalakas na patotoo sa katapatan, katarungan, at pangakong awa ng Diyos.” – Ellen G. White, Patriarchs and Prophets, p. 754.

Tumutukoy sa karunungan sa aklat ng Kawikaan: “Sa mga prinsipyong ito nakagapos ang kapakanan ng lipunan, ng parehong sekyular at relihiyosong mga samahan. Ang mga prinsipyong ito ang nagbibigay ng kaligtasan sa pag-aari at buhay. Para sa lahat na ginagawang posible ang kompiyansa at pagtutulungan, ang sanlibutan ay may utang na loob sa kautusan ng Diyos, gaya ng ibinigay sa Kanyang salita, at nababakas pa rin, sa madalas na malabong mga linya at halos nabura, sa mga puso ng tao.” – Ellen G. White, Education, p. 137.

**Mga Tanong Para sa Talakayan**

`1. Sa anong mga paraan mo maituturing ang iyong sarili na isang lider o nasa posisyon ng impluwensya? Paano ka magiging isang ahente ng katarungan sa ganitong aspekto ng iyong buhay?`

`2. Isipin ang tungkol sa kultura at istrakturang sosyal sa lugar kung saan ka nakatira. Sa anong paraan ka maaaring makagawa sa loob ng umiiral na sistema para pabutihin ang kapalaran ng mga nangangailangan?`

`3. Bakit talagang mahalaga ang mga prinsipyo ng hustisya at pagkamakatarungan para sa pagtatayo ng isang matibay na lipunan?`

`4. Samantalang nakapokus ang aklat ng Kawikaan sa karunungan para sa mabuting pamumuhay, anong sinasabi nito sa atin tungkol sa kung ano ang Diyos?`

**Buod**: Ang Mga Awit at Kawikaan ay dalawang aklat na partikular na nakaayon sa mga hamon ng matapat na pamumuhay sa gitna ng mga karaniwang mga karanasan at pagsubok sa buhay. Ang pareho ay nag-aalok ng mga kabatiran sa pangitain ng Diyos para sa lipunan at sa Kanyang malasakit para sa dukha at naaapi. Ang mga hinaing ng Mga Awit at ang karunungan ng Kawikaan ay napapansin ng Diyos at mamamagitan para ingatan iyong palaging nalang hindi iniintindi at sinasamantala. At kung ito ay ukol sa Diyos, ito rin ay dapat maging ukol sa atin.