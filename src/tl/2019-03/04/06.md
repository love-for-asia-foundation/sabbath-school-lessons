---
title:  'Kawikaan: Awa sa mga Nangangailangan'
date:   25/07/2019
---

Bilang isang koleksyon ng mga kasabihan ng karunungan, ang aklat ng Kawikaan ay tumatalakay sa isang magkakaibang hanay ng mga paksa at mga karanasan ng buhay. Kasama rito ang mga repleksyon sa karukhaan, kayamanan, pagiging kontento, katarungan, at kawalang katarungan – at minsan mula sa magkakaibang angulo. Hindi palaging simple at deretsahan ang buhay, at pinapaghanda tayo ng Kawikaan sa iba’t ibang mga sitwasyon at pagpiling may impluwensya sa kung paano isasakabuhayan ang buhay, kahit sa gitna nilang mga tapat sa Diyos.

`Basahin at ihambing ang Kawikaan 10:4; 13:23, 25; 14:31; 15:15, 16; 19:15, 17; at 30:7-9. Anong sinasabi ng mga talatang ito na may kinalaman sa yaman, karukhaan, at pagtulong sa nangangailangan?`

Idiniriin ng Kawikaan ang malasakit at pansing mayroon ang Diyos sa dukha at mahihina. Minsan dukha ang mga tao dahil sa mga sitwasyon, hindi mabuting mga pagpilil, o pagsasamantala, ngunit anuman ang dahilan sa kanilang sitwasyon, inilalarawan pa rin ang Panginoon bilang kanilang Manlalang (tingnan ang Kawikaan 22:2) at Tagapagtanggol (tingnan ang Kawikaan 22:22, 23). Ang mga taong ito ay hindi dapat apihin o pagsamantalahan, anuman ang kanilang mga pagkakamali.

Samantalang nag-aalok ang Kawikaan ng mas mabuting buhay sa pamamagitan ng pagpili sa karunungan at pagsunod sa Diyos, ang yaman ay hindi laging bunga ng pagpapala ng Diyos. Ang pagiging tapat sa Diyos ay palaging nakikitang mas mahalaga at sa katapus-tapusan ay mas kapaki-pakinabang kaysa materyal na pakinabang: “Mas mabuti ang kaunti na may katuwiran, kaysa malalaking kita na walang katarungan” (Kawikaan 16;8).

Isa pang interes ng Kawikaan ay ang katapatan at pantay na pakikitungo sa negosyo, sa gobyerno, at sa paglalapat ng katarungan (tingnan ang Kawikaan 14:5, 25; 16:!1-13; 17:15; 20:23; 21:28; 28:14-16). Ang Kawikaan ay may interes di lamang sa mga buhay ng mga indibidwal kundi nag-aalok din ng kabatiran kung paano dapat na kumilos ang lipunan sa kabuuan para sa kapakinabangan ng lahat, partikular sa mga nangangailangan ng proteksyon. Pinaaalalahanan tayong muli na sa pinakamabuti nila, iyong mga namamahala at nangunguna ay gawin ito sa tulong ng Diyos (tingnan ang Kawikaan 8:15, 16), at dapat kumikilos bilang mga ahente ng Kanyang biyaya at awa sa mga nangangailangan.

`Madali para sa sinuman ang maawa roon sa mga nasa masamang sitwasyon. Paano natin, gayunman, kukunin ang pagkadamang iyon ng kalungkutan at gawin itong pagkilos?`