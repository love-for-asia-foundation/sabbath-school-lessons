---
title:  Ano ang Nakita Nila sa Iyong Bahay?
date:   15/06/2019
---

### Basahin Para sa Pag-aaral sa Linggong Ito
Isaias 38; 39; 1 Corinto 7:12-15; 1 Pedro 3:1, 2; Hebreo 6:12; 13:7; 3 Juan 11; Isaias 58:6, 7, 10, 12.

> <p>Talatang Sauluhin</p>
> “Ngunit kayo’y isang lahing pinili, isang maharlikang pagkapari, isang bansang banal, sambayanang pag-aari ng Diyos, upang inyong ipahayag ang mga makapangyarihang gawa niya na tumatawag sa inyo mula sa kadiliman tungo sa kanyang kagilagilalas na liwanag” (1 Pedro 2:9).

Marahil ay nakarating tayo sa isang antas na kung saan, salamat sa Panginoon, ang buhay natin ay (basta sa ngayon) mabuti: mabuti ang pamilya, mabuti ang trabaho, gayundin ang kalusugan at mga pananalapi. O hindi siguro mabuti? Marahil sa ngayon ang iyong tahanan ay nagdurusa at nagkakagulo? Alinman dito, kapag may taong bumisita sa iyong tahanan, tulad ng mga sugo mula sa Babilonya na bumisita kay Haring Hezekias, anong sagot ang maibibigay sa tanong na itinanong sa huli ni Isaias sa hari: “’Ano ang kanilang nakita sa iyong bahay?’” (Isaias 39:4).

Ano ang nakita ng mga tao sa iyong bahay? Ano ang nakita ng mga makalangit na anghel? Anong uri ng espiritu ang lumalaganap sa ating mga tirahan? “Maaamoy: ba ng ibang tao ang bango ng panalangin? Mayroon bang kabutihan, kagandahang-loob, pag-ibig, o hidwaan, galit, samaan ng loob, pagkainis, at hindi pagakasundo? Mayroon bang isang taong pagkaalis ay iisiping si Jesus ay nasa tahanang iyon?

Ang lahat ng mga ito ay mahahalagang tanong na dapat nating itanong sa ating mga sarili tungkol sa uri ng tahanan na ating nilikha. Sa linggong ito ay titingnan natin ang ilan sa mga isyung maaring makabuo ng isang kahanga-hangang buhay pamilya, sa kabila ng mga hindi maiiwasang tensyon at pagpupunyagi na kinahaharap ng mga tahanan ngayon.

_*Pag-aralan ang liksyon sa linggong ito bilang paghahanda sa Sabbath, Hunyo 22._