---
title:  Ang Buhay Pamilya ay Para sa Pagsaksi
date:   19/06/2019
---

`Sa mga sumusunod na talata, suriin kung paano ginamit ng Bagong Tipan ang mga salitang “sumunod” o “gayahin.” Ano ang sinasabi sa atin ng mga ito tungkol sa proseso pagiging at paglagong Cristiano? Ano sa palagay mo ang iminumungkahi nito tungkol sa relasyon ng pagiging huwaran at pagiging saksi? 1 Corinto 4:16; Efeso 5:1; 1 Tesalonica 1:6; Hebreo 6:12, 13:7; 3 Juan 11.`

Ang pagdidiin ng Bagong Tipan sa paggaya ay kinikilala ang kahalagahan ng pagiging huwaran sa proseso ng pagtuturo. Nakagagaya ang mga tao sa sinuman o anuman na kanilang pinapanood. Ang prinsipyong ito ay tumutugon sa pangkalahatang relasyon at lalo na sa tahanan na kung saan ang paggaya ay karaniwan. Sa lugar na ito ginagaya ng mga anak ang kanilang mga magulang at kapatid; madalas na ginagaya ng kapareha ang kanilang asawa. Ang konseptong ito ay nagbibigay ng mahalagang pahiwatig kung paanong ang mga mag-asawa at mga pamilya ay makasasaksi sa ibang mag-asawa at sambahayan.

Ang kapangyarihan ng impluwensyang sosyal. Sumasaksi tayo mula sa ating mga tahanan kapag binibigyan natin ng mga pagkakataon ang ibang pagmasdan tayo at makibahagi sa ilang paraan sa buhay ng ating pamilya. Marami ang tunay na walang mabuting halimbawa ng pag-aasawa o relasyon sa pamilya na dapat sundin. Sa ating mga tahanan ay maaari nilang makitang nagbibigay ng kakibang [karanasan kung mayroong] espiritu ni Jesus. Ang “impluwensyang sosyal” sinulat ni Ellen White, “ay isang kahanga-hangang kapangyarihan. Magagamit natin ito kung gagawin natin bilang paraan para matulungan ang mga taong nasa paligid natin.” – The Ministry of Healing, p. 354.

Kapag inanyayahan ng mag-asawa ang ibang mag-asawa para kumain, magsama-sama, o mag-aral ng Biblia, o magkasamang dumalo sila sa isang programa sa pagpapalago ng pagsasama, makikita ng mga bisita ang isang modelo. Ang pagpapakita ng pagkakaisa, pagpapatibay, pag-uusapan, pag-aayos ng salungatan, at ang pag-unawa sa pagkakaiba ay sumasaksi sa buhay ng pamilyang kasama si Cristo.

`Gayunman, ayon sa kontekstong ito, sa ano tayo dapat laging maging maingat? Jeremias 17:9; Juan 2:25; Roma 3:23.`

Sundan ang mga mananampalataya na mga tagasunod ni Cristo. Ang lahat ng halimbawa ng tao ay may kakulangan; gayunman, ang pagsaksi ng tahang Cristiano ay hindi sa pagbibigay ng sakdal na pagbibigay ng huwaran. Ang isipan ng Bagong Tipan tungkol sa paggaya ay isang panawagan para sa mga taong sundin ang mga mananampalatayang sumusunod kay Cristo. Ang dahilan ay para tanggapin ng mga tao ang pananampalatayang Cristiano habang nakikita nila ito sa buhay ng tulad din nilang tao at nagkakamaling gaya rin nila.

`Ano ang magagawa mo para gawing isang mas mabuting modelo ang iyong tahanan sa Cristianong pagsaksi?`