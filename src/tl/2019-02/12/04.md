---
title:  Kaayapaang Nakahihikayat
date:   18/06/2019
---

`Anong payo ang mayroon sa Bagong Tipan para sa mga mag-asawang magkaiba ng relihiyon? 1 Corinto 7:12-15; 1 Pedro 3:1, 2.`

Ang pagpapala dahil sa pagiging Cristianong katuwang. Sa 1 Corinto, sumagot si Pablo sa mga alalahanin ng mga nahikayat na ang pakikisama sa isang hindi kapanampalataya ay hindi tinatanggap ng Diyos o nagdadala ng karumihan sa kanilang mga sarili at sa kanilang mga anak. Hindi naman, ayon kay Pablo. Ang banal na katayuan ng pag-aasawa at ang mga pagtatalik na kasama nito ay magpapatuloy matapos na mahikayat ang isang tao. Ang presensya ng isang Cristianong asawa ay nagpapabanal sa kasama niya at sa mga anak ng mag-asawa. Ang salitang nagpapabanal ay dapat na maunawaan sa isang isipan na ang hindi mananampalatayang asawa ay tumatanggap ng mga pagpapala ng biyaya sa pamamagitan ng pakikisama sa kanilang mga katuwang na Cristiano.

Masakit man sa loob, ang hindi kapananampalatayang katuwang ay maaaring magdesisyon na lumisan mula sa pag-aasawa. Bagaman ang bunga ay masakit, ang maasaing salita ng ating Diyos – na palaging itinataguyod ang kalayaang pagpili ng mga tao – ay sinasabing “hayaan mo siya.” Ang mananampalataya ay hindi nakatali sa ganitong mga pagkakataon (1 Corinto 7:15).

Tinawag para mamuhay ng mapayapa. Ang malinaw na hinirang ng Salita ng Diyos ay sa kabila ng mga hamon ng isang tahanan na nahahati sa espirituwal, isang paraan ang maaaring makita para maghari ang kapayapaan ni Cristo roon. Ang pag-asa ay panatilihin ang pag-aasawa, upang bigyan ng katunayan ang tagumpay ng ebanghelyo sa gitna ng kahirapan, at upang itaguyod ang kasiyahan ng kapareha, na siyang kaisang laman ng mananampalataya, kahit na siya man ay hindi mananampalataya.

`Ano ang maaaring maging mga limitasyon sa responsibilidad ng asawa sa kanyang hindi mananampalatayang asawa?`

Ang kagandahang-loob, hindi nagbabagong katapatan, mapagpakumbabang paglilingkod, at nakahihikayat na pagsaksi sa bahagi ng mananampalataya ay nakalilikha ng malaking kalamangan na mahikayat ang hindi Cristianong asawa. Ang pagpapasakop sa pag-aasawang Cristiano ay bunga ng paggalang kay Cristo (ihambing sa Efeso 5:21). Sa panahong iniugnay ng asawa sa pagpapasakop ng Cristiano sa isang hindi kapananampalatayang asawa, ang una niyang katapatan ay laging kay Cristo Ang katapatan sa mga pahayag ng Diyos sa buhay ng isang tao ay hindi na nangangailangan ng pagdurusa ng isang asawa sa pag-aabuso sa mga kamay ng marahas na kapareha.

`Mayroon bang tao sa inyong iglesiang nakikipagpunyagi sa isang hindi mananampalatayang asawa? Kung mayroon, sa anong mga praktikal na mga paraan ka makatutulong sa kanya?`