---
title:  Pamilya Muna
date:   17/06/2019
---

Ang mga tao sa ating sambahayan ang natural na pinakaunang tagatanggap ng ebanghelyong ating pinagsisikapang ipamahagi. Wala nang iba pang mas importanteng bukiran sa misyon kaysa rito.

`Anong mga konklusyon ang makukuha mula sa Juan 1:40-42 tungkol sa pagbabahagi ng pananampalataya sa tahanan? Tingnan din ang Deuteronomio 6:6, 7; Ruth 1:14-18.`

Isang masiglang ulat. Si Andrews ay lumampas sa isang karaniwang ulat; isinaayos niyang makatagpo ni Simon, na kanyang kapatid, si Jesus. Ang isang msiglang ulat tungkol kay Jesus at ang ipakilala Siya bilang isang persona – isang napakasimpleng pormula sa pagbabahagi ng ebanghelyo sa mga kamag-anak na nasa ating mga tahanan! Matapos ang pagpapakilala, umatras si Andrews. Mula noon, sina Jesus at Pedro ay naging malapit sa isa’t isa.

Pagtulong sa mga batang magkaroon ng pananampalataya. Ang mga bata sa isang tahanan ay madalas na nakalilimutan bilang isang angkop na tagatanggap ng pagsisikap para ibahagi ang ebanghelyo. Nagkakamali ang mga magulang sa pag-iisip na nakukuha na ng mga bata ang espiritwalidad ng pamilya. Hindi ito dapat balewalain. Habang ang mga bata at mga kabataan ay natututo mula sa mga nakikita nilang huwaran, tunay din na nangangailangan ng indibidwal na atensyon at oportunidad, ang mga batang miyembro ng pamilya ng Diyos, na personal na makakilala sa Kanya. Mapilit ang Deuteronomio 6 sa puntong ito: Isang matinding atensyon ang kailangan ibigay sa pinakaepektibong uri ng relihiyosong edukasyon. Ang regular na espiritwal na kaugalian ng personal at pampamilyang pagsamba ay dapat pasiglahin sa tahanan. Ang panahon at taimtim na pagsisikap ay dapat na isagawa para sa mga bata at mga kabataan.

`Ano ang maaari natin matutunan mula sa mga ebanghelistikong pagsisikap ni Naomi? Ruth 1:8-22.`

Nakita ni Ruth si Naomi sa pinakamalungkot na pagkakataon: nang pinalayo ni Naomi ang kanyang manugang at nang, magalit at malumbay, tinuligsa ang Diyos sa kanyang pag-alaala sa mga nawala sa kanya (Ruth 1:15, 20, 21). Wala nang mas mainam na patotoo kaysa kay Ruth ang maibibigay para maipakitang ang kabataan ay maaaring makipagkita at magtalaga sa isang perpektong Diyos, kahit na siya ay naipakilala sa Kanya sa pamamagitan ng isang hindi perpektong magulang.

`Paanong ang isiang ang tahanan bilang isang mahalagang bukirang misyon ay nakaaapekto sa iyong isipan patungkol sa mga taong nabubuhay na kasama mo? Gumawang magkakasama para maghanda ng isang listahan tungkol sa mga nakatakdang gagawin ng iyong pamilya para patnubayan ang mga hindi ligtas na kamag-anak tungo kay Cristo?`