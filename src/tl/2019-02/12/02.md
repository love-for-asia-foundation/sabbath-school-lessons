---
title:  Pagkatuto Mula sa Pagkakamali ng Isang Hari
date:   16/06/2019
---

`Basahin ang kuwento ng paggaling ni Hezekias at ang pagbisita ng mga kinatawan mula sa Babilonya. 2 Cronica 32:25, 31; Isaias 38; 39.`

Idiniin ng Kasulatan na interesado ang mga mensahero sa milagrong paggaling ni Haring Hezekias. Gayunman, parang tahimik si Haring Hezekias tungkol sa naranasan niyang paggaling. Hindi niya binigyan ng pansin ang mga bagay na maaaring magbukas ng puso ng mga nagtatanong na mga sugo tungo sa kaalaman sa tunay na Diyos. Ang pagkakaiba sa pagitan ng kanyang pasasalamat sa tinanggap na pagpapagaling sa kapitulo 38 at kanyang pananahimik tungkol dito sa kapitulo 39 ay kapansin-pansin.

“Iniwan siya ng Diyos para subukin.” Ang opisyal na pagbisitang ito ay isang mahalagang okasyon; ngunit, walang nakatalang humingi sa Hezekias ng pamamatnubay tungkol dito sa pamamagitan ng panalangin mula sa mga propeta at mga pari. Hindi rin naman namagitan ang Diyos. Nag-iisa, na hindi kita ng mga tao, na walang konsultasyon sa mga espiritwal na mga tagapayo, tila hinayaang mawala ni Hezekias sa kanyang isip ang paggawa ng Diyos sa kanyang buhay at sa buhay ng kanyang bansa. Maaaring ang layunin ng mga mananalaysay ng 2 Cronica 32:31 ay ipakita kung gaano kadaling maaaring balewalain ang mga pagpapala ng Diyos at kung gaano kadaling ang mga tagatanggap ng Kanyang biyay ay maging makasarili.

`Sa ibaba ay may ilang mga liksyon tungkol sa katapatan sa buhay tahanan na maaaring makuha mula sa karanasan ni Hezekias. Ano pa ang iba mong naiisip?`

Bawat pagbisita sa mga tahanan ng mga Cristiano ay isang pagkakataon para sa mga taong makatagpo ang mga tagasunod ni Cristo.

Marahil ay kaunti lamang sa mga bisita ang nagbubukas ng pag-uusap tungkol sa mga espirituwal na bagay. Ang mga Cristiano ay dapat humanap ng mga paraan na sensitibo at angkop sa okasyon na ibahagi ang mabutign mga balita.

Ang mga Cristiano ay hindi tinawag para ipagyabang ang kanilang materyal na karangyaan o mga nagawa sa buhay, bagaman maaring nilang kilalanin ang mga ito bilang mga pagpapala mula sa Diyos. Sila ay tinawag para “ipahayag ang mga makapangyarihang gawa niya na tumatawag sa inyo mula sa kadiliman tungo sa kanyang kagila-gilalas na liwanag” (1 Pedro 2:9), ang paggamit sa karanasan ni Hezekias bilang isang simbolo, para ipahayag na sila’y namamatay, ngunit pinagaling sila ni Cristo; sila’y patay dahil sa kasalanan, ngunit binuhay sila ni Cristo at pinaupo sa mga lugar sa langit (Efeso 2:4-6).

`Sa anong mga paraan mo nagagamit ang iyong tahanan para sumaksi sa iba? Paano mo tahasang maipangangaral ang iyong pananampalataya kay Cristo sa mga bumibisita sa iyong tahanan?`