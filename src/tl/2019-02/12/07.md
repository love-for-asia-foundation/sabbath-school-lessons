---
title:  Karagdagang Kaisipan
date:   21/06/2019
---

Ellen G. White, “A Powerful Christian Witness,” pp. 35-39; “Attitude Toward an Unbelieving Companion,” pp. 348-352, sa The Adventist Home; “Ministry of the Home,” pp. 349-355, sa The Ministry of Healting; “The Ambassadors From Babylon,” pp. 340-348, sa Prophets and Kings.

Ang kapangyarihan ng tahanan sa pangangaral. “Higit na mas malakas kaysa anumang sermon na naipangaral ang impluwensya ng isang tunay na tahanan sa puso at buhay ng mga tao….

“Ang saklaw ng impluwensya ay parang makitid, ang ating kakayahan ay maliit, kakaunti ang mga pagkakataon, at limitado ang makukuha; ngunit mga kahaanga-hangang posibilidad ang mapapasaatin sa pamamagitan ng tapat na paggamit ng mga pagkakataon sa ating tahanan.” – Ellen G. White, The Ministry of Healing, pp. 352, 355.

**Mga Tanong Para sa Talakayan**

`1. Tanungin sa sinuman sa klase kung sa pamamagitan ng impluwensya ng isang tahanan ang nakatulong sa kanila para magdesisyon para kay Cristo. Pag-usapan kung ano ang nagbigay ng ganitong impresyon. Ano ang matutunan ng klase mula sa ganitong karanasan?`

`2. Sa anong mga praktikal na paraan na kayo bilang isang klase ay makapaglilingkod sa isang pamilyang mayroong isang asawa na hindi kapanampalataya?`

`3. Bilang isang klase, pag-usapan ang ilang mga kagipitan sa pamilyang kumikilos laban sa pananampalataya. Isulat sa isang listahan ang mga bagay na ito; at sa kabila nito ay isulat ang posibleng mga solusyon.`

`4. Ang pribadong buhay ng mga Cristiano ay mga paraan ng pagsaksi sa mga anak, hindi kapananampalatayang asawa, mga kamag-anak, at mga bisita. Habang ang pagsasabi ng pananampalataya sa tahanan ay maaaring hindi kumpleto sa tulad ng ating inaasahan o magbunga ng pagkahikayat ng mga kamag-anak at mga bisita, ang mga nagkakamaling miyembro ng pamilya ay nagsisikap na ituro ang daan tungo sa isang sakdal na Tagapagligtas. Sa pamamagitan ng magiliw na pagtanggap na ipinapakita sa pamamagitan ng pangalan ng Tagapagligtas, dinadala nila sa nasasakupan ng biyaya ang mga buhay ng mga taong kanilang naaabot. Isipin mo ang impluwensya ng iyong tahanan sa mga taong lumalapit para bumisita. Ano ang magagawa mo para gawin itong isang mas mabutign saksi para sa lahat ng taong papasok sa iyong pintuan?`