---
title:  Karagdagang Kaisipan
date:   07/06/2019
---

“Madalas na ang mga magulang ay hindi nagkakaisa sa pamamahala sa kanilang tahanan. Ang amang kaunti lamang ang panahong makasama ang kanilang mga anak, at walang alam sa mga pagkakaiba ng kanilang saloobin at kaugalian, ay nagiging matapang at mabagsik. Hindi niya napipigil ang kanyang ubali, kundi nagtutuwid na ayon sa silakbo ng damdamin. Alam ito ng bata, at sa halip na maituwid, ang parusa ay nagpupuno sa kanya ng galit. Hinahayaan minsan ng ina ang mga maliliit na pagkakamali at kung minsan naman siya’y nagpaparusa ng mabigay. Hindi alam ng bata kung ano ang inaasahan sa kanya, at natutuksong tingnan kung hanggang saan sila maaaring makasuway nang walang pakundangan. Dahil dito ay naitanim ang binhi ng kasamaan at lumalago at nagbubunga.” – Ellen G. White, The Adventist Home, pp. 314, 315.

“Ang tahanan ang dapat na maging sentro ng pinakadalisay at pina-kamataas na damdamin. Ang kapayapaan, kaayusan, pagmamahalan, at kaligayahan ay dapat na matiyagang ingatan sa bawat araw, hanggang ang mga mahalagang bagay na ito’y manatili sa mga puso ng mga kaanib ng pamilya. Ang halaman ng pag-ibigi ay kailangang maingat na palaguhin, kung hindi ito’y mamamatay. Ang bawat mabuting prinsipyo ay kailangang ingatan kung gusto natin itong lumago sa kaluluwa. Ang itinanim ni Satanas sa puso – inggit, paninibugho, masamang isipan, masamang pagsasalita, pagkamainipin, pagtatangi, pagkamakasarili, pag-iimbot, at kayabangan – ay dapat bunutin. Kung ang mga kasamaang ito’y hahayaang manatili sa kaluluwa, ito’y magbubunga ng prutas na makarurungis sa marami.

Napakarami ang nagpapalago ng mga nakalalasong mga halaman na pumapatay sa mga mahalagang bunga ng pag-ibig at sumisira sa kaluluwa!” –  Mga Pahina 195, 196.

**Mga Tanong Para sa Talakayan**

`1. Basahin ang sumusunod na mga sipi mula sa artikulo tungkol sa pag-aasawa. “Sapagkat tayo ay mayroong punong Saserdoteng marunong makiramay sa ating mga kahinaan, isang tinukso sa lahat ng mga paraan, gayunma’y walang kasalanan (Hebreo 4:15). Kung paanong inilagay ni Cristo ang kanyang sarili sa ating katayuan, para mas lalong malaman ang ating kalagayan, dapat din nating gawin ito sa ating asawa. Sikapin tingnan ang anumang katayuan o krisis hindi lamang sa iyong sariling panananaw kundi pati na rin sa pananaw ng iyong asawa. Tingnan kung ano ang pananaw niya sa sitwasyon, kung paano ito nagkaroon ng epekto sa kaniya, at kung bakit siya nagkaroon ng ganitong pakiramdam. Ang prinsipyo ay maaaring magpatuloy upang mapakalma ang mahirap na mga sitwasyon.” – Clifford Goldstein, The Mules that Angels Ride (Hangerstown, MD.: Review and Herald ® Publishing Association, 2005), p. 25. Sa anong mga paraan maari nating gamitin ang prinsipyong ito para sa lahat ng sulok ng potensyal na salungatan sa ibang tao?`

`2. Sa klase, sagutin ang tanong na, “Ang galit ba ay palaging kasalanan?” Ipagtanggol ang iyong sagot.`