---
title:  Salungatan, Pang-aabuso, Kapangyarihan, at Pangongontrol
date:   05/06/2019
---

Minsan ang hindi nalutas na salungatan at galit ay nabubuo bilang isang napakanegatibo at nakasisirang dinamika, pati na rin sa isang abusadong relasyon. Ang pang-aabuso ay maaaring maging isang porma – pisikal, pananalita, emosyonal, sikolohikal, sekswal, atbp. Ngunit anumang porma ng abuso ay laban sa pangunahing prinsipyo ng kaharian ng Diyos – hindi makasariling pag-ibig.

`Anong mga mahalagang aral tungkol sa mga relasyon ang mababasa sa 1 Juan 4:7, 8 at Colosas 3:19?`

“Mga lalaki, ibigin ninyo ang inyu-inyong asawa at huwag kayong maging malupit sa kanila” (Colosas 3:19). Ang salitang malupit sa salitang Griyego ay tumutukoy sa isang galit o mapait sa isang kapareha, na nagdudulot ng patuloy na kirot, matinding poot, at mga paghahayag ng pagkasuklam sa isa. Napakalinaw ang sinabi ni Pablo na hindi dapat mapoot ang isang asawa at maging marahas. Ang pang-aabuso sa emosyonal, sekswal, at pisikal ay hindi katanggap-tanggap na ugali ng isang asawang lalaki o kapareha. Sa halip, ang katanggap-tanggap ay mahalin ang iyong asawa. Nilinaw din ni Pablo na ang pag-ibig ay matiyaga, at mabait at ang pag-ibig ay hindi naiinggit, hindi nagyayabang, hindi mapagmataas, at hindi walang-galang, hindi ipinagmamalaki ang sarili, hindi madaling magalit, hindi nagpapanatili ng mga pagkakamali, hindi nasisiyahan sa kasamaan, kundi nagdiriwang sa katotohanan. Palaging kumakalinga ang pag-ibig, laging nagtitiwala, laging umaasa, at laging nagtitiyaga. Wala sa mga katangian ng pag-ibig o kahit na bahagyang kinukundena o tinatanggap ang pang-aabuso sa anumang paraan, hugis, o porma.

Ang isang malusog na relasyon ay isang pagsasama kung saan ang bawat magkapareha ay nakararamdam na sila’y iniingatan o ligtas, kung saan ang galit ay napipigil sa isang mabuting paraan at ang paglilingkod sa bawat isa ay nakagawian. Madalas na ang pakiramdam ng inabuso ay siya ang may kasalanan kung bakit siya inabuso o sa anumang paraan siya’y nararapat lamang na makatanggap ng abuso. Ang mga nang-aabuso ay. Medyo dominante at madalas ay mahusay na naipapadama sa mga naabusong sila ang dahilan. Sa katunayan ay walang ni isang tao ang nararapat na abusuhin ng iba, at ang mga nang-aabuso ang responsible sa kanilang mga pagpili at mga kilos. Ang mabuting balita ay nag-aalay ang Biblia ng kaaliwan, hindi paninisi, para sa mga biktima ng pang-aabuso. Sa ilang mga sitwasyon kung saan ang suliranin ay hindi na maayos, hindi dapat matakot ang mga tao sa paghahanap ng tulong sa iba.

`Kalunus-lunos na sa ilang kultura ay halos pinahihintulutan ang pang-aabuso sa mga babae. Bakit ang mga Cristiano kailanman ay di dapat mahulog sa ganitong klase ng pag-uugali, kahit pa ito’y ipinahihintulot sa kanilang kultura?`