---
title:  Kauntin Panahon ng Alitan
date:   01/06/2019
---

### Basahin Para sa Pag-aaral sa Linggong Ito
Mateo 7:5; Efeso 1:7; Filipos 2:4-8; Efeso 4:26, 27; Santiago 1:19, 20; Colosas 3:19; Mateo 7:12.

> <p>Talatang Sauluhin</p>
> “Magalit kayo ngunit huwag magkasala; huwag hayaang lubugan ng araw ang inyong galit” (Efeso 4:26).

Kahit na ang mga pinakamahusay na mga tahanan ay haharap ng mga pagpupunyagi, mga panahon ng salungatan. Ito ay isa lamang sa mga katotohanan ng buhay sa isang nagkasalang mudno. Mga simpleng bagay, gaya nang sino na ang magtatapon ng basura, o kung natapos ng iyong anak na babae ang kanyang takdang aralin, o kaya’y nagawa na ba ng iyong anak na lalaki ang kanyang gawaing bahay, ay nakaaabala ngunit maliliit na isyung maaring, sa pangkalahatan, ay kayang malutas na mayroong kaunting pag-abala. Ngunit ang ibang mga isyu ay maaaring magbanta para sirain ang buhay pamilya. Ang pang-aabuso at pagmamanipula ng biyenang babae ay nagbabantang sumira ng buhay may asawa ng isang babae at ng kanyang kalusugan; ang amang maysakit sa pag-iisip na inaabuso ang kanyang mga anak; ang anak na lalaking iniwan ang kanyang kinalakihang pananampalataya upang mabuhay nang may kasamaan; o ang isang anak na babae na naging adik.

Paulit-ulit na sinabi sa Bagong Tipan na mahalin natin ang isa’t isa (Juan 13:34; Roma 12:10), para mamuhay ng mapayapa at may kaayusan sa bawat isa (Roma 15:5; Hebreo 12:14), na maging matiyaga, mabait, at maamo sa bawat isa (1 Corinto 13:4), na unahin muna ang iba bago ang ating mga sarili (Filipos 2:3), at pasanin ang dalahin ng iba (Efeso 4:2). Siyempre, mas madali itong sabihin kaysa gawin, kahit na sa ating sariling mga kapamilya. Sa liksyong ito, titingnan natin ang ilan sa mga paraan para tulungang pahupain ang mga maliliit na kaguluhan, lalo na sa pamilya.

_*Pag-aralan ang liksyon sa linggong ito bilang paghahanda sa Sabbath, Hunyo 8._