---
title:  Ilang Prinsipyo Para sa Buhay May Asawa
date:   03/06/2019
---

Ang pag-aasawa, gaya ng Sabbath, ay isang kaloob ng Diyos sa mga taong matutunton mula sa Eden. At, bilang mga Seventh-day Adventist, alam natin kung ano ang ginawa ng kaaway ng mga kaluluwa, at patuloy paring ginagawa, sa parehong Sabbath at pag-aasawa. Kahit na ang pinakamahusay na pag-aasawa ay, kung minsan, nakararanas ng salungatan.

Ang mga sumusunod ay liang mga prinsipyong makatutulong sa mga mag-asawang maayos ang ganitong mga isyu.

`Basahin ang Efeso 1:7. Anong mahalagang prinsipyo ang makikita ritong dapat maging bahagi ng anumang pag-aasawa?`

Kailangan mong matutong magpatawad, kahit na hindi ito karapatdapt tanggapin ng iyong asawa. Sinuman ay maaring magpatawad sa karapatdapt: sa katunayan, parang hindi narin ito pagpapatawad. Ang tunay na pagpapatawad ay pagpapatawad sa mga taong hindi dapat patawarin, sa paraan ng pagpapatawad ng Panginoon sa pamamagitan ni Cristo. Kung hindi man, ang ating pag-aasawa, kung ito ay mamamalagi (na parang hindi nangyayari), ay magiging tulad ng purgatoryo.

`Basahin ang Roma 3:23. Anong mahalagang prinsipyo ang makukuha rin dito?`

Kailangan mong taggapin na ikaw ay nagpakasal sa isang makasalanan, sa isang taong sa ilang antas ay napinsala sa emosyon, sa pangangatawan, at sa espirituwal. Masanay ka dito. Tanggapin ang mga kamalian ng iyong asawa. Ipanalangin mo ang mga ito. Maaaring mamuhay kang kasama ang mga kamaliang iyon, ngunit hindi mo kailangang isaging lagi ito sa iyong alaala. Dahil kapag ginawa mo ito, kakainin ka nitong buhay. Ang isang banal at perpektong Diyos, sa pamamagitan ni Cristo, ay handa tayong tanggapin maging sinuman tayo: ikaw, na may pagkukulang sa pagiging banal at perpekto, ay dapat gawin din ito sa iyong asawa.

`Basahin ang Filipos 2:4-8. Anong mahalagang prinsipyo rin dito ang magagamit natin para makatulong sa atin, hindi lamang sa pag-aasawa, kundi sa lahat ng potensyal na nakagugulo sa relasyon?`