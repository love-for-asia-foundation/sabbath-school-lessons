---
title:  Salungatan
date:   02/06/2019
---

`Basahin ang Mateo 7:5 at Kawikaan 19:11. Anong dalawang mahahalagang prinsipyo ang makatutulong sa atin para maiwasan ang salungatan sa iba?`

Ang manunulat ng Kawikaan ay gumawa ng isang matalas na pagmamasid: “Gaya ng pagpapalabas ng tubig ang pasimula ng alitan, kaya’t huminto na bago sumabog ang away” (Kawikaan 17:14). Kapag nasimulan, ang isang alitan ay maaaring maging di-kapani-paniwalang mahirap na tapusin. Ayon sa Roma 14:19, maiiwasan natin ang gulo sa pamamagitan ng pagsunod sa dalawang bagay: isang gumagawa para sa kapayapaan at isang makapagtuturo sa iba. Gaano pa kayang mas mahalaga ang mga prinsipyong ito sa kaayusan ng pamilya?

Minsan kapag iyong inamin ang iyong bahagi sa alitan, ito ay maaaring makapagpalambot sa kabilang partido. Ikaw ay umurong ng kaunti at isipin kung totoong may halaga ang away. Sinasabi ng Kawikaan, “Ang matinong pag-iisip ng tao sa galit ay nagpapabagal, at kanyang kaluwalhatian na di pansinin ang kamalian” (Kawikaan 19:11). Kasabay nito, pag-isipan ang magiging pagkakaiba nito sa iyong buhay sa loob ng tatlong araw. Mas mabuti pa, ano ang magiging bunga nito sa loob ng lima o sampung taon? Ilang mga pag-aasawa, halimbawa, ang nagkaroon ng mahirap na pagsasama dahil sa mga isyung ngayon ay parang pangkaraniwan?

Sa halip na palawigin ang alitan sa mahabang panahon, habang ikaw ay nakikipag-usap sa ibang tao, sa asawa, sa anak, sa kaibigan, o sa kamanggagawa, maaari mong linawin ang problema o isyu ng pag-uusapan at manatili sa kagyat na topiko. Madalas na lumalala ang alitan kapag ang nawala ang isyung nagpasimula ng alitan dahil sa masasakit na mga salita; samantala, ang mga nakalipas na isyu at nagdaang kirot ay isinama rito (ito ay nakamamatay, lalo na sa isang pag-aasawa. Ang isang paraan para sa isang mas mabuti at malumanay na pasimula ng usapan ay patibayin ang inyong relasyon. Hayaan na malaman ng kausap na iyong minamahal sila at pati na ang inyong relasyon. Kapag nagsimula sa isang magandang damdamin, ikaw ay tutungo na sa isyung pag-uusapan; gayunman, mag-ingat na huwag gamitin ang salitan subalit. Ang pagsasabi ng isang positibong isipan at pagkatapos ay pagsasabi ng “subalit” ay nagbabali-wala sa iyong sinabi. Kapag sinabi mo ang iyong damdamin, makinig sa pananaw ng kausap, pag-isipan ang kanyang sinabi, at saka lamang magmungkahi ng solusyon na para sa ikabubuti ng bawat isa. (Filipos 2:4, 5).

`Pag-isipang muli ang ilan sa mga salungatan na ngayon ay parang na katatawa at walang saysay. Ano ang matututunan mo sa ganitong mga karanasan na makatutulong sa iyong maiwasan na maulit ang ganitong pangyayari?`