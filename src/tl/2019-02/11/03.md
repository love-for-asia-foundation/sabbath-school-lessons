---
title:  Ang kapangyarihan ng Kultura sa Pamilya
date:   10/06/2019
---

“Sapagkat siya’y aking pinili upang kanyang tagubilinan ang kanyang mga manak at sambahayan pagkamatay niya, na maingatan ang daan ng Panginoon sa pamamagitan ng paggawa ng kabanalan at kahatulan; upang maibigay ng Panginoon kay Abraham ang ipinangako niya sa kanya” (Genesis 18:19).

Bagaman sila ay mula sa iba’t ibang kabuuan, ang mga pamilya ang pundasyon ng lipunan; kaya, direktang nakaugnay ang maraming magkakaibang likas ng kultura ng iba’t ibang lipunan sa pamilya. Halimbawa, sa isang makalumang lipunan ay pinaniniwalaang katungkulan ng isang lalaking kainin ang patay na katawan ng kanyang mga magulang, sa iba naman, ang isang lalaking gustong magpakasal sa isang babae ay kailangang magbigay ng dote ng pinutol at pinaliit na ulo ng kaaway na tribo. Kahit na sa bagong panahon ngayon, magkakaiba ang mga kaisipan tungkol sa mga anak, panliligaw, diborsyo, pag-aasawa, mga magulang, at iba pa. Habang ating ipinapangaral ang ating mensahe sa iba’t ibang kulturang ito, dapat nating malaman kung paano makitungo sa kanila sa isang paraan na, habang hindi natin ilalagay sa kompromiso ang ating paniniwala, hindi tayo gagawa ng mga hindi kailangang suliranin. Kasabay nito, at malapit sa tahanan, dapat natin malaman kung ano ang mga impluwensya ng kultura sa ating mga pamilya.

**Sa anong mga paraan nakaimpluwensya ang kultura sa pamumuhay ng pamilya sa mga sumusunod na halimbawa? Anong mga prinsipyo ang matututunan natin mula sa mga halimbawang ito?**

`Genesis 16:1-3`

`Genesis 35:1-4`

`Ezra 10`

`1 Hari 11:1`

Walang sinuman sa atin ang mabubuhay na mag-isa; lahat tayo, pati na ang ating mga pamilya ay naiimpluwensyahan ng kulturang ating ipinamumuhay. Ang ating katungkulan bilang mga Cristiano ay mabuhay sa ilalim ng kultura sa pinakamabuting paraan, na gawin ang katungkulan na kaayon ng ating pananampalataya, habang tinatanggihan, hangga’t maaari, ang mga bagay na sumasalungat dito.

`Anong mga bagay sa iyo mismong kultura ang nakatutulong sa pamumuhay ng iyong pamilya at naaayon sa Biblia? Anong mga bagay ang hindi? Paano mo maiaangkop ang iyong pananampalataya sa iyong kultura na hindi mo mailalalagay sa kompromiso ang mga mahahalagang katotohanan?`