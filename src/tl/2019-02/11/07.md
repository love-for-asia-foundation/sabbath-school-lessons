---
title:  Karagdagang Kaisipan
date:   14/06/2019
---

Ellen G. White, “In the Court of Babylon,” pp. 479-490, sa Prophets and Kings; “Words of Caution,” pp. 324, 329; “No Respect of Persons With God,” pp. 330, 331, sa Gospel Workers; “Rejoicing in the Lord,” pp. 115-126, sa Steps to Christ.

Walang pinipiling tao ang Diyos. “Itinataas ng relihiyon ni Cristo ang tumatanggap sa isang mas mataas na antas ng kaisipan at pagkilos, habang sa parehong pagkakataon, ipinakikita nito ang buong lahi ng tao bilang tagatanggap ng pag-ibig ng Diyos, na binili sa pamamagitan ng sakripisyo Kanyang Anak. Sa paanan ni Jesus, ang mayaman at mahirap, ang may alam at ignorante, ay nagtatagpong magkakasama, na hindi iniisip ang lahi o makamundong kadakilaan. Lahat ng pagkakaiba sa sanlibutan ay malilimutan habang tayo ay tumitingin sa Kanya, na Siyan naipako dahil sa ating mga kasalanan. Ang pagtanggi sa sarili, ang karangalan, ang walang katapusang habag Niyang mataas na dinakila sa langit, ay ipinahiya ang kayabangan ng tao, pagtingin sa sarili, at pagbubukod-bukod ng lahi. Ang dalisay at walang dungis na relihiyon ay magpapakita ng mula sa langit na mga prinsipyo nito sa pagdadala sa pagkakaisa ng lahat na pinabanal sa pamamagitan ng katotohanan. And lahat ay nagtatagpo bilang mga kaluluwang binili ng dugo, na magkakasamang nakadepende sa Kanya na na Siyang tumubos sa kanila sa Diyos.” – Ellen G. White, Gospel Workers, p. 330.

**Mga Tanong Para sa Talakayan**

`1. Bilang isang klase, pag-usapan ang iyong mga sagot sa pag-aaral noong araw ng Linggo.`

`2. Anong mga prinsipyo ang makikita natin sa sipi ni Ellen G. White sa itaas na kung isaskabuhayan, ay magbabago ng buhay ng ating mga pamilya?`

`3. Gaano kagaling na tinuruan ng iyong lokal na iglesia ang mas batang henerasyon ng mga mananampalataya? Ano ang magagawa ninyo bilang isang klase para makatulong sa mahalagang gawain ito ng iglesia?`

`4. Ano ang mga hamon na maaaring kaharapin sa pagsisikap na ipasa ang pananampalataya sa kasunod na henerasyon?`

`5. Sa anong mga paraan mabuting nakaaapekto ang kultura ng iyong tinitirahan sa iyong pamilya, at sa anong mga paraan ito masamang nakaaapekto?`