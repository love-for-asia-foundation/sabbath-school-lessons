---
title:  Mga Pamilya ng Pananampalataya
date:   08/06/2019
---

### Basahin Para sa Pag-aaral sa Linggong Ito
Gawa 10:1-28, 34, 35; 1 Corinto 2:2; 1 Tesalonica 5:21, 22; Juan 1:12, 13; 3:7; 1 Juan 5:1

> <p>Talatang Sauluhin</p>
> “Kaya’t… tumakbo tayong may pagtitiis sa takbuhing inilagay sa harapan natin. Pagmasdan natin si Jesus na siyang nagpasakdal ng ating pananampalataya, na dahil sa kagalakang inilagay sa kanyang harapan ay tiniis niya ang krus, hindi inaalintana ang kahihiyan, at siy’y umupo sa kanan ng trono ng Diyos” (Hebreo 12:1, 2).

Anuman ang antas ng buhay na ating kinalalagyan, o anuman ang ating pinagdaanan o daranasin sa hinaharap, tayo ay nabubuhay ayon sa ating kinabubuhayang kultura. Ang ating mga magulang, ating mga anak, ating mga tahanan, ating pamilya at kahit na ang atng iglesia – ang lahat ay naiimpluwensyahan ng kultura na kanilang kinalalagyan, at higit pa rin dito. Bagaman ang ibang mga bagay ay kasama rito, ang pagbabago ng Sabbath tungo sa Linggo ay isang makapangyarihang halimbawa ng kultura ng panahon, makapangyarihan at masamang nakakaimpluwensya sa iglesia. Sa bawat pagkakataong dumadaan tayo sa isang iglesia at nakikita ang isang pasubali sa pagsamba sa araw ng Linggo, tayo ay binibigyan ng isang mahigpit na paalala kung gaano kalakas ang kultura.

Hinaharap ng mga pamilyang Cristiano ang mga hamon ng kultura sa lahat ng panahon. Minsan mabuti ang impluwensya; ngunit gayunman, mas maraming negatibo ang impluwensya.

Ang dakilang balita ay ang kapangyarihan ng ebanghelyo ay nagbigay sa atin ng liwanag, kaaliwan, at lakas na harapin ang mga hamon ng kultura. Sa linggong ito ating titingnan kung paano tayo maaaring maging “mga pamilya ng pananampalataya,” habang sinisikap nating maging “maging walang sala at walang malay, mga anak ng Diyos na walang dungis sa gitna ng isang salinlahing liko at masama, na sa gitna nila’y lumiliwanag kayong tulad ng mga ilaw sa sanlibutan” (Filipos 2:15).

_*Pag-aralan ang liksyon sa linggong ito bilang paghahanda sa Sabbath, Hunyo 15._