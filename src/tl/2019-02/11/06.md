---
title:  Ang mga Mensahero ng Ika-21 Siglo
date:   13/06/2019
---

Sa kanyang kilalang paraphrase sa Biblia na The Message, ginamit ni Eugene Pedroson ang “mensahe” saanman mayroong biblikal na salitang “ebanghelyo.” Ang mabuting balita tungkol kay Jesus ay totoong ang mensaheng kailangan pa rin ng sanlibutan ngayon. Tinatawagan ang mga Cristianong pamilya para ito ay maranasan ng magkakasama at ipangaral saanman kultura sila naninirahan.

`Paano mo ibubuod “ang mensahe” gamit ang mga sumusunod na talata? Mateo 28:5-7; Juan 3:16; Roma 1:16, 17; 1 Corinto 2:2; 2 Corinto 5:18-21.`

Ang mga sinaunang balitang ibinalita ng mga alagad sa lahat ng dako ay ang muling pagkabuhay ni Jesus. Ang mga Cristianong pamilya ngayon ay sumali sa isang mahabang linya ng mga mensaherong nagpapahayag na “’Siya ay bumangon,’” gaya ng sinabi Niya (Mateo 28:7). Ang reyalidad ng Kanyang muling pagkabuhay ang nagpapatotoo sa lahat ng sinabi ni Jesus tungkol sa Kanyang sarili, tungkol sa Diyos at sa Kanyang pag-ibig sa mga makasalanan, tungkol sa pagpapatawad, tungkol sa katiyakan ng walang-hanggang buhay sa pamamagitan ng pananampalataya sa Kanya.

Pag-aalab sa ebanghelyo. Nagbibigay ng pahiwatig ang Biblia sa pang-kalahatang epekto sa buhay ng mga unang tagasunod ni Jesus. Sila ay nagbukas ng kanilang mga tahanan para sa pag-aaral ng Biblia, nanalangin at kumaing magkakasama, nagbigayan ng pera at kayamanan, at nag-alagaan sa. Ang buong sambahayan ang tumanggap ng mensahe. Sila ba ay biglaang naging mga taong walang kamalian? Hindi. Nagkaroon ba ng ilang alitan at pag-aaway sa kanilang kalagitnaan? Oo. Ngunit sa isang banda ang mga tagasunod ni Cristo ay kakaiba. Kanilang tinatanggap ang kanilang pangangailangan sa Diyos at sa isa’t isa. Kanilang binibigyan ng pagpapahalaga ang pagkakaisa at kaayusan sa tahanan at sa iglesia, na nagsisikap na ganapin ang panalangin ni Jesus sa Gethsemane (Juan 17:20-23). May tapang silang sumaksi para sa isa’t isa at sa mga hindi kapana-nampalataya, at itinaya ang kanilagn mga buhay para sa kanilang paniniwala.

Kaya ganito rin dapat tayo. Kahit na sa kasalukuyang panahon, na tumatanggi sa mga bagay na makadiyos, ang mga taong nasasabik sa isang bagay ay nakakukuha ng mga tagapakinig. Nagnanasa ang Espiritu na punuin ang puso ng mga tao ng pananabik tungkol sa ebanghelyo. Kapag ang mabutign balita ay totoong naging mabuti sa ating mga puso tulad ng nasa Salita, ang pangangaral ay magpapatuloy at hindi maaantala.

`Ano ang mga pagbabagong kailangan gawin sa iyong sariling pamilya na makatutulong dito para maging isang mas mabuting tagapagdala ng “mensahe” na panawagan natin na ipangaral?`