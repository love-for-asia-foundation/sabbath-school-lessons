---
title:  Ang Pagbabaling ng mga Puso sa Huling Panahon
date:   22/06/2019
---

### Basahin Para sa Pag-aaral sa Linggong Ito
Malakias 4;5, 6; Mateo 11:14, 15; 17:10; 1 Hari 16:29-17:24; 1 Hari 18:20-45; Mateo 3:2.

> <p>Talatang Sauluhin</p>
> “Narito, susuguin ko sa inyo si Elias na propeta bago dumating ang dakila at kakila-kilabot na araw ng Panginoon. Kanyang ibabaling ang puso ng mga magulang sa kanilang mga anak, at ang puso ng mga anak sa kanilang mga magulang, upang hindi ako dumating at saktan ang lupain ng isang sumpa” (Malakias 4:5, 6).

Ang mga buhay natin ay nahahati sa mga yugto. Minsan ang mga pamilya ay buo at matibay; minsan ito’y marupok, o nadudurog din.

Anumang bahagi, anumang antas, anumang kalagayan ng ating mga sarili o ating pamilya sa kasalukuyan, tayo ay may kakayahan at dapat na mabuhay sa liwanag ng mga pangako ng Diyos, ang pagkapit dito ng buong puso at kaluluwa at lakas sapagkat sa bandang huli, ito lamang ang ating pag-asa. Ngunit ang mga ito’y tunay na isang dakilang pag-asa. Umaapaw sa pag-aasa ang Salita ng Diyos, mga pangakong, anumang antas ng ating buhay o ng ating pamilya – maaangkin natin para sa ating mga sarili, sa ating mga minamahal, sa ating pamilya, at sa ating iglesia.

Sa huling linggong ito, ating titingnan ang ilang mga kuwento, mga pangako, at mga karanasan sa Biblia mula sa iba’t ibang mga konteksto. Habang ginagawa natin ito, hahanap tayo ng mga liksyon ngayon para sa ating mga sarili, saanman konteksto tayo naroroon. Mas malamang, kahit sino ka man, kahit saan ka man naroroon, saan ka man bahagi ng iyong buhay, mayroon kang mga pagpupunyagi, mga takot, mga alalahanin. Sa kabutihang palad, sumasamba tayo sa Diyos na hindi lamang alam ang haharapin [natin sa buhay] at nakatitiyak tayo, kung sino ang nauuna rin sa kanilang lahat.

_*Pag-aralan ang liksyon sa linggong ito bilang paghahanda sa Sabbath, Hunyo 29._