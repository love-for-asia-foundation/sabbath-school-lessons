---
title:  Pagbabalik-look sa mga Huling Araw
date:   27/06/2019
---

Sa isang banda, nakikita natin ang ating mga sarili bilang mga Adventistang gumaganap sa papel ni Juan na Tagapagbautismo. Sinikap ng mensahero ng pagbabago at pagsisisi na ihanda ang daan para sa unang pagdating ni Jesus; tayo bilang isang kilusan, ay nakikita ang ating mga sarili na ginagawa rin ito para sa Ikalawang Pagparito.

`Basahin na may panalangin ang Lucas 1:17. Paano ipinapakita ng mga salitan ito ang ating mensahe?`

Ibinalik ng Amang nasa langit ang puso ng Kanyang mga anak sa Kanya at ibinalik ang puso ng bawat isa sa kanilang mga sarili sa pamamagitan ng Krus ni Cristo. Ang mensahe ni Elias ay nagsusumamo sa mga pamilya para maniwala sa ganitong kahanga-hangang mabuting balita (2 Corinto 5:18-21; ihambing sa Efeso 2:11-18) at para maging mga taong puno ng biyaya habang ang Kanyang Espiritu ay nag-aani ng bunga ng pag-ibig sa kanila.

Kailangan na kailangan ng mundo ang isang hindi makasariling pagha-hayag ng pag-aalaga, matagalang pagtatalaga, at hindi nagbabagong debosyon sa Diyos. Sa pamamagitan ng biyaya ng Diyos, kayang itong ipahayag ng mga Cristianong pamilya. Ngunit, kailangan nating alalahanin na ang mensaheng nasa atin para sa sanlibutan ay para rin sa ating mga sarili. Hanggang sa ang mga prinsipyo ng ebanghelyo, ng pagkakaisa, ng pag-ibig, at ng pagsasakripisyo ay mahayag sa atin, lalo na sa ating sariling pamilya, wala tayong kakayahang ipangaral ang mensaheng ito sa iba. Ang lahat ng magagaling na sermon, lahat ng lohika at biblikal na presentasyon, ay hindi sapat: Kailangan ng mundong makita ito sa ating mga buhay, llalo na sa ating mga pamilya, ang pagsisisi, ang mga binagong puso, ang pag-ibig, at ang pagtatalagang ating ipinapangaral. Kung paanong si Juan Bautista ay may kapangyarihang magbago ng mga buhay at ginawa ang kanyang mabisang pangangaral, magagawa rin natin ito ayon sa biyaya ng Diyos, ngunit ito ay hanggang sa antas lamang ng ating pakikiisa sa Kanya.

Sa pamamagitan ni Jesus, tayo ay kabahagi ng pamilya sa langit (Efeso 3:15). Kaya kung tayo man ay bahagi ng isa o higit pang pamilya, tayo ay tinawag na maging mga saksi para sa Diyos na kung saan tayo ay naglilingkod, at walang anumang bagay ang pagiging dahilan para maging epektibo ang ating pagsaksi kundi ating ipakita sa mundo kung anong puwedeng maging, gaanuman kalaki, ang isang pamilya sa pamamagitan ng kapangyarihan ng ebanghelyo.

`Sa isang espesyal na paraan, ano ang magagawa mo para ipakita sa mga malapit sa iyo, kahit na sila ay kasama sa bahay o ibang tao, na minamahal at kinakalinga mo sila?`