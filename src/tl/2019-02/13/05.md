---
title:  Pagbabalik-loob sa Jordan
date:   26/06/2019
---

Kasunod ng huli ni Gabriel (Lucas 1:17) at ng pagkumpirma ni Jersus sa kanya bilang hinulaang Elias (Mateo 11:14; 17:12, 13), pinagtibay ng mga manunulat ng Ebanghelyo na si Juan na Tagapagbautismo ang “mensahero” na maghahanda ng daan ng Panginoon (Mateo 11:10; Marcos 1:2; Lucas 7:27; ihambing ang Malakias 3:1).

`Pansinin ang mga pangunahing aspekto ng mensahe ni Juan. Sa anong paraan na ang kanyang mensahe ay “nagbabalik-ng-puso”?`

Tulad sa isang magsasakang nag-aararo ng isang tignang na lupa para ihanda sa paghahasik ng binhi, tinuligsa ni Juan ang kasalanan at hinikayat ang mga makasalanan na magsisi. Ganito ang likas ng tao, kung walang pagsusuri ng sarili, kung walang kaalaman sa tunay na kalagayan ng sarili, walang madaramang pangangailangan para sa mas mabutign bagay. Ang kanyang mensahe ay nagbabaling sa mga tao tungo sa utos ng Diyos at sa kanilang pangangailangan ng Kanyang sakdal na katuwiran. Ang tunay na pagsisisi ay laging kakikitaan ng kapakumbabaan at paghiling sa Panginoon ng tulong para baguhin ang kanyang ugali. Sa pamamagitan ng paghahayag ng mababaw at makasariling pagpapaimbabaw ng mga taong nag-aangkin na kanilang ama si Abraham, kanyang sinikap na ipakilala ang mas malalim na kahulugan ng pananampalataya ng kanilang mga ninuno.

`Paano inihanda ng mensahe ni Juan Bautista and daan para kay Jesus? Juan 1:35-37; 3:27-30.`

Naipakita kay Juan na si Jesus ang Kordero ng Diyos. Nang ipakilala niya si Jesus sa ganitong paraan (Juan 1:29, 36), literal niyang pinagbalik-loob ang mga tao sa Panginoon. Si Andrews at ang isa pang alagad ni Juan, si Juan, na siyang sumalat ng Ebanghelyo tungkol sa kuwento nang araw na iyon, ay lumisan sa tabi ng Tagapagbautismo at naging alagad ni Jesus. Hindi lamang ipinakita ng mensahe ni Elias ang pangangailangan ng pagsisisi; kinikilala nito ang Isang nagliligtas mula sa kasalanan, na nagbubunga ng kasiyahan tungkol sa Kanya, at nagpapakilala sa mga tao sa Kanya.

`Kung dumating si Juan na Tagapagbautismo sa inyong tahanan, ano sa palagay mo ang sasabihin niya sa inyo?`