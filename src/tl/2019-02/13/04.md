---
title:  Pagbabaling ng Puso sa Altar
date:   25/06/2019
---

`Basahin ang 1 Hari 18:20-45. Isulat sa mga linya sa ibaba kung ano talaga ang kasaysayang ito. Bagaman ang konteksto ay lubos na naiiba, paanong ang mga prinsipyong narito ay maisasagawa sa buhay ng pamilya?`

Sa Bundok ng Carmel, inasam ni Elias ang muling pakikipagtipan ng kanyang bayan, ang isang pagbaling pabalik sa pananampalataya ng kanilang mga ninunong magbibigay ng kagalingan sa kanilang mga buhay, sa kanilang tahanan at sa kanilang lupain.

Ang panahon ng paggabing handog. Matapos ang kabiguan ng mga paganong pari sa kanilang paghahandog, pumalit naman si Elias. Siya ay nakatitiyak. Ang oras ay naglalapit sa panukala ng Diyos para sa pagtubos na nahayag sa paglilingkod sa santuwaryo (ihambing an gExodus 29:41). Ang paanyaya na, “Lumapit kayo sa akin.” (1 Hari 18:30) ay nagpapaalaala sa atin sa pag-anyaya ng Tagapagligtas sa mga makasalanan (ihambing ang Mateo 11:28). Ang mga magulang na nasaktan dahil sa mga pagkakamali ng kanilang mga anak ay nakatitiyak na minamahal siya ng Dyos kung paano Niya minahal ang Israel. Patuloy na kumikilos ang Diyos para ilapit ang mga tao sa Kanya.

Ang pagtuon ni Elias sa altar ni Jehovaay may kapareho sa ating panahon nang si Jesus at ang Kanyang nagliligtas na biyaya ay natatanghal sa mga pamilya. Ang pagsamba sa pamilya ay isang pagkakataon para makipag-usap sa Kanya sa panalangin, para ipakilala Siya sa isa’t isa, para tanggaping muli ang walang bayad na regalo niya, at para ibigay ang oras ng ating mga puso sa pagbubulay-bulay sa Kanyang mga aral.

Ang tugon na hiniling ni Elias ay tanda na muling ibinalik ng Diyos sila sa Kanya. Sinabi sa 1 Hari 18:37 na, “’upang malaman ng bayang ito… na iyong pinanumbalik ang kanilang mga puso.’” Hindi natin kayang ibalik ang ating mga puso sa Diyos; puwede lamang tayong tumugon sa Kanyang biyaya, at malaya Siyang nagkakaloob.

Ang apoy na tumutupok ng lahat ng bagay ay bumagsak, hindi sa mga nagkasala kundi sa handog, na nagtuturo sa hinaharap kay Jesus, na ginawang “kasalanan para as atin, upang tayo’y maging banal sa Diyos sa pamamagitan Niya” (2 Corinto 5:21). Ang pagpapahayag at papuri ay lumabas mula sa labi ng mga tao. Ang mga huwad na pari ay pinatay dahil hindi sila tumugon sa panawagan ng Diyos. Pagkatapos ay isang ulan na nagpapabago ang tumapos sa sumpa ng lupain.

`Ano ang kalagayan ng “altar” sa iyong tahanan? Sa anong mga paraan muli mong “maitatatag ang altar” sa iyong tahanan, kung sa palagay mo ay dapat muli itong itatag?`