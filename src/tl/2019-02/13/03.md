---
title:  Pagsasama-sama ng Pamilya
date:   24/06/2019
---

Ang pagpapakilala ng pagsamba kay Baal sa Israel na pinasimulan ni Jezebel, ang taga-Sidon na asawa ni Haring Ahab, ay pinabilis ang pagbabang moral ng bansa. Ang mga aral ng Diyos na nagtataas ng pag-aasawa, pamilya, at sekswalidad ay natakpan ng ganitong mga gawain tulad ng pagtatalik ng magkamag-anak, prostitusyon, at iba pang uri ng karumihang sekswal. Sa ganitong arena ng labanan ay pumasok si Elias, na ang mismong pangalan ay “Si Jehovah ang aking Diyos,” na sumawata kay Baal.

`Anong karanasan ni Elias ang nakaugnay sa kanya sa pagpapaalis ng mga paniniwalang pagano at pagdadala ng bagong buhay sa mga pamilya? 1 Hari 16:29-17:24; ihambing ang Lucas 4:25, 26.`

Si Elias ay itinuring na kaaway nang kanyang sabihin ang sumpa ng tag-init sa lupain. Itinago siya ng Diyos sa isang inaasahang lugar – ang tahanan ng isang mahirap na biyuda ng Zarepath sa Sidon, malapin sa tahanan ni Jezebel. Binati ni Elias ng isang malungkot na pagsubok ang biyuda, para gamitin ang huli nitong gatong, langis, at harina para pakainin siya at umasa sa Diyos para sa kanyang hinaharap. Ang kanyang pananampalataya ay naging maalamat. Sa bandang huli ay pinuri siya ni Jesus (Lucas 4:26). Habang nagtatagal ang kanyang langis at harina nang maraming araw, lalo pang nakilala ng babae kung sino si Jehovah. Sa kasamaang palad, nagkasakit ang kanyang nag-iisang anak na lalaki at namatay. Sa paghahayag ng dalamhati niya kay Elias, Sinalamin niya ang nakapagligid na relihiyon sa kanya, ang mga maling paniniwalang sumakop sa Israel, na kung saan ang kasalanan ng isang tao ay maaring mangailangan ng paghahandog ng isang anak (1 Hari 17:!8; ihambing ang Jeremias 19:5; Micas 6:7).

`Anong naging epekto sa espirituwal na karanasan ng biyudang taga-Fenicia ang muling pagkikita nila ng kanyang anak? 1 Hari 17:24. Anong matututunan natin sa kanyang mga sinabi?`

Ang sagot ng ina ay naghahayag ng epekto ng mensahe ni Elias. Ang pananampalataya sa Diyos at sa Kanyang Salita na sumisibol sa puso habang, sa pamamagitan ng Kanyang kapangyarihan, ang buhay ay naibalik at muling nagkasama ang pamilya. Marami mgayon ang maaaring sumang-ayon sa doktrinang ipinangaral, ngunit malahininga sa kanilang karanasang Cristiano. Gayunman, kapag ang mga katotohanan ng Salita ng Diyos ay personal na naranasan at nangyari ang revival at pagbabalik ay naganap sa relasyon sa tahanan, ang matibay na pananalig ay mas makapangyarihang mararanasan sa puso.

`Ano pa ang mga pagsasama-sama ng pamilya na iyong hinihintay? Anong mga pangako ng Diyos ang iyong pinanghahawakan para bigyan ka ng pag-asa para sa muling pagsasama-samang iyon?`