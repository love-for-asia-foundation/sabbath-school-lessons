---
title:  Ang Propesiya ng mga Ibinaling na Puso
date:   23/06/2019
---

`Ihambing ang mga hula sa pagdating ni Elias sa mga reperensya sa Bagong Tipan tungkol sa pangyayaring ito. Malakias 4:5, 6; Mateo 11:14, 15; 17:10; Marcos 6:15; Lucas 1:17.`

Noong mga panahon ni Malakias, nakiusap ang Diyos sa bansang, “’Manumbalik kayo sa akin at ako’y manunumbalik sa inyo,’” na sinagot nang may kayabangan, “’”Paano kami manunumbalik?”’” (Malakias 3:7). Ang nabigong propeta ay nagpahayag na may isang pang ibibigay na pagkakataon sa revival. Habang binabalik-tanaw ang taos-sa-pusong reporma na sinimulan ni Elias (1 Hari 18:37), nanghula si Malakias sa muli niyang pagbabalik na “ibaling ang puso ng mga magulang sa kanilang mga anak at ang puso ng mga anak sa kanilang mga magulang (Malakias 4:6).

Isang tradisyon ng Judio ang nabuo sa paniniwalang muling personal na mag-papakita si Elias bilang tagapagbalita ng Mesiyas. (ihambing ang Mateo 17:10; Marcos 6:15). Gayunman, ipinakikilala ng Bagong Tipan si Juan na Tagapagbautismo bilang isang katuparan ng propesiya (Mateo 11:14, 15; Lucas 1:17).

`Ano sa palagay mo ang kahulugan ng “ibaling ang mga puso”?`

Mayroong ilang posibleng kahulugan para sa mga talatang ito: Ito ay tumutukoy sa pagpapanumbalik ng bayan ng Israel sa Panginoon. Ang Diyos bilang Ama (Isaias 63:16) ay nagbago mula sa Kanyang galit sa Kanyang mga anak (Micas 7:!8, 19) at tinawagan Niya silan gmanumbalik sa Kanya (Isaias 44:22; Malakias 3:7). Ito ay tumutukoy sa pakikipag-ugnayan ng mga nasa huling lahi sa kanilang mga tapat na ninuno sa pamamagitan ng pagkakaroon muli ng pakikipagtipan. Ang panawagan ng propeta para sa bayan ng Diyos na sumunod sa pananampalataya ng mga patriyarka ay paulit-ulit na binanggit sa Lumang Tipan. Ang patuloy na pagiging pinagpalang tirahan ang lupain ay direktang nakadepende sa katapatan sa tipan (Deuteronomio 4:29-31). Ito ay tumutukoy sa muling pagbabalik at pagbabago ng relasyon sa pamilya. Ang relasyon ng magulang sa anak ay isang praktical na pagpapakita sa katapan sa pakikipagtipan sa Diyos. Dito rin, ang pagtupad sa responsibilidad sa mga magulang at mga anak ay nakaugnay sa patuloy na pagtanggap ng manang lupa at pagpapala ng Diyos (Kawikaan 2:21).

`Ano ang koneksyon ng ibinalik na relasyon sa Diyos at ibinalik na relasyon sa ating pamilya? Bakit kailangang magkasunod ito?`