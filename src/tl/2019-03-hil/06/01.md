---
title:  Simbaha ang Manunuga
date:   03/08/2019
---

### Basaha para sa Pagtoon sini nga Semana
Salmo 115:1-8,  Deut. 10:17-22,  Sal. 101:1, Isaias 1:10-17,  Isa. 58,  Marcos 12:38-40.

> <p>Salauluhon nga Texto</p>
> “ ‘Indi bala amo ini ang puasa nga ginpili ko; ang paghubad 	sang mga gapus sang pagkamalaut, ang pagpalus sang mga higot sang gota, 	ang pagbuhi sang mga ginpigus, kag nga balion ninyo ang tagsa ka gota? Indi 	bala ini ang pagpaambit sang imo kalan-on sa nagutum, kag nga dalhon mo sa 	imo balay ang mga makalolooy nga ginasikway; kon makita mo ang hubo, nga 	panaptan mo sia, kag nga dili ka magpanago gikan sa imo kaugalingon nga 	unud?’ ” Isaias 58:6, 7).  

Bisan ang madasig lang nga pagbasa sang sinulatan sang mga manalagna sa Daan nga Katipan makaalerto na sa aton sang ila kabalaka nahanungud sa indi maayo nga pagtratar sa mga imo kag ginapigos.  Ang mga manalagna kag ang Dios naakig nahanungud sa ila nakita nga ginahimo sa palibut nga mga pungsud (tan-awa para sa ehemplo ang Amos 1 kag 2).  Apang may yara man sila pagbatyag sang kaakig kag kasubo sa binuhatan nga malaut sang mga katawhan mismo sang Dios, yadtong nangin umalambit sang tuman kadamo nga mga pagpakamaayo.  Bangud sang ila kasaysayan kag sang nahatag sa ila nga mga kasogoan sang Dios, dapat ini nga katawhan nakahibalo na sing maayo.  Ang makasusubo kay indi amo sina ang permi nga nagakatabo, kag ang mga manalagna may madamo nga mahambal nahanungud sining makasusubo nga kahimtangan sang mga hitabo.

Makagalanyat tukibon nga madamo sa bantog nga mga tinaga nga nagapatuhoy sa hustisya kag pagkawalay hustisya nga gikan sa mga manalagna sa Daan nga katipan, sa pagkamatuud nahatag sa kaundan sang mga pagtudlo nahanungud sa pagsimba.  Aton makita nga ang matuud nga pagsimba indi lamang butang nga nagakatabo sa tion sang relihiyoso nga pagsolondan.  Ang matuud nga pagsimba nahanungud man sa pagkabuhi sang kabuhi nga nagapakigbahin sa pagkabalaka sang Dios para sa kaayohan sang iban kag nagatinguha nga mabuligan ang mga ginapigos kag napatumbayaan.

_*Ton-e ang leksyon sini nga semana sa paghanda para sa Inugpahuway, Agosto 10._