---
title:  Ang Singgit sang mga Manalagna
date:   27/07/2019
---

### Basaha para sa Pagtoon sini nga Semana
1 Sam. 8:10-18,  Amos 5:10-15,  Miq. 6:8, Gen. 19:1-13,  Ezeq. 16:49,  Isa. 1:15-23.

> <p>Salauluhon nga Texto</p>
> “Napahayag niya sa imo, O tawo, ang maayo; kag ano bala 	ang ginakinahanglan sa imo sang Ginoo kondi ang paghimo sing matarung, 	kag ang paghigugma sang kalolo, kag ang paglakat sing mapainubuson upud 	sa imo Dios?” (Miquias 6:8).

Ang mga manalagna sa Daan nga Katipan amo ang pinakamakagalanyat nga mga karakter sa Bibleya.  Ang ila mabaskog nga tingug, dayag nga mensahe, ang ila pagkasubo, kapungot, kag kaakig, kag ang resulta sang ila mga mensahe naghimo sa ila bilang katawhan nga indi sarang masikway, bisan pa nga ayhan indi sila permi komportable sini.

Ginpadala sila una sa Israel kag Juda, nga nagapangabay sa pinili nga katawhan agud balikan ang pagtawag sa ila sang Dios.  Ang katawhan kag ang ila mga pinuno madali lang nga nadala sa mga diosdios kag kinabatasan sang mga pungsud sa ila palibot.  Buluhaton sang mga manalagna ang pagpangabay sa ila nga maghinulsul, kun kis-a paage sa pagpadumdum sa ila bahin sa gugma sang Dios sa ila kag sang Iya nahimo sang una para sa ila kag kun kis-a paage sa pagpaandam sang resulta kun magpadayun sila nga magpalayo sa Dios.   

Kaangay sa aton makita, ang mga pinuno kag katawhan ginpaandaman batok sa  sala kag kalautan, ang isa sa pinakadaku amo ang pagpigos sa mga pigado, nagakinahanglan, kag makalolooy sa tunga nila.  Matuud nga indi maayo ang pagsimba sa diosdios; matuud nga malain ang pagsunod sa sayup nga pagsolondan sang relihiyon; apang matuud man nga ang pagbentaha sa mga maluya kag pobre takus nga pagasilutan.

_*Ton-e ang leksyon sa sini nga semana sa paghanda para sa Inugpahuway, Agosto 3._