---
title:  Nagapaluntad sang Paghidait
date:   18/09/2019
---

`Basaha ang Mateo 5:9.  Sa sahe sang kalibutan nga aton ginapuy-an, paano naton mahimo ang kun ano nga ginpamolong ni Jesus diri? Ano ka madinalag-on kita sa ulihi? Tan-awa ang Marcos 13:7.`

Ang malala nga konplikto amo ang kabangdanan sang pag-antus.  Nalakip sa madolot sang giyera amo ang mga biktima kag nalaglag nga mga kabuhi, ang atensyon kag mga kwarta nga nagasto sa gamit sang mga soldado para sa inaway nga tane magamit pa sa pagbulig para sa kinahanglanon sang katawhan kag yara pa ang nagapadayon nga pag-antus sang mga nakaluwas sa giyera kag mga beterano, bisan pa sa mga “nagdaug.”  May yara madamo nga gagmay nga mga konplikto nga nagpilas sa indi maisip nga mga pamilya kag kumyunidad.  Bangud sina, ang handum para sa hustisya indi makapabaya sang mando para sa pagpaluntad sang paghidait.

Ang yara sa tagiposoon sang maayong balita ni Jesus amo ang bugana kag daku nga binuhatan sang Dios bahin sa pagpaluntad sang paghidait kag pagpasag-uli sang tawo sa ila Manunuga (tan-awa ang 2 Cor. 5:18-21).  Kag ang pagpasag-uli nga aton nabaton nangin sulundan para sa aton nga mangin “ambassador” para mapasag-uli man ang iban.

`Basaha ang Isaias 52:7.  Paano man naton mapakita ang ini nga texto?`

Ang maayong balita sang paghidait nangin isa man ka manugbuyok, sulundan, kag basihanan para makahimo sang paghidait sa aton magamo nga kalibutan:  “Ang tagiposoon nga nakaharmoniya sa Dios isa ka manunubli sang paghidait sang langit kag magapalapnag sang maayo nga impluwensya sini sa palibot.  Ang espiritu sang paghidait magalikop kaangay sang ton-og sa tagiposoon nga ginalapyo kag natublag sang kagamo sa kalibutan.”—Ellen G. White, Thoughts From the Mount of Blessings, p. 28.

Sa Iya wali sa Bukid, nagsiling si Jesus nga, “ ‘Bulahan ang mga makigdaiton, kay sila tawgon nga mga anak sang Dios’ ” (Mat. 5:9).  Sa dugang pa nga pagpaathag sini, indi lamang nga ginpalig-on Niya ang sogo batok sa pagpatay, kundi nagpamolong man Sia nga indi kita dapat mangakig ukon magdumot (Mat. 5:21-26) kag dapat higugmaon naton ang aton mga kaaway kag pangamuyoan ang mga nagahingabut sa aton (Mat. 5:43-48), kun sayoron dapat magahimo kita sang tikang para sa ila kaayohan.  May yara madamo nga mga makatalandug nga estorya sang katawhan nga nagkabuhi para sa pagpaluntad sang paghidait sa magamo nga kalibutan, nga nagadala sang pagpasag-uli kag pag-ayo, kag nagapaumpaw sa pag-antus kag pagkawalay hustisya nga nadolot sang kagamo.

`Ano ang sarang mahimo sang imo lokal nga iglesia agud mangin manugpaluntad sang paghidait?`