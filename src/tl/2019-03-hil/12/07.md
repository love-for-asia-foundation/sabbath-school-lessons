---
title:  Dugang nga Pagtoon
date:   20/09/2019
---

Basaha ang Ellen G. White, “A Higher Experience,” pp. 503-516, sa The Ministry of Healing; “Duty to the Unfortunate” kag “Man’s Duty to His Fellow Men,” pp. 511-526, sa Testimonies for the Church, vol. 3; “Doing for Christ,” pp. 24-37, sa Testimonies for the Church, vol. 2.

“Usisaa ang langit kag duta, kag wala na sang kamatuuran nga napahayag nga mas labaw pa sang sa napakita paage sa binuhatan sang kalooy para sa nagkinahanglan sang aton tabang kag kalooy.  Amo ini ang kamatuuran nga yara kay Jesus.  Kun ang mga nagatuad sang Ngalan ni Cristo magapakita sang prinsipyo bahin sa bulawanon nga pagsolondan, pareho man nga gahum sa panahon sang mga apostoles ang magaupod sa maayong balita.”—Ellen G. White, Thoughts From the Mount of Blessings, p. 137.

“Nagapangibabaw nga gugma para sa Dios kag mainalwanon nga gugma para sa isa kag isa—amo ini ang pinakamaayo nga dolot nga sarang matanyag sang aton langitnon nga Amay.  Ang ini nga gugma indi isa ka balatyagon, kundi isa ka langitnon nga prinsipyo, isa ka permanente nga gahum.  Ang tagiposoon nga wala nabalaan indi sarang makaangkon ukon makapakita sini.  Makita lamang ini sa tagiposoon nga ginadumalahan ni Jesus…. Ang ini nga gugma nagapatam-is sang kabuhi kag nagapabilin sang maayo nga impluwensya sa palibut.”—Ellen G. White, The Acts of the Apostles, p. 551.

**Mga Palamangkutanon nga Paga-diskusyunan**

`1.	Kaangay sa aton naton-an sa pagtoon sini nga semana, ang maayong balita nagapabilin nga sulundan kag nagapanghikot para maghimo sang para sa iban, kaangay nga si Jesus naghimo man sang para sa aton.  Paano ini nagpasangkad sang imo paghangup kag pag-apresyar sang maayong balita bahin sa kun ano nga nahimo ni Jesus para sa aton kag kun paano Niya napakita ang Iya gugma sa aton?`

`2.	Ang pagpahayag sang aton tingug para sa wala nagatingug, pagpakigbahin sa pagpaluntad sang paghidait, kag ang pareho man sini nga mga hilimoon magadul-ong sa aton sa pagtamud sang kadam-an kag politika.  Apang, ang iglesia sang Seventh-day Adventist nangin kampion bahin sa separasyon sang iglesia kag estado.  Ano ang kinalain sa tunga sang indi nagakaigo nga pagpakig-upod sa politika kag pagpamolong kag pagtinguha agud makahimo sang paghidait sa publiko?`

`3.	Ano ang isa ka tikang ukon hilimoon sa pagtoon sini nga semana ang gusto nimo nga himoon sa imo kabuhi kag kumyunidad?  Paano mo mahimo ini?`

`4.	Ano nga isyu sang kalautan kag pagpamigos sa imo kumyunidad ang imo nadisisyonan nga pagapangamuyuan?`

**Kabug-osan**:  Ang pagkamangin isa ka sumulunod ni Jesus magabag-o sang aton kabuhi sa madamo nga mga pamaage, upod na ang pagpatubo sa aton sang handum nga magpakigbahin sa kabalaka sang Dios para sa mga imol kag ginadaugdaug.  Indi isa ka mahapos nga buluhaton kag indi tama ka bantug, apang magapabag-o ini sa aton prayoridad kag magabuyok sa aton agud makahimo sang tikang agud mapaumpawan ang kasakit nga yara sa aton palibot.