---
title:  Kalapyo sa Pagbatyag sang Kalooy
date:   16/09/2019
---

Sa pagpakigbato nga ang maayo naton nga tinutuyo indi madaug sang “mga kagamo sa kalibutan,” madamo sa aton ang luyag maghimo sing dugang pagid agud makadolot sang kaayohan sa kabuhi sang mga nagaantus.  Maadamo sang mga kinaiya kag hilimoon nga sarang makabulig sa aton agud makahimo sang pagbulig sa mga nagakinahanglan.  

**Pagkalooy**: Kaangay sa aton naton-an, ang pagbatyag kag pagkalooy sa pag-antus sang mga ginasakitan amo ang una nga mga tikang agud makabulig.  Dapat naton patuboon kag huptan ang aton pagkamabinatyagon sa mga nagaantus.  Subong nga adlaw, ang katawhan nagaestorya bahin sa “Kalapyo sa pagbatyag sang kalooy,” isa ini ka panghunahuna nga sobra na ang aton pagpakigbuylog sa kasubo kag trahedya sang iban sa bagay nga madamo sa aton ang nagakalapyo sa madamo nga hitabo nga nagakinahanglan sang aton pagbatyag kag pinansyal nga suporta.  Si Jesus nakahibalo sa kalautan kag kasakit nga yara sa Iya palibot; apang, nagpabilin Sia nga maloloy-on.  Gane dapat amo man kita sini.

**Edukasyon**:  Bangud nga komplikado ang madamo nga mga sitwasyon bahin sa pagkawalay hustisya kag kapigadohon, ang pagpamati kag paghibalo naton sa nahanungud sa sini nga mga sitwasyon tama ka importante.  Madamo sang mga ehemplo nga kun sa diin ang mga katawhan nga may maayo nga tinutuyo nagdolot sang kalaglagan sa kabuhi sang iban bangud sang ila pagtinguha nga makabulig.  Bangud indi ini rason para indi nalang kita mabulig, dapat magtinguha kita nga makapakigbuylog sa pamaage nga nagakaego kag mainalamon.  

**Pagpangamuyo**:  Kun makakita kita sang problema, ang una naton nga ginahunahuna amo ang paghimo sang “praktikal” nga buluhaton.  Apang ang Bibleya nagapadumdum sa aton nga ang pagpangamuyo isa ka praktikal.  Sarang kita makahimo sang kinalain sa kabuhi sang mga imol kag ginapigos paage sa aton mga pangamuyo para sa ila kag para sa nagadumala sa ila (tan-awa ang 1 Tim. 2:1, 2), subong man ang pagpangita sang giya sang Dios kun paano kita makatanyag sang bulig sa ila (Hul. 2:7, 8).  

**Ginapaabot**:  Ang isa pa ka importante nga elemento sa paghimo sang pagbulig sa nagaantus amo ang pag-angkon sang nagakaego nga ginapaabot, sa nagkalainlain nga sosyal, politikal, kag personal nga mga sitwasyon.  Ang aton paglaum dapat makahatag sa katawhan sang pagpili kag kahigayunan.  Kun kis-a ang ginahimo sang katawhan sa sini nga kahigayunan makadiskoryo sa aton, apang dapat naton respetohon ang ila disisyon.  Bisan sa ano paman nga pamaage kita nagabulig sa mga nagaantus, ang prinsipyo nga nagagiya sa aton dapat amo nga “ang tanan nga butang nga buut ninyo nga himoon sang mga tawo sa inyo, himoa man ninyo sa ila” (Mat. 7:12).

`Basaha ang Santiago 1:5-8.  Ano ang katungdanan sang pangamuyo nga ginahimo sang mga kristohanon?  Ano ang ginatugda sang Santiago 2:15, 16 nahanungud kun paano kita makabulig sa sabat sang aton pangamuyo para sa iban?`