---
title:  Paghigugma sang Kalooy
date:   14/09/2019
---

### Basaha para sa Pagtoon sini nga Semana
Mateo 6:25-33;  Santiago 1:5-8;  2:15, 16; Isaias 52:7;  1 Juan 3:16-18;  Isa. 58:1-10.

> <p>Salauluhon nga Texto</p>
> “Sa matadlong may nagasilak nga kapawa sa kadudulman; ang Ginoo mainayohon, maloloy-on, kag matarung. Maayo sa tawo nga 	mainayohon kag nagapahulam; magaapin sia sang iya kasaba sa paghukom. (Salmo 112:4, 5).

Kaangay sa aton nakita, ang Bibleya napun-an sang paglaragway bahin sa kabalaka sang Dios para sa mga imol kag ginapigos, subong man nagapanawagan sa Iya katawhan nga buligan sila.  Bisan pa sang pagtamud nga Iya nahatag bahin sa sini nga isyo, ang ini nga mando sa Bibleya makita nga indi tayuyun kag panalagsa lamang ang pagtuman sini kag makompleto lamang sa pagbalik ni Jesus upod ang mga makatalanhaga nga hitabo.

Samtang wala pa ina ang kalautan nagapadayun sa nagkalainlain nga sahe, nga nabuyok sang maitum nga impluwensya sang yawa kag sang iya mga manugtunda.  Ang ini nga kalautan masami nga makita sa kapigadohon, pagpamintas, pagpamigos, pag-ulipon, pagpamentaha, kadaluk, kag paghamkon.  Sa kaangay sina nga kalibutan, ang aton kumyunidad, ang aton simbahan, kag ang aton mga pamilya dapat magtindug batok sa sini nga mga kalautan bisan daw ano pa kabudlay ini nga himoon kun kis-a.  Bilang sabat sa gugma kag mando sang Dios, magkabuhi kita sa kapawa sang pagministeryo kag pag-antus ni Jesus nga nagamhan kag natuytuyan sang Balaan nga Espiritu, dapat kita mangin maloloy-on, maabtikon, kag maisog sa pagtinguha nga “himoon ang matarung, kag ang paghigugma sa kalolo, kag ang paglakat sing mapainubuson upud sa imo Dios” (Miq. 6:8).

_*Ton-e ang leksyon sa sini nga semana sa paghanda para sa Inugpahuway, Septembre 21._