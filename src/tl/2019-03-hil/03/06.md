---
title:  Inugpahuway para sa Duta
date:   18/07/2019
---

Kaangay sa aton nakita, ang Inugpahuway kabahin na sa kabuhi san gmga Israelinhon. Apang ang prinspyo sang Inugpahuway indi lang nahanungud sa isa ka adlaw kada semana. Nagalakip man ini sang isa ka pinasahe nga pahuway sa kada pito ka tuig, nga nagatapos sa tuig sang paghinugyaw pagkatapos sang pito ka pito ka tuig, kun sayoron kada 50 ka tuig.

`Basaha ang Levitico 25:1-7. Ano ang talalupangdon bahin sa sini nga sahe sang pagtudlo? Sa ano nga paage nga posible nimo maangut ang ini nga sahe sang prinsipyo sa imo kabuhi kag trabaho?`

Ang Inugpahuway nga tuig nagapahanugut sa duta nga palangumhan nga indi pagtamnan sa sulod sang isa ka tuig. Isa ini ka talalupangdon nga binuhatan bahin sa pag-atipan bilang tulugyanan sang duta, kag ang ini nga hinimoan ginkilala sang kadam-an.

Ang ikapito nga tuig importante man para sa mga ulipon (tan-awa ang Exodo 21:1-11). Sa hitabo nga ang bisan sin-o nga Israelinhon makautang sing daku sa bagay nga ebaligya nila ang ila kaugalingon agud mangin ulipon, pagahilwayon sila sa ikapito nga tuig. Subong man, ang nabilin nga mga utang pagadulaon na sa katapusan sang ikapito nga tuig (tan-awa ang Deut. 15:1-11).

Kaangay sa mana nga nasakdag sang Dios sa mga Israelinhon, ang indi pagtanum sa isa ka panahon isa ka pagpakita sang pagsalig nga ang Dios magasakdag sang nagakaigo paage sa antes nga tuig sini kag sa kun ano ang mapatubas sang duta paage sa iya kaugalingon sa tuig sang Inugpahuway. Subong man, ang paghilway sang mga ulipon kag pagdula sang mga utang isa ka binuhatan sang kalooy apang isa man ka buhat sang pagsalig sa gahum asng Dios nga magasakdag sang aton mga kinahanglanon. Sa isa ka bahin, ang katawhan dapat  makatoon nga indi na sila kinahanglan magpigos sang iban agud makasakdag sang para sa ila kaugalingon.

Ang mga prinsipyo kag pagsulundan sa Inugpahuway dapat magaupod gid permi sa kabilogan nga mga pagsolondan sa sosyodad sang mga Israelinhon. Subong man, ang pareho man sini nga pagbatay sang Inugpahuway dapat mangin isa ka espirituhanon nga disiplina nga nagapabag-o sa tanan nga iban pa nga mga adlaw. Sa praktikal nga butang, ang Inugpahuway isa ka paage nga mapakita ang pagtudlo ni Jesus nga unahon ang Iya ginharian: “Ang inyo Amay nga langitnon nakahibalo sang tanan ninyo nga kinahanglan… kag hatagan ka Niya sang tanan nimo nga ginakinahanglan’” (Mateo 6:32, 33, NLT).

`Ano ang mahimo nga kinalain sang pagbantay sa Inugpahuway sa iban nga anum ka adlaw sa imo semana? Kun ikaw mahamkonon, maiya-iyahon, kag walay pagkabalaka halin sa Domingo tubtub Bernes, ano bala ang bili sini kun wala man ini nga mga kinaiya sa imo pag-abot sang Inugpahuway? (ukon pwede bala nga indi ka amo sina sa Inugpahuway kun amo ka sina sa iban nga adlaw sang semana?)`