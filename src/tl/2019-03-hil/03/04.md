---
title:  Isa ka Adlaw sang Pag-alalangay
date:   16/07/2019
---

Ang isa sa mga butang nga maathag sa madasig nga pagbasa sang Napulo ka Sogo sa Exodo 20 kagDeuteronomio 5 amo nga ang ikaapat nga sogo ang pinakedetalyado. Samtang nga ang iban sa kasogoan nasaulat sa tatlo lang ka mga polong sa iban nga mga bersyon sang Bibleya (sa Hebreo ang iba napahayag sa duwa lang ka polong), ang ikaapat ya nga sogo may bahin sa pagsabat sang pamangkot nga: ngaa, paano kag sin-o ang pagadumdumon sa Adlaw nga inugpahuway.

`Basaha ang Exodo 20:8-11. Ano ang ginpamolong sini bahin sa mga alagad kag mga dumuloong, bisan pa sa mga kasapatan, kag ano ang kahulugan sini?`

Ang talalupangdon sa sini nga mga detalye bahin sa Inugpahuway amo ang pagpatuhoy sa iban. Si Sigve K. Tonstad nagapakigbato nga ang ini nga sahe sang mando pinasahe sa tanan nga mga kultura sa kalibutan. Ginpaathag niya nga ang sogo sa Inugpahuway “Nagauna gikan sa edalum paibabaw kag indi gikan sa ibabaw paidalum, nagahatag sang una nga pagtamud sa mga maluya kag pinakamakalolooy nga myembro sang sosyodad. Yadtong mga nagakinahanglan gid sang pahuway nga amo ang – mga alagad, mga nagdangup nga dumuloong, kag kahayupan – pinasahe nga namitlang. Sa pahuway nga yara sa ikapito nga adlaw ang mga wala san gprebilihiyo, kag bisan pa ang indi makahambal nga mga kasapatan, nakakita sang kadampig.” – The Lost Meaning of the Seventh Day (Michigan: Andrews University Press, 2009), pp. 126, 127.

Ang mando may yara pinasahe nga pagpatuhoy sa paghandum nga ang Inugpahuway isa ka adlaw nga mangin kalipayan sang kada isa. Sa kapawa sang Inugpahuway, palareho kita tanan. Kun ikaw ang amo sa sulod sang semana, wala kana sang kinamatarung nga paobrahon ang imo trabahante sa Inugpahuway. Kag tungud ina nga ang Dios naghatag man sa ila sang isa ka adlaw nga pahuway. Kun ikaw isa ka amo – ukon bisan pa ulipon – sa bug-os nimo nga pagkabuhi, ang Inugpahuway nagapadumdum sa imo nga palareho kamo nga gintuga kag gintubos sang Dios, kag ang Dios nagaagda sa imo nga egasaulog ini sa pamaage nga lain sang katawhan nga nagabantay sang Inugpahuway dapat makabenepisyo sa Inugpahuway – “ang dumuloong nga yara sa sulud sang imo mga gawang” (Exod. 20:10).

Ang ini nga konsepto dapat makapabag-o sa paminsaron sang mga Israelinhon, nga preska pa sa ila ang eksperiensya nga nangin ul-ipon kag nadaugdaug. Karon nga magapangabuhi sila sa isa ka bag-o nga duug, indi gusto sang Dios nga pagasundon nila ang kinabatasan sang nagpigos sa ila. Kaangay man sa paghatag sa ila sang detalyado nga kasogoan para sa ila sosyodad, ginhatagan man Niya sila (para man ini sa aton tanan) sang pagpadumdum kada semana kun daw ano kita ka alalangay tanan sa atubangan sang Dios.

`Paano nimo mapakigbahin ang Inugpahuway sa imo kumyunidad, kun sayoron, paano makabenepisyo ang iban sa imo kumyunidad gikan sa imo pagbantay sang Inugpahuway?`