---
title:  Duwa ka Rason para sa Inugpahuway
date:   15/07/2019
---

`Basaha ang Exodo 20:8-11 kag Deuteronomio 5:12-15. Paano ang ining duwa ka bersyon sang ikaapat nga sogo nag-angut sa isa kag isa?`

Ang pagdumdum isa ka importante nga bahin sang relasyon nga ginapangita sang Dios nga epasag-uli sa Iya katawhan, isa ka relasyon nga nasentro sa kamatuuran nga ang Dios amo ang aton Manunuga kag Manunubos. Ang ini nga mga hinimoan sang Dios makita sa duwa ka bersyon sang ikaapat nga sogo kag naangut sing hapiit sa Inugpahuway kag sa pagsolondan sini.

Bangud nga naghalin sila sa duta nga nadumalahan sang tuman kadamo nga mga dios-dios, ang mga Israelinhon dapat padum-dumon bahin sa kinamatarung sang Dios bilang Manunuga. Ang Inugpahuway isa ka importante nga pamaage para mahimo ina, sa atagsa ka semana nahimo ang paghatag sang doble nga mana kada Bernes, isa ka daku nga ehemplo sang Iya gahum bilang manunuga. Sa bersyon sang Exodo 20 bahin sa ikaapat nga sogo, napahayag sing mas maathag ang Dios bilang aton Manunuga.

Ang kinalain sa Deuteronomio 5 amo nga nagpatuhoy ini bahin sa ila kahilwayan, pagtubos kag kaluwasan. Isa ini ka estorya nga dapat padayon nga esugid sang mga Israelinhon; sarang nila mapakigangutan ini sa tagsa ka Inugahuway. Ang una nila nga estorya amo ang aktwal kag pisikal nga kahilwayan gikan sa pagkaulipon sa Egipto, apang samtang ang ila paghangup sa Dios kag sang Iya kaluwasan nagatubo, ang Inugpahuway mangin isa man ka simbolo kag pagsaulog sang ila espirituanon nga kaluwasan kada semana.

Ang ining duwa ka pagbuyok para sa Inugpahuway naga-pasag-uli sang relasyon sa tunga sang Dios kag sang Iya katawhan: “ginhatag ko man sa ila ang akon mga inugpahuway, nga mangitanda sa tunga nakon kag nila, agud nga makilala nila nga ako nga Ginoo nagpakabalaan sa ila’” (Ezeq. 20:12). Kag kaangay sa aton nakita, indi nga ini bahin lang sa sini nga grupo sang katawhwan. Sa pagpundar sang sini nga pagpakigrelasyon, dapat sila maghimo sang isa ka bag-o nga sahe sang sosyodad nga mainalwanon sa mga dumuloon kag isa ka pagpakamaayo sa bilog nga kalibutan.

“Busa ang Ginoo nga imo dios nagsogo sa imo sa pagban-tay sang adlaw nga inugpahuway’” (Deut. 5:15). Sa pagbantay sang inugpahuway bilang pamaage sang pagdumdum kag pagsaulog sang pagtuga kag pagtubos sa aton, padayon kita nga magatubo sa aton pag-pakigrelasyon, indi lamang sa Ginoo kundi sa mga yara man sa aton palibot. Maloloy-on ang Dios sa aton; gane, dapat man kita magm-aloloy-on sa iba.

`Sa ano nga paage nga ang pagbantay sang Inugpahuway nmakahimo sa aton nga mangin mainalwanon, mas mabinalak-on kag maloloy-on nga tawo?`