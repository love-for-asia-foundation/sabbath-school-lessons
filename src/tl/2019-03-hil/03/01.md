---
title:  'Inugpahuway: Adlaw sang Kahilwayan'
date:   13/07/2019
---

### Basaha para sa Pagtoon sini nga Semana
Exod. 16:16-18, Exod. 20:8-11, Deut. 5:12-15, Mateo 12:9-13, Lev. 25:1-7

> <p>Salauluhon ng Texto</p>
> “Kag nagsiling sia sa ila, ‘Ang adlaw nga in-ugpahuway ginhimo tungud sa tawo, kag indi nga ang tawo tungud sa adlaw nga inugpahuyway’” (Marcos 2:27).

Gintuga sang Dios ang Inugpahuway bilang katapusan nga binuha-tan sa semana sang pagpanuga. Napamolong na nga sa ikapitong adlaw, indi lamang nga nagpahuway ang Dios, kundi nga gintuga Niya ang pagpahuway bilang isa ka kinahanglanon gid sa kalibutan. Ang Inugpahuway isa ka pagpahayag kun paano kita natuga agud magpakig-angut sa Dios kag sa isa kag isa.

Gane, indi na makatilingala nga makita ang Inugpahuway bilang isa sa mga kasogoan sa plan sang Dios para sa Iya katawhan, nga napahayag na una sa pagpundar sang bag-o nga pungsud sang Israel. May yara ini tuman ka importante nga bahin sa kabuhi sang mga Hebreohanon.

Sa masami kun mag-estorya kita nahanungud sa Inugpahuway, ang estorya nagakadto ensigida kun paano inibantayan. Ano ang mga butang nga indi naton dapat dimoon, kag ang mga kaangay sa sini? Bisan ano pa ka importante ang in nga mga palamangkutanon, dapat naton hangpon ang labi gid nga katuyuan sang Inugpahuway sa kalibutan kag sa kabuhi sang katawhan sang Dios bilang isa ka simbolo para sa Iya bugay kag pagsakdag.

Kaangay sa napamolong ni Jesus, ang ikapitong adlaw nga Inugpahyway nahimo para sa tanan nga katawhan. Kun matuud gid nga “ginadumdum naton ang adlaw ng Inugpahuway,” nagabag-o ini sa aton sa kada adlaw sang semana, kag – kaangay sa napakita ni Jesus – sarang man ini mangin alagyan sang pagpakamaayo sa iban.

_*Ton-e ang leksyon sini nga sema sa paghanda para sa lnugpahuway, Hulyo 20._