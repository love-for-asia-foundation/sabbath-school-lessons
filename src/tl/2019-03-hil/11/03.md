---
title:  Isa ka Sahe sang Paglaum
date:   09/09/2019
---

Ang relihiyon masami nga nagaangkon sang kritisismo bangud sang posibilidad nga ang mga tumuloo sa sini magapabaya sa pagkabuhi subong tungud sang palabuton nga mas maayo nga kabuhi.  Ang kritisismo amo nga ang pagpatuhoy sa isa ka lain nga bagay makatublag kag makabuyok sa mga tumuloo nga indi ta maghatag sang bili sa kalibutan kag sa sosyodad.  May mga tinion nga ang mga tumuloo nangin takus para sa sini nga kritisismo, kay kun kis-a nagadoso, nagawali kag nagahimo sila sang sini nga sahe sang kinaugali. 

Kag, may yara man kita sang maksusubo nga mga ehemplo sadtong mga yara sa puder nga nagahambal sa mga imol kag napigos nga batonon nalang ang ila makasusubo nga sitwasyon subong tungud nga kun magbalik na si Jesus, ang tanan mangin maayo na.

Huo, ang aton kalibutan nagpakasala, naguba, makasusubo nga duug—kag wala man sing sayup sa paghandum sang tinion nga ang Dios magaplastar maayo sang aton kalibutan; kun tapuson na Niya ang pagkawalay hustisya, kasakit, kag kasubog; kag eslan na Niya ang indi maayo nga kalibutan sang Iya mahimayaon kag matarung nga ginharian.  Kay kun wala ang ina nga paglaum kag saad, wala gid kita sang maayo nga palaabuton.

Sa Iya wali bahin sa katapusan sang kalibutan (tan-awa ang Mateo 24 kag 25), ang una nga katunga sang Iya pagsaysay nagadetalye sang pagkakinahanglan para sa paglikaw, kag nag-abot pa sa punto nga nagsiling Sia sini “ ‘kon wala mapalip-ot yadtong mga adlaw, wala kuntani sing tawo nga maluwas; apang bangud sa mga pinili palip-oton yadtong mga adlaw’ ” (Mateo 24:22).  Apang laban ini sa panugod sang Iya pagpaathag bahin sa importansya sang sini nga mga saad sang Dios.  Ang pagpatuhoy gid lamang sa “paglikaw” nga bahin makapalayo sa aton sa mas madalum nga punto sa napahayag ni Jesus.

`Basaha ang Mateo 24 kag 25.  Ano ang pinaka importante nga punto gikan sa imo pagbasa sang sini nga wali ni Jesus? Paano nimo tingbon sa isa ka malip-ot nga tinaga ang mga pagtudlo ni Jesus bahin sa kun paano kita magkabuhi samtang nagahulat sa Iya pagbalik?`

Ang kun ano nga aton ginapatihan sa palaabuton may yara importante nga bahin para sa kun paano kita magkabuhi subong.  Ang daku nga pagsalig sa mga saad sang Dios nahanungud sang Iya palaabuton nga handum para sa aton kalibutan amo dapat ang magabuyok para sa maabtikon nga pagpakigbahin sa Iya buluhaton, amo man ini ang nagadoso para sa pagkabuhi nga mabuganaon kag nagahimo sang kinalain para sa iban. 

`Paano kag ano dapat ang mangin epekto sang paglaum kag saad sang pagbalik ni Jesus sa kun paano kita magkabuhi subong, elabi nagid sa bahin sang pagbulig sa mga nagakinahanglan?`