---
title:  Pagkabuhi sa Paglaum sang Pagkari
date:   07/09/2019
---

### Basaha para sa Pagtoon sini nga Semana
Luc. 18:1-8;  Mat. 24—25; 1 Cor. 15:12-19; Manug. 8:14;  12:13, 14;  Bug. 21:1-5; 22:1-5.

> <p>Salauluhon nga Texto</p>
> “Busa, mga kauturan ko nga hinigugma, magpakalig-on kamo, nga dimationg, nga nagabugana gihapon sa buluhaton sang Ginoo, sa nahibaloan ninyo nga ang inyo pagpangabudlay indi walay pulus sa Ginoo.”         (1 Corinto 15:58).

Ginpahayag ni Jesus ang ginharian sang Dios bilang isa ka presente nga kamatuuran nga pwede kita mangin kabahin subong.  Ginpadala Niya ang Iya mga gintoton-an agud maghimo sang pareho man nga pagpahayag kag mapakita ang Iya ginharian paage sa pagwali sang maayong balita kag pagserbisyo sa iban; kun sayoron, ehatag nga walay bayad pareho sang pagbaton sini nga walay bayad (tan-awa ang Mateo 10:5-8).

Apang nagpaathag man si Jesus nga ang Iya ginharian isa ka lain nga sahe sang ginharian—“indi iya sining kalibutan” (Juan 18:36)—apang mangin bug-os pa ini sa ulihi.  Bangud sang Iya pagpakatawo, pagministeryo, kamatayon kag pagkabanhaw, ang ginharian sang Dios naenagurahan, apang nagapaabot man si Jesus sa isa ka tion nga ang Iya ginharian magabulos sa mga ginharian sa sini nga duta, niyan ang paghari sang Dios mabug-os na. 

Sa paglaragway, ang Adventista—nga nagahulat sa sini nga pagkari kag sang sini nga ginharian—mga katawhan sang paglaum.  Apang ang ini nga paglaum indi lamang nahanungud sa magaabut nga bag-o nga kalibutan.  Samtang nga ang paglaum nagatolok sa palaabuton, ang paglaum nagapabag-o sa aton subong.  Bangud sa sina nga paglaum, ginakabuhi naton subong ang kun ano nga aton ginapaabot, kag nagasugod kita sa paghimo sang kinalain subong sa pamaage nga nagakaego kun ekomprar sa kun ano ang aton ginapaabot sa magaabot nga kalibutan.

_*Ton-e ang leksyon sa sini nga semana sa paghanda para sa Inugpahuway, Septembre 14._