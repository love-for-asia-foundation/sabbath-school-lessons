---
title:  Mga Ahente sang Pagbag-o
date:   22/09/2019
---

Aton makita sa una nga mga kapitulo sang Binuhatan kun paano ang una nga mga kristohanon nga tumuloo nakapundar sang isa ka pinasahe nga kumyunidad, nagakabalaka sa ila mga kaupdanan nga nagakinahanglan, kag tingob sila nga nagaministeryo sa mga yara sa gwa sang ila kumyunidad, nga nagatanyag sa ila sang bulig kun kinahanglan nila ini kag ginaagda sila nga magpakig-upod sa ila.

Dugang pa sa paglaragway ni Jesus sang asin kag kapawa, si Pablo nagamit sang madamo nga mga palaanggiran agud malaragway ang buluhaton sang iglesia sa kalibutan.   Upod man sa iban, ginlaragway niya yadtong nagakabig nga mga katawhan sang Dios bilang halad (tan-awa ang Roma 12:1), lawas ni Cristo (1 Cor. 12:12-20), bilang mga ambassador (2 Cor. 5:18-20), kag bilang pahumot (2 Cor. 2:14-16).  Ang kada isa sa sini nga mga imahin nagaestorya bahin sa katungdanan bilang representante ukon ahente sang ginharian sang Dios subong, bisan pa sa tunga sang kalibutan nga nalaglag bangud sang daku nga pagsumpunganay.    

`Ton-e liwat ang kada isa sang mga “paanggid” nga nalaragway sa ibabaw.  Diin sa sini ang nagalaragway sang gusto nimo nga epresentar ang Dios kag ang Iya pamaage sa imo kumyunidad, kag ngaa?`

Ang kada isa sa sini nga mga imahin may binuhatan nga nagaupod sa ila, indi bilang pamaage agud mangin takus batonon sang Dios kundi bilang katawhan nga nabaton na sang Dios paage sa pag-antus ni Cristo, nga nagsabat sa gugma kag bugay sang Dios paage sa pagbaton nga mangin ahente Niya sa nalaglag nga kalibutan.

Apang pwede man sila matalupangud sa isa ka mas madalum nga lebel: tungud nga ang gugma kag bugay sang Dios amo ang kun bahin sa ano ang ginharian sang Dios, kun mapakita naton ini nga nagapahayag sa iban sang gugma kag bugay, nagahimo kita kag nagapakigbahin sa sinang walay katubtuban nga ginharian bisan subong palang.

Sa pang nasyonal nga kasogoan, ang isa ka nasyonal nga embassy ginakabig bilang bahin sang pungsud nga ginarepresentahan sini, bisan pa nga nahamtang ini sa iban nga mga pungsud, ayhan malayo pa gikan iya sini kaugalingon nga pungsud.  Sa amo man nga sitwasyon, ang pagpakita sang pamaage sang ginharian sang Dios nagatanyag sang pagpakita sa sinang walay katubtuban nga realidad subong kag nagapatuhoy sa kaperdihan sang kalautan sa ulihi.  Kag paage sa paghimo sini bilang mga ambassador kag ahente ni Cristo—maeksperiensyahan naton ang pagkamatuud sang Iya gugma kag hustisya sa aton kaugalingon nga kabuhi, sa iglesia, kag sa kabuhi sang aton ginaserbisyohan.

`Basaha ang 2 Corinto 2:16.  Ano ang kinalain sa tunga sang duwa ka aroma, kag paano naton mahibal-an kun diin kita diri?`