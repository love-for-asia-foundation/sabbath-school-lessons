---
title:  Isa ka Kumyunidad sang mga Alagad
date:   21/09/2019
---

### Basaha para sa Pagtoon sini nga Semana
2 Cor. 2:14-16,  Exod. 32:1-14,  1 Ped. 2:12, Fil. 2:15,  Efe. 2:19,  Heb. 10:23-25.

> <p>Salauluhon nga Texto</p>
> “Lig-onon ta ang pagtu-ad sang aton paglaum nga indi mationg, kay matutum sia nga nagsaad; kag magpatugsiling kita kon paano ang pagpukaw sa isa kag isa sa gugma kag maayong mga buhat” (Hebreo 10:23, 24).

Sa pagtinguha nga matuman ang kristohanon nga misyon, indi naton sarang mapakanubo ang ikasarang sang iglesia bilang isa ka organisado nga kumyunidad sang mga tumuloo.  Nakita na naton ang mga kabudlayan nga aton masugata kun atubangon ang pagkawalay hustisya kag kapigadohon.  Apang paage sa pagpangabudlay upod sa aton isigkatumuloo sa kumyunidad sang pagtoo, sarang kita mangin isa ka pagpakamayo sa mga yara sa aton palibot.

Ang tentasyon lang amo nga kun mag-udanay kita bilang sia ka iglesia nagakatiplang kita nga magpatuhoy lamang sa pagpadayon sang iglesia mismo kag nagakalipat nga ang iglesia natukod agud magserbisyo sa kalibutan nga ginbutangan sang Dios sa iya.  Bilang isa ka iglesia, indi kita dapat magpabaya sa pag-antus kag kalautan nga yara sa aton palibot.  Dapat kita mangin matutum sa ginmado sa aton nga ewali ang maayong balita, kag upod sa sina nga pagpangwali amo ang pagbulig sa ginapigos, ginagutom, hubo, kag mga makalolooy. 

Sing tingob bilang isa ka kumyunidad sang iglesia kag organisasyon, mga lawas kita ni Cristo (tan-awa ang 1 Cor. 12:12-20).  Bangud sini, bilang isa ka kumyunidad dapat kita maglakat kaangay sang paglakat ni Jesus, magpangabudlay kaangay sang nahimo ni Jesus, kag mag-alagad bilang mga kamut, tiil, tingug, kag tagiposoon ni Jesus sa aton kalibutan subong. 	

_*Ton-e ang leksyon sini nga semana sa paghanda para sa Inugpahuway, Septembre 28._