---
title:  Dugang nga Pagtoon
date:   26/07/2019
---

Basaha ang sinulatan ni Ellen G. White nga, “The Last Years of David,” pp. 746-755, sa Patriarchs and Prophets; C. S. Lewis, “ ‘Judgment’ in the Psalms,” pp. 15-22, sa Reflecions on the Psalms.

Ang mga Salmo ni David nagatandug sa bug-os nga eksperiensya sang kabuhi, gikan sa pagkilala sang sala kag pagkondenar sa kaugalingon pakadto sa pinakadaku nga pagtoo kag pinaka dalayawon nga pagpakig-angut sa Dios.  Ang rekord sang iya kabuhi nagapahayag nga ang sala nagadolot lamang sang kahuluy-an kag kasubo, apang ang gugma sang Dios kag kalooy sarang makahatag sang sulosyon sa sini, nga ang pagtoo magabayaw sa naghinulsul nga tawo agud mangin anak sang Dios.  Sa tanan nga mga pagpasiguro nga yara sa Iya polong, isa ini sa pinakamalig-on nga pagpamatuud sang pagkamatutum, hustisya, kag saad bahin sa kalooy sang Dios.”—Ellen G. White, Patriarchs and Prophets, p. 754.

Nagpatuhoy ini sa kaalam nga yara sa libro sang Hulubaton: “Mga prinsipyo ini nga kun sa diin nasandig ang kaayohan sang sosyodad, sa kalibutanon kag relihiyoso nga asosasyon.  Ang ini nga mga prinsipyo ang nagahatag sang siguridad sa pagkabutang kag kabuhi.  Sa tanan nga nagabuyok sang pagsalig kag kooperasyon nga mangin posible, ang kalibutan obligado sa kasogoan sang Dios nga nahatag paage sa Iya polong kag sa masami mabudlay hangpon kag daw madula na sa tagiposoon sang tawo.”—Ellen G. White, Education, p. 137.                  

**Mga Palamangkutanon nga Paga-diskusyunan**

`1.	Sa ano nga paage nga makabig nimo ang imo kaugalingon nga isa ka pangulo ukon yara sa posisyon sang pag-impluwensya?  Paano ikaw mangin alagyan sang hustisya sa sina nga bahin sang imo kabuhi?`

`2.	Hunahunaa ang nahanungud sa kultura kag sosyal nga kahimtangan sa kun diin ikaw nagapuyo.  Sa ano nga paage nga sarang ikaw makabulig sa nagaluntad nga sistema agud mangin maayo ang madangtan sang mga nagakinahanglan?`

`3.	Ngaa nga ang mga prinsipyo sang hustisya kag pagka walay pinasulabi tuman ka importante sa pagpundar sang malig-on nga sosyodad?`

`4.	Samtang nga ang libro sang Hulubaton nagapatuhoy sa kaalam para sa maayo nga pagkabuhi, ano ang masugid sini sa aton nahanungud kun daw kaangay sa ano ang Dios?`

**Kabug-osan**:  Ang Salmo kag Hulubaton duwa ka libro nga napatuhoy sa mga panghangkat bahin pagkabuhi nga matinoohon sa tunga sang naandan nga mga eksperiensia sang kabuhi kag mga pagtilaw.  Pareho sila nga nagahatag sang ihibalo bahin sa handum sang Dios para sa sosyodad kag sa Iya pinasahe nga kabalaka para sa pigado kag ginapigos.  Ang singgit sang Salmo kag kaalam sang Hulubaton amo nga nakatalapungod ang Dios kag magapatunga para mapangapinan yadtong masami nga ginasikway ukon ginadaugdaug.