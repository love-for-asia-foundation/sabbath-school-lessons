---
title:  Dugang nga Pagtoon
date:   06/09/2019
---

Basaha ang sinulatan ni Ellen G. White nga, “ ‘God With Us,’ ” pp. 19-26, The Desire of Ages; “Saved to Serve,” pp. 95-107, sa The Ministry of Healing.

“Ginakabig sang Dios ang bug-os nga duta bilang Iya ulubasan.  Bisan pa nga sa subong yara ini sa kamut sang manug-agaw, apang Iya ini sang Dios.  Paage sa pagtuga kag pagtubos iya ini sang Dios.  Kay bangud sa kalibutan nahimo ang pag-antus ni Cristo.  ‘Ginhigugma sang Dios ang kalibutan sa bagay nga Iya ginhatag ang Iya bugtong nga Anak.’ Juan 3:16.  Paage sa sinang isa ka dolot nga ang tanan nahatag sa tawo.  Sa adlaw-adlaw ang bilog nga kalibutan nagabaton sang pagpakamaayo gikan sa Dios.  Ang tagsa ka tulo sang ulan, ang tagsa ka silak sang adlaw, ang tagsa ka dahon, bulak kag prutas nagapamatuud sa daku nga gugma sang Dios.”—Ellen G. White, Christ Object Lesson, pp. 301, 3012.

“Sa kay Cristo walay Judio ukon Griego, ulipon ukon hilway.  Ang tanan sarang makapalapit bangud sang Iya bilidhon nga dugo. (Gal. 3:28; Efe. 2:13).  

“Bisan ano pa ang kinalain sang pagtoloohan, ang panawagan gikan sa pag-antus sang tawo dapat pamatian kag sabton….

“Yara sa aton palibot ang mga imol nga nagakinahanglan sang aton pagpalig-on kag bulig.  May yara mga balo nga nagakinahanglan sang kalooy kag pagtabang.  May mga ilo nga kun sa diin si Cristo nagpangabay sa Iya mga sumulonod nga batonon sila bilang gikan sa Dios.  Sa masami ginapatumbayaan lamang ini.  Ayhan sila mga mahigko tan-awon, indi edukado, kag indi salapakon; apang ginapanag-iyahan sila sang Dios.  Ginbakal na sila sang dugo ni Cristo, kag malahalon sila sa Iya panolokan kaangay man sa aton.  Mga myembro sila sa daku nga panimalay sang Dios, kag ang mga Kristohanon bilang Iya mga tulugyanan may responsibilidad sa ila.”—Ellen G. White, Christ Object Lesson, pp. 386, 387.

**Mga Palamangkutanon nga Paga-diskusyunan**

`1.	Sa aton pagtinguha nga makahimo sang maayong buhat kag makabulig sa iban, paano naton mapakigbatoan ang tentasyon nga makapaminsar nga ayhan ini makapa-maayo sa aton kag makahatag sa aton sang puntos nga kilalahon sang Dios?` 

`2.	Ang imo bala iglesia isa ka kumyunidad nga kun sa diin “wala sang nagabahinbahin,” kundi ang tanan nagaisa sa kay Cristo? Paano mangin amo sini? Ano ang pagtamud sang imo iglesia bahin sa iban?`

`3.	Paano kita makabulig sing nagakaego sa iban, samtang nga sa amo man nga tion nagamensahe sa ila sang kamatauuran bahin sa maayong balita? Paano naton maton-an nga mahimo ining duwa, kag ngaa importante gid ang paghimo sining duwa?`       

**Kabug-osan**:  Ang gugma sang Dios nga napabutyag sa plano sang kaluwasan kag nahimo paage sa kabuhi kag pag-antus ni Jesus nga nagtanyag sa aton sang kapatawaran, kabuhi, kag paglaum.  Bilang mga umalambit sang Iya bugay, magatinguha kita nga mapakigbahin ini sa iban, indi para makaangkon sang kaluwasan kundi tungud nga natuga kita para himoon ini.  Bangud sina, ang maayong balita nagapabag-o sang relasyon kag nagapabuyok sa aton nga magserbisyo, elabi nagid sa mga nagakinahanglan.