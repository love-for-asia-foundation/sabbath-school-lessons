---
title:  Ang Aton Pagkatawhanon
date:   04/09/2019
---

Paage sa Iya pagministeryo kag pagtudlo, si Jesus nagadoso sang buluhaton nga para sa tanan.  Ang tanan nga nagpangita sang Iya pagtamud nga may tampad nga motibo—bisan pa kababainhan nga indi maayo ang reputasyon, manugsukot sang buwis, aroon, Samaritanhon, Capitan sang Roma, pinuno sang relihiyon, ukon kabataan—Iya ginbaton nga may mainiton nga pag-abiabi kag pag-atipan.  Nagalakip ini sa pagtanyag sang dolot nga kaluwasan nga matukiban sang una nga iglesia sa isa ka pinasahe nga paage.

Sang amat-amat nga nakilala na sang una nga mga tumuloo ang pagkabug-os sang maayong balita, indi lang nga ginadugang nila sa ila pagtoo ang maayong buhat para sa iban bilang isa ka “manami” nga butang nga himoon.  Kundi isa ini ka pundasyon sang ila paghangup sa maayong balita, bangud ila ini naeksperiensyahan sa kabuhi, pagministeryo, kag kamatayon ni Jesus.  Sang nagpakigbato sila sa mga isyo kag mga palamangkutanon nga nagtuhaw, una sa tagsa ka pinuno kaangay ni Pablo kag Pedro (tan-awa ang Bin. 10:9-20), sunod bilang isa ka iglesia sa konseho sang Jerusalem (Bin. 15), nagsugod na sila sa pagtalupangud sang madrama nga kinalain nga nadolot sang sining maayong balita sa ila paghangup bahin sa gugma sang Dios para sa tanan nga sahe sang katawhan kag kun paano ina mapakita sa kabuhi sang mga nagatuad nga magasunod sa Iya.

**Ano ang matudlo sa aton sang tagsa ka texto sa idalum nahanungud sang aton pagkatawhanon?  Paano ang ining tagsa ka ediya makaimpluwensya sang aton pagtamud sa iban?**

`Mal. 2:10`

`Bin. 17:26`

`Roma 3:23`

`Gal. 3:28`

Ang Galacia 3:28 isa ka teolohikal nga kabug-osan sang praktikal nga estorya nga nasugid ni Jesus nahanungud sa maayo nga Samariahanon.  Sa baylo nga maglalis nahanungud kun sa kay sin-o kita obligado nga magserbisyo, lakat lang kag magserbisyo, kag mangin handa man nga pagaserbesyohan sadtong mga wala naton ginapaabot nga magserbisyo sa aton.  Ang naandan nga elemento sa pamilya sang tawo natalupangdan sing maayo sang pamilya nga nahugpong sang maayong balita, paage sa nagaluwas nga gugma sang Dios nga nagtawag sa aton nga mangin isa dira sa Iya: “Kay sa isa ka Espiritu ginbautisohan kita tanan sa isa ka lawas---mga Judio ukon mga Griego, mga ulipon ukon hilway” (1 Cor. 12:13).