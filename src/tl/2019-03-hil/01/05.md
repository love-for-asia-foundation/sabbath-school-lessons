---
title:  Isa ka Naguba nga Kalibutan
date:   03/07/2019
---

Ang isa ka butang nga nahatag sang Dios kay Adan kag Eva nga wala Niya nahatag sa iban pa nga yara sa duta amo ang moral nga kahilwayan. Mga tawo sila nga makapaminsar kun ano ang ensakto kag indi kag wala ini sa mga tanum, kasapatan kag mga kakahoyan. Ginhatagan sang Dios sang tuman nga bili ang ining moral nga kahilwayan sa bagay nga ginpahanugutan Niya ang posibilidad nga ang Iya katawan pwede makapili sang paglapas. Bangud sa paghimo sini ginrisgo niya ang tanan nga Iya natuga para sa mas masangkad nga lalambuton sang sa ka pagpakigrelasyon sa tawo nga Iya tinuga nga nabase sa guguma kag hahilwayan sa pagpili.

Apang may yara man isa ka manuglaglag (ang ining moral nga kahilwayan nahatag man sa mga manugtunda), ang isa nga gusto magbungkag sang maayo kag kompleto nga kalibutan nga natuga sang Dios kag nagtinguha nga gamiton sa paghimo sini ang pinasahe nga natuga sang Dios sa duta nga amo ang tawo. Sa paghambal paage sa man-ug, ang yawa nagpamangkot kun bala kompleto kag ensaktohan ang kun ano nga nasakdag sang Dios (tan-awa ang Gen. 3:1-5). Ang una nga pagsulay amo ang paghamkon sang sobra pa sang sa nahatag sang Dios sa ila, sa pagduhaduha bahin sa kaayo sang Dios, kag sa pagsalig sa ila kaugalingon.

Bangud sa sina nga pagpili kag binuhatan, ang hapiit nga relasyon nga nadesinyo sang Dios nga importante para sa mga tinuga nabungkag. Indi na makapangalipay si Adan kag Eva sa pagpakigrelasyon sa ila Manunuga nga amo kuntane ang una nga plano para sa ila (tan-awa ang Gen. 3:8-10). Hinale lang sila nga duwa nakatalupangud nga sila hubo kag nahaya, kag ang ila relasyon sa isa kag isa diotayan lang gid mabungkag. Ang ila relasyon sa iban pa nga mga rinuga sa duta naapektohan man kag naguba.

`Basaha ang Genesis 3:16-19. Ano ang masugid sa aton sang sini nga mga bersikulo bahin sa nabag-o nga relasyon sa tunga sang tawo kag sang mga yara sa kalibutan?`

Budlay para kay Adan, Eva, kag iban pa nga mga tinuga. Ang resulta sang sala makita gid, elabi nagid samtang nagaapekto ini sa tawo kag sa aton relasyon. Sa isa ka bahin, nangin malayo kita gikan sa aton Dios kag Manunuga. Ang tanan nga aspeto sang aton kabuhi kag ang aton kalibutan nagapakita sa kalaglagan nga nadolota sang sala.

Apang indi kuntane amo sini ang pagtuga sang Dios sa kalibutan. Ang “pagpakamalaut” sa Genesis 3 gin-updan man sang isa ka saad nga ang Dios magahimo sang isa ka paage agud matuga liwat ang aton kalibutan kag makay-o ang relasyon nga nabungkag sang sala. Samtang nagapadayun kita nga nagapakigbato sa sala kag sa epekto sini sa aton kabuhi, gintawag kita nga huptan ang orihinal nga kaayo sang kalibutan kag magtinguha nga mapakita sa aton kabuhi ang plano sang Dios para sa sini nga kalibutan.