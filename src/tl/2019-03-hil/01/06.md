---
title:  Ang Pamilya sang Tawo
date:   04/07/2019
---

Sang pag-abot sang sala, wala nagdugay nga ang kalibutan naglala nagid. Bangud sang kahisa, indi paghangpanay, kag kaakig, ang una nga pagpatay nahimo sa tunga sang duwa ka mag-utod nga lalaki. Sang ginpamangkot si Cain sang Dios nahanungud sa iya sala, ang iya sabat indi nagakaigo kag may pagbalibad – “’manugbantay bala ako sang akun utod?’” (Gen. 4:9) – kag ang halangponon nga sabat sa una nga pamangkot sang Dios amo nga, “huo, sigurado gid nga ikaw ang manugbantay sang imo utod.”

`Basaha ang Halubaton 22:2. Ano ang ginapahangup sang sining simple nga tinaga/ Ano ang ginasugid sini sa aton bahin sa aton relasyon sa aton isigkatawo?`

Ang kada isa nga aton masugata isa sa mga tinuga sang Dios, natuga sa Iya imahin, kag kabahin sa pagpakigrelasyon nga nagaangut sa aton tanan sa tinuga sang Dios, bisan pa nga nabungkag kag nalaglag na ini. “Nahiusa kita tanan bilang mga tawo. Ang yawa nga nagabungkad sang paghiliutod nagadala sang peligro sa tanan.” – Ellen G. White, The Ministry of Healing, p. 345. Sa gusto naton ukon indi, bangud sini nga pagkapareho, may yara kita responsibilidad sa Dios kag sa kada isa (tan-awa ang Mat. 22:37-39).

Sa bug-os nga Bibleya, ang pag-angkon nga ang Dios amo ang aton Manunuga ginabalikbalik. Para sa ehemplo, isa ini sa mga rason para dumdumon ang Inugpahuway (exod. 20:11) kag para simbahon ang Dios sa katapusan nga tion (Bug. 14:7). Isa man ini ka importante nga pagbuyok para magkabalaka sa iban, sa pagkabalaka para sa mga pobre.

May kaangtanan kita tanan bangud nga pareho kita nga naghalin sa Dios. Ang bisan sin-o nga “nagapigus sang imol nagapaka-huya sang iya Magbubuhat, apang ang nagakalooy sa nawad-an naga-padungug sa Iya” (Hul. 14:31). Ano kaathag ang ina nga kaangtanan?

Ang Dios bilang Manunuga may yara kinamatarung sa aton nga nagakinahangian sang aton bug-os nga kabuhi, upod ang aton pagsimba, aton pag-alagad kag pagkabalaka sa iban. Bisan pa nga ayhan may mga tinion nga ini mabudlay, makadiskoryo, kag may ka-budlayan, sa pagkamaruud kita gid ang “manugbantay sang aton utod.”

`Ano sa banta mo ang rason kun ngaa nga ang pag-angkon sang Dios bilang Manunuga isa ka ginabalikbalik nga tema sa bug-os nga Bibleya? Ngaa nga tama ini ka importante, kag paano ini nga kamatuuran makaapekto kun ano ang aton pagtratar sa iba?`