---
title:  'Dios: Isa ka Pagpasiplat sa Pagpanuga'
date:   30/06/2019
---

Ang ini nga kalibutan kag ang tanan nga yara sa sini, ang aton mismo kabuhi kag ang tanan naton nga ginhimo sa sini, ang kabuhi sang kada isa nga yara sa aton palibot kag kun paano kita magpakig-angut sa iban, ang kabuhi mismo kag kun paano ini ginakabuhi sing maayo – nagsugod tanan sa Dios, “’kay sa Iya nagakabuhi kita kag nagahulag kag amo kita’” (Bin. 17:28).

Amo ini ang pagsugod sang estorya sa Bibleya: “sa ginsuguran gintuga sang Dios ang mga langit kag ang duta” (Gen. 1:1). Kag ang kamatuuran nga nagpamolong Sia kag ini nahimo nagpatuhoy sa isa ka gahum kag isa ka pamaage nga mabudlay naton hangpon.

Apang, ang Dios wala nagtuga nga didto lang Sia sa malayo; yara gid Sid mismo sa paghimo sini, elabi nagid sa pagtuga sang una nga tawo (tan-awa Gen. 2:7).

`Basaha ang estorya bahin sa Pagtuga sang una nga tawo sa Genesis 1:26-31. Ano ang importante nga mga butang nga mas-ugid sa aton sang sini nga hitabo nahanungud sa Dios? Ano anag importante nga mga butang ang masugid sini sa aton nahanungud sa tawo?`

Permi ginahambal nga madamo kita sang maton-an nahanun-gud sa Dios paage sa pagtan-aw sang natural ng mga butang nga yara sa palibut, sa pagtolok sang Iya natuga, kag sa pagtulupangud gikan sa sini bahin sa karakter sang Manunuga mismo. Apang makakita man kita sang ediya kun paano gintuga sang Dios ang kalibutan paage sa pag-usisa sang aton paghangup sa Dios. Halimbawa, kun ang Dios nga pagplastar sa Iya natuga. Ukon, kun nagapati kita nga ang Dios isa ka Dios sang mainalamon nga kaanyag, indi na kita matingala nga makakita sang makahalangawa nga ehemplo sang sina nga kaanyag sa kalibutan nga Iya nahimo.

Subong man, nagapati kita nga ang Dios isa ka Dios sang pag-pakigrelasyon, kag gane, makita naton ang pagpakigrelasyon bilang isa ka importante nga elemento kun paano naplastar sang Dios ang kalibutan. Gintuga Niya ang tagsa ka butang sa kalibutan nga may kaang-tanan sa isa kag isa. Gintuga Niya ang kasapatan nga may harmoniya. Gintuga Niya ang tawo sa pagpakigrelasyon sa Iya kaugalingon, sa isa kag isa, kag sa iban pa nga mga tinuga.

Bisan pa nga ang aton paghangup sa Dios limitado sa madamo nga bagay, ang kun ano nga aton makita sa Iya karakter dapat maga-buyok sa aton nga matalupangdan kun mangin ano dapat ang kalibutan.

`Paano makabulig sa imo paghangup sang kalibutan ang pagtalupangud sini bilang isa ka emahin sang karakter sang Dios, bisan pa sang mga epekto sang sala nga tuman hayag?`