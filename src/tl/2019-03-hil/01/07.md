---
title:  Dugang nga Pagtoon
date:   05/07/2019
---

Basaha ang sinulatan ni Ellen G. White nga, “The Creation,” pp. 44-51, sa Patriarchs and Prophets.

“’Ang Dios gugma.’… ang Iya kinaiya kag Iya kasogoan gugma. Amo ini sang una; kag padayun nga mangin amo ini. ‘Ang Isa nga labaw kag dalayawon nga nagapuyo sa walay katubtuban,’ nga ang “Iya pamaage walay katapusan,’ wala nagabaylo. Sa Iya “walay kakulian, ukon landong sang pagliwatliwat.’…

“Ang tagsa ka pagpahayag sang gahum sa pagtuga isa ka pag-pakita sang walay tupong nga gugma. Ang pagkalabaw sang Dios gin-aupdan sang bug-os nga pagpakamaayo sa tanan nga tinuga.” – Ellen G. White, Patriarchs and Prophets, p. 33.

“Kun ang katawhan maghimo sang ila katungdanan bilang mga tulugyanan sa pagkabutang sang ila Ginoo, wala na sang pag-pangita pa sang kalan-on, wala na sang pag-antus sa tuman nga kapi-gaduhon, wala na sing hubo kag nakulangan. Ang pagkadimatinoohon sang tawo amo ang nagadala sa ila kahimtangan nga naga-antus…. Ginhimo sang Dios ang tawo bilang Iya tulugyanan, kag indi Sia ang dapat pabangdan sang mga pag-antus, kasub-anan, pagkahubo, kag nakulang sa tawo. Ang Ginoso naghimo sang tuman nga pagsakdag para sa tanan.” – Ellen G. White, Welfare Ministry, p. 16.

**Mga Palamangkutanon nga Pag-diskusyunan**

`1. Talupangda sing maayo ang katapusan nga tinaga ni Ellen G. White sa ibabawa. Ano ang iya ginasiling? Ano ang iya gi-natumod nga responsible para sa tuman nga kapigaduhon nga aton makita? Ano ang masugid sini sa aton bahin sa importansia sang pagkamatutum nga tulugyanan?`

`2. Pagkatapos sang mga linibo ka tuig nga kalaglagan nga nadolot sang sala, ano ka posible pa sa aton nga makita ang kaayo sang Natuga? Bilang tawo nga nagapati sa Manunuga nga Dios, ano ang aton mahimo agud makabulig sa iba nga makita ang kaayo sang Iya natuga?`

`3. Ano ang imo paghangup sa polong nga pagkatulugyanan? May yara bala sa aton leksyon sa sini nga sermana nga nakapa-sangkad sang imo panghunahuna nahanungud kun ano ang kahulugan nga mangin isa ka tulugyanan, elabe nagid nga kita gintawag sang Dios?`

`4. Paano mabag-o ang aton pagkig-angut kag pagtratar sa iban kun aton makita ang isa ka tanda sa tagsa ka persona nga aton masugata nga pagapadumdum sa aton nga ang ina ang persona “natuga sang Dios sa Iya emahin kag Iya ginahigugma”?`

**Kabug-osan**: Gintuga sang Dios ang isa ka maayo kag kompleto nga kalibutan, kag gintugyanan Niya ang tawo nga Iya natuga sa Iya emahin para “magbantay kag mag-atipan” sang Iya natuga. Bisan pa nga ang sala nagguba sang relasyon nga ginhandum sang Dios para sa aton, may yara kita gyapon sang katungdanan nga pagahimoon bilang mga tulugyanan sa kaayohan sang Iya tinuga kag manugbantay sang aton isigkatawo. Ang pagtuman sang sini nga katungdanan isa ka paage nga makapasidungug kita sa Dios bilang aton Manunuga.