---
title:  Mga tulugyanan sang Duta
date:   02/07/2019
---

Suno sa nasulat sa Bibleya, ang Harden sang Eden kag ang bag-o natu-ga nga duta mga duug sang kabuganaan, natuga para magpadayun ang kabuhi kag para malipay ang tawo.

Apang ang Dios naghatag man sa una nga lalaki kag babayi – kag sa aton tanan nga nagsunod sa ila – sang isa ka katungdanan nga dapat himoon sa Iya tinuga. Madasig ini nga nangin maathag – kag indi lamang gikan sa Iya pamaage sang pagtuga – nga si Adan kag Eva makaangkon sang isa ka pinashe nga katungdanan sa sining bag-o nga kalibutan.

Si Adan nahatagan sang una nag trabaho sa pagpangalan sang mga kasapatan kag kapispisan (tan-awa ang Gen. 2:19). Kag nahata-gan sia sang isa pagid ka katungdanan, napahayag bilang isa ka pag-pakamaayo gikan sa Dios mismo: “Kag ang Dios nagpakamaayo sa ila, kag ang Dios nagsiling sa ila, ‘Magmabungahon kag magbuad, kag magtugub sang duta kag magpakaagalon sa iya; kag maggahum sang kaisdaan sang dagat kag sang kapispisan sang kahanginan kag sang tagsa ka buhi nga butang nga nagagiho sa duta’” (Gen. 1:28).

`Basaha kag ekomparar ang Gen. 1:28 kag 2:15. Paano nimo malaragway ang katungdanan sang tawo sa isa ka ukon duwa ka pagpahayag?`

Sa kasaysayan sang Kristyanismo, masami nga ang Genesis 1:28 nagamit sang iban bilang lesinsya para makabentaha, bisan pa sa punto nga nagapaguba na sa kalibutan. Huo, maathag nga ang kalibutan natuga para pagkabuhi sang tawo, kaayohan, kag kalipay. Apang ang responsibilidad sang tawo amo ang “pagpanguma kag pag-atipan sini” – suno sa pinolongan sang Genesis 2:15.

Kun aton estoryahan ang bahin sa pagkatulugyanan, ang una naton nga mahunahunaan masami nga nahanungud sa kwarta, apang ang una nga mando para sa pagkatulugyanan sa Bibleya amo ang pag-atipan sang duta nga natuga sang Dios kag natugyan sa aton. Ang mando kay Adan kag Eva nagapahayag man nga ang duta egapakigba-hin sa ila mga kabataan kag sa palaabuton nga henerasyon. Sa orihinal nga plano para sa kalibutan, ang natuga nga duta magapadayun nga tuburan sang kabuhi, kaayohan, kag katahum para sa tanan nga tawo, kag si Adan kag Eva may yara isa ka daku nga katungdanan sa pag-atipan sini.

Ang duta iya gyapon sang Ginoo (tan-awa ang Sal. 24:1), kag gintawag kita gyapon mga mangin tulugyanan sang tanan nga nahatag sang Dios sa aton. Ayhan makasiling man kita nga, sa isa ka nahu-log sa pagpakasala nga kalibutan ang aton responsibilidad mas daku pagid.

`Ano ang kahulugan para sa imo nga mangin isa ka tulug-yanan sang duta subong, sa isa ka nahulug sa pagpakasala nga ka libutan? Paano ang pagtalupangud sang sini nga responsibilidad makaapekto kun paano ikaw magkabuhi sa matag-adlaw?`