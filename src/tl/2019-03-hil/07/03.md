---
title:  Ang Tinaga sang Misyon ni Jesus
date:   12/08/2019
---

Ayhan yadto nga balasahon para gid man sa sina nga adlaw ukon ayhan ginhungud ni Jesus nga makita ang naangot nga mga bersikulo (Isa. 61:1, 2) sa tolon-an nga ginhatag sa Iya agud basahon, indi nataboan nga ang ini nga mga bersikulo amo ang texto para sa Iya una nga wali sa publiko.  Indi man nataboan nga ang estorya sang malip-ot nga wali ni Jesus sa Lucas 4:16-21—“ ‘Karon natuman ining kasulatan sa inyo mga idulungug’ ” (Lucas 4:21)—amo ang sugod sang sinulatan ni Lucas bahin sa pagministeryo ni Jesus sa publiko.  

Daw nagkuha sang tono si Jesus sa ambahanon ni Maria nga “baliskad sang sa kalibutan nga ginharian” kag ginsugdan nga mahimo ini sa Iya pagministeryo.  Si Jesus—kag si Lucas sa iya pagsulit sang estorya ni Jesus—nagamit sang tagna ni Isaias para mapaathag kun ano ang ginahimo ni Jesus kag Iya pa pagahimoon, apang isa man ini ka lain naman nga paage sang pagpabutyag sa kun ano ang nalaragway ni Maria mga 30 na katuig ang nagligad.  Ang mga imol, ginasakitan, kag ginpigos amo ang pinasahe nga ginapatuhuyan kag umalambit sang maayong balita nga ginadala ni Jesus.

Ginhimo ni Jesus ang ini nga mga bersikulo bilang tinaga sang Iya misyon.  Ang Iya pagministeryo kag misyon pareho nga espiritwal kag praktikal, kag Iya egapakita nga ang espiritwal kag praktikal wala nagabulagay kaangay sa aton ginpaminsar kun kis-a.  Para kay Jesus kag sa Iya mga gintoton-an, ang pagkabalaka para sa tawo paage sa pisikal kag praktikal kabahin sang espiritwal nga pagkabalaka para sa ila.

`Basaha kag ekomparar ang Lucas 4:16-21 kag 7:18-23.  Ano sa banta mo ang rason kun ngaa nga amo ini ang ginsabat ni Jesus?  Ano ang imo mangin sabat sa pareho man nga pamangkot nahanungud sa pagka-Dios kag pagkahinaplas ni Jesus?`

Sang ginpadala ni Jesus ang Iya mga gintoton-an, ang misyon nga Iya nahatag sa ila suno man sa sini nga misyon.   Samtang ila egapahibalo nga “ang ginharian sang langit malapit na” (Mateo 10:7), ang dugang nga gintudlo ni Jesus sa Iya mga gintoton-an amo nga “ ‘ayoha ang mga masakiton, banhawa ang mga patay, ayoha ang mga aroon, sobola ang mga yawa. Ginbaton ninyo sa walay bayad, ihatag sa walay bayad” (Mateo 10:8).  Ang ila pagministeryo sa Iya ngalan amo ang pagpakita kag pagpahayag sang kinaiya kag mga prinsipyo sang hilikuton ni Jesus kag sang ginharian nga Iya ginatanyag para sa katawhan.  Ang mga gintoton-an dapat man magpakig-upod kay Jesus sa Iya misyon nga mabayaw ang nga naulihi, ang kubus, kag ang nadula.

`Paano man naton mabalanse ang ini nga buluhaton nga may importante nga mensahe sang pagwali bahin sa Mensahe sang tatlo ka manugtunda sa nahulog sa pagpakasala nga kalibutan?  Ngaa dapat nga ang tanan naton nga ginahimo mangin may kaangtanan sa pagbantala sang “presente nga kamatuuran”?`