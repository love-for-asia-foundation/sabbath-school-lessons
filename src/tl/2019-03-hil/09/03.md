---
title:  Ang Ministeryo ni Dorcas kag Pagpanaksi
date:   26/08/2019
---

Sang nagsugod sa paglapnag ang iglesia—kaangay sa natagna ni Jesus—“ Sa Jerusalem, kag sa bug-os nga Judea kag Samaria, kag tubtub sa ukbung sang duta’ ” (Bin. 1:8), ang bag-o nga mga tumuloo nagkabuhi sang pagtoo kag pagministeryo ni Jesus.  Isa sa ila amo si Dorcas—ginkilala man bilang Tabita—sa syudad sang Jope.  Maathag nga ginseryoso niya ang pagtudlo ni Jesus nga kun maghatag sia sang panapton sa mga wala sing bayo, ginahimo niya ini sa kay Jesus mismo (tan-awa ang Mateo 25:38, 40).

`Basaha ang paglaragway kay Dorcas kag sang iya pagministeryo sa Binuhatan 9:36.  Paano ang imo kabuhi kag pagministeryo malaragway sang pareho man sa sini nga bersikulo?  Ano ang gusto nga paglaragway sa imo?`

Ang pagministeryo ni Dorcas daw amo ang kabangdanan nga ginlaragway sia bilang isa ka “gintoton-an” (Bin. 9:36) kag ang iya pagkamatinoohon, ikasarang, kag pagpatuhoy sa iban nakilala bisan pa sa gwa sang iya banwa.  

Si Pedro nagbisita sa malapit nga banwa nga amo ang Lida, kag ang katawhan sang Jope nagpangabay sa iya nga magkari bangud sa indi pa nagakaego nga panahon sang pagkapatay ni Dorcas (tan-awa ang Bin. 9:37-41).  Sang pag-abot niya sa Jope, ginsugata si Pedro sang madamo nga katawhan nga nabuligan ni Dorcas paage sa iya pagbulig sa mga imol.  Ginpakita nila kay Pedro ang mga panapton nga nahimo ni Dorcas kag sa wala sing duhaduha ginsugiran nila sia sang madamo nga mga estorya kun paano sia nakabulig sa ila kag sa iban pa.  

Sa pagkamatuud ang pangamuyo ni Pedro para kay Dorcas kag ang Dios nagbuhi liwat sa iya, indi garantiya nga ang kabuhi mangin maayo permi para sa mga nagapatuhoy sang ila kabuhi sa pagserbisyo sa iban.  Si Dorcas nakaantus na sang balatian kag kamatayon, kag si Esteban nga isa sa una nga mga napilian nga Deakono agud magbulig sa mga balo sa iglesia, nangin una man nga martir (Bin. 7:54-60).  Ang kabuhi nga nagaserbisyo indi mahapos; kun kis-a nangin mas mabudlay pa ini.

Apang, sa sini nga estorya gingamit sang Dios ang pagkilala sang Iya gugma kag gahum sa kabuhi kag kamatayon ni Dorcas agud makahimo sang isa ka daku nga epekto sa katawhan sang Jope: “Kag ini naglapnag sa bug-os nga Joppe, kag madamu ang nagtoo sa Ginoo” (Bin. 9:42).

`Kun madula ka, ang imo bala nahimo hibian kag kahidlawan man pareho sang pagdumdum kag paghibi sa nahimo ni Dorcas?  Paano kita makabilin sang maayo nga handumanan sang pagserbisyo?  Ano ang prkatikal nga abilidad ang ara sa imo—kaangay sa abilidad ni Dorcas sa pagpanghimo sang panapton—nga sarang nimo magamit para makaserbisyo sa iban?`