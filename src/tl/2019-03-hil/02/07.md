---
title:  Dugang nga Pagtoon
date:   12/07/2019
---

Basaha ang sinulatan ni Ellen G. White nga, “The Law Given to Israel,” pp. 303-314; “God’s Care for the Poor,” pp. 530-536, sa Patriarchs and Prophets.

“Pagkatapos sang ila pagkilala sa ginakabig sang Dios, wala na sing iban pa nga mas nakapapinasahe sa mga kasogoan nga nahatag kay Moises sang sa mainalwanon, mahinalongon, mabinalak-on, kag maamomahon nga mando para sa mga pigado. Bisan pa nga nagsaad ang Dios nga pakamayohon sing labi ang Iya katawhan, indi Niya plano nga ang kapigadohon indi kilalal-an sa tunga nila. Ginpahayag Niya nga ang mga pigado indi pagpatumbayaan sa duta. May yara sa tunga sang Iya katawhan nga magpakita sang ila pagkamabinatyagon, pagkalooy kag pagkaalwan. Niyan, kaangay man subong, ang tawo posible sa indi maayo nga hitabo, balatian, kag pagkadula sang pro-pedad; apang samtang nagasunod sila sa pagtudlo nga nahatag sang Dios, wala sang magapakilimos sa tunga nila, wala sing bisan sin-o nga magaantus bangud sa kakulang sang pagkaon.” – Ellen G. White, Patriarchs and Prophets, pp 530, 531.

“Ang ini nga mga pagsolondan nadesinyo agud mapakamaayo ang manggaranon indi lamang ang mga pigado. Dapat likawan nila ang pagkamahamkonon kag kinaiya nga matinaastaason, kag mag-patubo sang halangdon nga espiritu sang pagkamainalwanon; kag paage sa pagpakita sang maayo nga kinaugali kag pagsaleg sa tanan nga sahe sang tawo, mapahayag nila ang maayo nga pagsinalayo kag malig-on nga pagdumalahan. Konktado kita tanan bilang mga tawo, kag kun ano man ang aton mahimo agud makabulig kag makabayaw sa iban magabalik man nga pagpakamaayo sa aton kaugalingon.” – Pahina 534, 535.

**Mga Palamangkutanon nga Pag-diskusyunan**

`1. Sa talamdan nga nahatag sang Dios kay Moises kag sa mga Israelinhon para sa sahe sang sosyodad nga ila pagatukuron, ano nga napahayag, kasogoan ukon pagsolondad, ang nakaku-ha gid sang imo pagtamud (ayhan namitlang sa pagtoon sini nga semana ukon gikan sa imo nabasahan)?`

`2. Sa mga kasogoan nga Iya nahatag sa Iya mga katawhan, ano sa banta mo ang rason kun ngaa nga ang Dios daw nagapatuhoy sing labi sa mga makalolooy?`

`3. Paano naton hangpon kag batyagon ang ini nga mga kasogoan subong? Paano kita magpili kun diin sa sini ang maap-likar kag nagakabagay sa aton panahon subong? Ano ang pina-ka importante nga butang nga aton maton-an gikan sa sining detalyado nga mga pagtudlo kun paano ang mga Israelinhon magpalakat sang ila sosyodad kag magkabuhi?`

**Kabug-osan**: Nabatian sang Dios ang singgit sang pag-antus sang katawhan sang Israel sa Egipto kag nagpatunga Sia agud luwason sila. Naghandum Sia nga makahimo sang isa ka pinasahe nga pagpakigre-lasyon upod sa ila kag mapundar ang isa ka bag-o nga komyunidad nga mangin pagpakamaayo sa tanan, bisan pa yadtong mga permi ginakalimtan, ginasikway, kag makalolooy.