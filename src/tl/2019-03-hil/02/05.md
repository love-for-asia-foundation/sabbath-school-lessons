---
title:  Ikaduha nga Ikapulo
date:   10/07/2019
---

Madamo nga mga Kristohanon ang nagakilala kag nagasunod sa pagtudlo sang Bibleya bahin sa paghatag – ukon pag-uli sang ikapulo. Masami nga ginabasihan ang Malaquias 3:10, simple lang ang pag-sulondan, ang mga tumuloo nagahatag sang 10 ka porsiento sang ila kinitaan – ukon “patubas” – agud esuporta sa buluhaton sang iglesia nga mapalapnag ang maayong balita. Nalakip sa sini nga ekapulo ang maid-id nga giya sang iglesia nahanungud kun paano gamiton ang ini nga pundo, una gid amo ang pagamit sini sa pagsuporta derikta sa pagministeryo kag pag-ebanghelyo.

`Basaha ang Deuteronomio 14:22-29. Sa sini nga mga pag-tudlo, ano ang pinakauna nga tuyo bahin sa paghatag sang ikapulo?`

Ang tentasyon amo ang paghunahuna nga nakatuman kita sang aton paghatag kun kita nakauli sang sinang 10 porsiento. Apang ang pagtudlo nga nahatag sa mga Israelinhon nagatugda nga ang 10 porsiento amo ang panugod. Ang pagtoon nagapahibalo nga ang Israelinhon sang una nga nagakabuhi kag nagahatag suno sa mga giya sang Levinhon nga kasogoan magahatag sing masunsun sa tunga sang isa ka kwarter (tatlo ka bulan) kag isa sa tatlo ka bahin sang kinitaan sa isa ka tuig para sa buluhaton sang Dios, agud esuporta sa mga sacerdote kag santuario, kag pagbulig sa pigado.

Ang iban nga mga mangin-alamon naglaragway sang sini nga paghatag bilang ikaduha nga ikapulo – elabi na ang pagsuporta sa mga dumuloong, mga ilo, kag mga balo. Maathag nga ang katawhan dapat magkalipay sa resulta sang ila nahimo kag magpasalamat bangud sang ila mga patubas. Nagsaad ang Dios nga magapakamaayo sa ila, elabi nagid sa ila bag-o nga duug, apang indi nila dapat pabay-an ang ina nga pagpakamaayo ukon kalipatan yadtong mga wala napakamaayo.

Sa kinaandan nga mga tinuig, ang ini nga bahin sang patubas dapat dal-on santuario kag bahinon diri. Apang sa tagsa ka ikatatlo nga tuig, may yara isa ka pinasahe nga patuhoyan sa pagbahin sang ila mga pagpakamaayo sa ila mismo komyunidad. Sa ila pagsaulog sa sini nga patubas, may yara isa ka pinasahe nga pagpatuhoy sa sadtong napabay-an ukon nalimtan: “ihatag mo ini sa Levinhon, sa manlulu-gayaw, sa ilo, kag sa balo nga babayi, agud nga makakaon sila sa sulud sang imo mga gawang kag mabusug” (Deut. 26:12).

Suno sa mga pagtudlo sang Dios, ang iban nga bahin sa paghatag sang mga Israelinhon dapat magpatuhoy sa pagsakdag sang pangwarta kag praktikal nga bulig sa sadtong nagakinahanglan gid sini. Sa liwat, nabase ini sa pagdumdum sang katawhan kag pagpasalamat kun paano ang Dios nangin maloloy-on kag mabinuligon sa ila.

`Basaha ang Deuteronomio 26:1-11. Ano ang ginpamolong sang Dios sa ila? Paano naton ini maaplikar sa aton pagtamud bahin sa paghatag sa sadtong nagakinahanglan?`