---
title:  Mga Ulipon, Balo, Ilo, Dumuloong
date:   09/07/2019
---

`Basaha ang Exodo 23:9. Ano ang mensahe sang Dios diri para sa Israel?`

Bilang bag-o nahilway nga mga ulipon, ang mga Israelinhon nakahibalo kun daw ano ang mapigos, madaugdaug, kag indi masa-pakan. Kag samtang ginasaulog nila ang ila kahilwayan, handum sang Dios nga indi nila pagkalipatan kun diin sila naghalin, kun daw kaangay sa ano nga mapabay-an, kag kun ano ang Iya nahimo sa pa-gluwas sa ila. Ginpundar Niya ang Pascua bilang handumanan kag isa ka kahigayunan agud masugid ang natabo: “Sa kusug sang kamut ang Ginoo nagpagowa sa amon gikan sa Egipto, sa balay sang kahiolipnan” (Exod. 13:14).

`Basaha ang Exodo 22:21-23. Ano ka importante ang pagdum-dum sang pag-ulipon sa ila bahin sa mga pagtudlo nahanungud kun paano magtratar ang katawhan sa mga pobre sa ila bag-o nga sosyodad?`

Gamay ang posibilidad nga indi masugid ini pagkatapos mahatag ang Napulo ka Sogo sang gintawag si Moises nga magpabilin sing dugang pa nga tinion upod sa Dios, nga naghatag sa Iya sang detalyado nga mga pagtudlo kun paano ining bulawanon nga mga mando egak-buhi sa sosyodad sang mga Esraelinhon. Bisan pa antes sang mando sa pagtukod sang kayangkayang, naghatag na ang Dios sang tatlo ka kapitulo sang kasogoan nahanungud sina nga mga butang bilang na-gakaigo nga pagtratar sa mga ulipon, mga sogo nga baliskad sa pagtra-tar nga naeksperiensyahan sang madamo nga mga Esraelinhon. May mga sogo nga nagapatuhoy sa krimen, sogo naangut sa propedad, sogo sa matag-adlaw nga pagkabuhi, kag mga prinsipyo sa pagtukod sang korte agud mapatuman ang ini nga mga kasogoan kag madumalahan ang hustisya (tan-awa ang Exodo 21 tubtub 23).

Ang bantug sa sini nga mga kasogoan nagakabalaka para sa mga pumuluyo sa sining bag-o nga sosyodad, subong man nagaka-balaka para sa mga dumuloong kag sa sadtong mga maluyahon. Ang ini nga mga katawhan indi dapat daugdaugon; ginhatagan pa sila sang kinamatarung nga makakuha sang kalan-on sa pamaage nga magare-speto sang ila dignidad, kaangay sa pagpangsaghaw sang nabilin nga mga uluyason gikan sa naanihan nga uma. Ang kaangay sina nga pagtratar sa mga “manlulugayaw” kag dumuloong wala naandan sang una nga panahon. Bisan pa sa subong nga adlaw ang iban daw nalipat sang importante nga mga morale nga prinsipyo nga makita diri bahin sa pagtratar sa iban.

`Ano ang imo madumduman sa imo eksperiensya nga mak-abuyok sa imo nga mangin mas maloloy-on kag mabinalak-on na-hanungud sa pag-antus kag pagdaug-daug sa iban?`