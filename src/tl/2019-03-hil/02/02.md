---
title:  Ang Dios nga Nagapamati
date:   07/07/2019
---

‘Nakita ko ang kapipit-an sang akon katawohan nga yara sa Egipto, kag nabatian ko ang ila pagtuaw bangud sang ila mga agalon sa panga-budlay; nahibaloan ko ang ila mga kasubu’” (Exod. 3:7).

Ang apat ka gato ka tuig isa ka malawig nga tion para maghu-lat, elabi nagid kun naghulat sa sitwasyon nga nagatas ang mapintas nga pag-ulipon. Ang Dios nagsaad nga magabalik Sia sa Iya katawhan kag pagwaon sila gikan sa Egipto, apang malawig nga tinuig ang nagla-bay nga napabay-an sila nga nagapundar sang manggad kag kabantu-gan sang nagapigos sa ila, kag sa sina nga tinion daw wala gid nagpa-batyag ang Dios.

Niyan nagpahayag ang Dios sang Iya kaugalingon sa isa ka pi-nasahe nga pamaage. Nagpakita Sia paage sa nagakalayo nga sapinit didto sa kamingawan sa isa ka nagaduhaduha nga lider, isa ka nag-palagyo nga prinsipe kag mapainubsanon nga manugtatap sang car-nero nga si Moises. Ginhatagan Niya sang katungdanan nga dapat himoon si Moises, kag ang una nga bahin sang sina nga katungdanan amo ang pagbalik sa mga Israelinhon didto sa Egipto upod ang mensahe nga ang Dios nakabati kag nakakita sang pagpigos sa ila – kag, huo, nagakabalaka Sia. Sa pagkamatuud, pagahimoon niya ang isa ka putang nga magabag-o sang ila sitwasyon.

`Basaha ang Exodo 3:16, 17. Ngaa nga importante para sa Dios nga sugdan sa pagpahayag ang Iya plano para sa sini nga katawhan upod ang ining napat-ud nga mensahe? Ano ang nakaku-ha sang imo pagtamud nahanungud sa sini nga tinaga gikan sa Dios?`

Apang wala nag-untat dira ang Dios. Indi lamang nga may plano Sia para sa mas maayo nga duug para sa ila, kay indi man Niya gusto nga ang katawhan magagowa sa Egipto nga kulang ang dalal-on. Sa ginatos nga mga tinuig, nakabulig sila para sa pagmanggad sang Egipto. Napanan-aw na nga daan sang Dios ang una pagbalibad gikan kay Faraon, apang ginpasiguro Niya si Moises nga ang mga Israelinhon pagabayran para sa mga tinuig nila nga pagpangabudlay: “’Kag hata-gan ko ining katawohan sing kahumuut sa itololk sang mga Egiptoha-non; kag kon maglakat kamo, indi kamo maglakat nga wala sing dala’” (Exod. 3:21).

Pagkatapos sang tinuig nga pagpigos sa ila, ang Dios nagkuha sang kahigayunan nga mapundar ang isa ka bag-o nga sahe sang sosyo-dad paage sa sining mga nangin ulipon sang una. Gusto Niya nga mag-kabuhi sila nga may pinasahe nga pamaage kag mapundar ang isa ka sosyodad nga magapadayun nga mangin malig-on kag magatubo. Ang Iya plano amo nga ang ining bag-o nga sahe sang sosyodad mangin isa ka modelo sa palibut nga mga pungsud kag, kaangay kay Abraham, ang pagpakamaayo nga ila nabaton gikan sa Dios magapakamaayo man sa bug-os nga kalibutan.

`Ano ka importante para sa imo nga ang Dios isa ka Dios nga nakakita sa pag-antus sang katawhan sa kalibutan kag nakabati sang ila pagpangayo sang bulig? Ano ang masugid sini sa imo na-hanungud sa Dios? Basaha ang Exod. 4:31.`