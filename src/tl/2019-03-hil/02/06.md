---
title:  Ang Tuig sang Paghinugyaw
date:   11/07/2019
---

Sa Iya pagtipon sang mga Israelinhon bilang isa ka grupo sang katawhan nga wala sang ila gid mismo nga puluy-an kag nagahulat sa ila pag-abot sa Dutang Saad, ang Dios nakahibalo kun ano ang matabo sa ila sa bag-o nga sosyodad nga natukod sa Canaan. Sa edalum sang pagdumala ni Josue, nakita sang Dios ang nagakaigo nga pagpanagtag sang duta sa kada tribo kag grupo sang pamilya.

Apang nakahibalo man Sia nga sa paglakat sang panahon ang manggad, oportunidad, kag palangabuy-an nga naangut sa pag-angkon sang duta makadto sa pipla lamang ka mga kamut .Ang kabud-layan sa pamilya, balatian, indi maayo nga pagpili, kag iban pa nga kalamidad mangin kabangdanan para sa iban nga ebaligya ang ila duta para sa madale nga ginansya ukon para mabuhi, apang nagakahulugan ini nga ang ila pamilya mawad-an sang panublion para sa ila masunod nga mga kaliwatan.

Ang solusyon sang Dios amo ang pagmando. Nga ang duta indi pwede mabaligya nga permamente. Sa baylo sini, ang duta mabaligya lamang tubtub sa sunod nga “tuig sang paghinugyaw,” nga kun sa diin sa sini nga tion ang duta mabalik sa natungdan nga pamilya, kag ang bisan ano nga duta nga nabaligya sarang matubos sang nagbaligya ukon iban nga myembro sang pamilya nga nagbaligya sa bisan ano nga takna. Sa liwat, ginpadumdum sang Dios ang katawhan bahin sa ila relasyon sa Iya kag paano ini makaapekto sang ila relasyon sa iban: “’Ang duta dili pag-ibaligya sing dayon, kay ang duta akon; kay kamo mga dumuloong kag mga manlulugaw upud sa akon’” (Lev. 25:23).

`Basaha ang Lev. 25:8-23. Daw ano ayhan sa banta mo ang ki-nalain sang sosyodad kun ginaaplikar ang ini nga mga prinsipyo, elabi nagid ang mga polong nga “indi kamo magdinayaay”?`

“Ang mga pagsolondan nga napundar sang Dios nadesinyo agud mapatuman ang pagkaalalangay. Ang mga ginapatuman sa tuig sang paghinugyaw nagaensakto sang kun ano nga nangin sayup sa naglabay nga mga tinion antes sini bahin sa sosyal kag politikal nga ekonomiya sang pungsud.” – Ellen G. White, Patriarchs and Prophets, p. 534.

Ang mga nagatoon sa kasaysayan sang Bibleya indi sigu-rado kun ang ini bala nga mga pagsolondan sa ekonomiya nasunod gid sing bug-os sa bisan diin man nga kapanahonoan (tan-awa ang 2 Cron. 36:21). Bisan pa sini, ang ini nga mga pagsolondan nagatanyag sang isa ka makagalanyat nga panan-awan kun ano ang matabo sa ka-libutan kun ang mga kasogoan sang Dios ginasunod tanan. Dugang pa, nagapahayag ini bahin sa kabakala sang Dios para sa pigado kag ginapabay-an, subong man sang Iya kabalaka nga ang pagkaalalangay mapakita sa praktikal nga pamaage sa aton kalibutan.