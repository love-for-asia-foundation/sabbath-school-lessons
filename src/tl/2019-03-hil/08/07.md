---
title:  Dugang nga Pagtoon
date:   23/08/2019
---

Basaha ang sinulatan ni Ellen G. White nga, “The Good Samaritan,” pp. 497-505, kag “ ‘The Least of These My Brethren,’ ” pp. 637-641, sa The Desire of Ages; “ ‘A Great Gulf Fixed,’ ” pp. 260-271, “ ‘Who Is My Neighbour?’ ” pp. 376-389, sa Christ Object Lessons.

“Ginguba ni Cristo ang pader sang pagbulagay, pagpasulabi sa kaugalingon, pagkaprejudis sa nasyonalidad, kag nagtudlo Sia sang gugma para sa tanan nga pamilya sang katawhan.  Ginbayaw Niya ang katawhan gikan sa pagkamaiya-iyahon; Ginkuha Niya ang indi patas nga pagtamud sa sosyodad.  Ginhimo Niya nga wala sang kinalain sa tunga sang isigkatawo kag mga dumuloong, mga abyan kag mga kaaway.  Gintudloan Niya kita nga magtamud sa tagsa ka nagakinahanglan nga tawo bilang aton isigkatawo kag ang kalibutan bilang aton palangabudlayan.”—Ellen G. White, Thoughts From the Mount of Blessings, p. 42.

“Ang tinindugan sang bulawanon nga pagsolondan amo ang matuud nga tinindugan sang Kristyanismo; ang bisan ano nga kubus sa sini isa ka pagdaya.  Ang relihiyon nga nagatuytuy sa katawhan nga magpakanubo sa tawo nga ginhatagan ni Cristo sang daku nga bili nga ginhatag pa Niya ang Iya kaugalingon para sa ila; ang relihiyon nga magatuytuy sa aton nga magpatumbaya sa kinahanglanon sang tawo, pag-antus, ukon kinamatarung, isa ina ka sayup nga relihiyon.  Paage sa indi pagtamud sa ginasinggit sang imol, nagaantus, kag makasasala, nangin maluib kita kay Cristo.  Tungud nga ang tawo nga nagadala sang ngalan ni Cristo, samtang nagakabuhi nagapanginwala sang Iya karakter, gane nangin tuman kagamay ang impluwensya sang Kristyanismo sa kalibutan.”—Ellen G. White, Thoughts From the Mount of Blessings, pp. 136, 137.

**Mga Palamangkutanon nga Pagadiskusyunan**

`1.	Ano ang imo paborito sa mga tinaga nga naton-an sa sini nga semana? Ngaa?`

`2.	Tan-awa kun ano ang nasulat ni Ellen G. White nahanungud kun paano nga ang pagtoo nga “nagatuytuy nga magpatumbaya sa kinahanglanon sang tawo, pag-antus, ukon kinamatarung, isa ka sayup nga relihiyo.”  Ngaa dapat kita maghalong agud malikawan ang paghunahuna nga tungud yara sa aton ang “kamatuuran”, niyan wala na sang iban pa nga importante?` 

`3.	Paano ang mga bersikulo sa Hwebes nga Pagtoon nagapakita sa aton nga ang pag-angkon sang “kamatuuran” ginaupdan man sang responsibilidad?`

**Kabug-osan**:  Ang pagtudlo ni Jesus nagpakita sang lain nga paage sang pagkabuhi para sa mga pumuluyo kag ahente sang ginharian sang Dios.  Paage sa malig-on suporta sang mga kasulatan sa Daan nga Katipan, ginpadumdum Niya kag ginpasangkad ang pagpatuhoy bahin sa pagkabalaka para sa mga imol kag ginapigos, nga nagapahayag nga ang Iya mga sumulunod magakabuhi bilang tawo nga may pagkabalaka kag kalooy samtang nagahulat sila sa Iya nga pagbalik.