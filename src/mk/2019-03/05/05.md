---
title:  Езекиел
date:   31/07/2019
---

Кога на група христијани би им поставиле прашање за „гревовите на Содом”, најверојатно мнозина би почнале да даваат опис на различни сексуални гревови и други облици на неморалност. Впрочем, текстот во 1. Мојсеева 19,1-13 навистина прикажува дека расипаното и изопачено општество било повеќе од зрело за уништување. Интересно е што одговорот сепак е посложен. Разгледајте го описот на Езекиел: „Ете во каква состојба е беззаконието на сестра ти Содом и на ќерките нејзини: во гордост, во презаситеност, во празнина, и раката нејзина не помагаше сироти и бедни“ (Езекиел 16,49). Иако е јасно дека Господ не ги пренебрег­нал другите облици на изопачености во градот, Езекиел во овој текст се со­средоточил на економската неправда и небрежност за улогавите.

`Дали е можно во Божји очи овие гревови, поврзани со скусувањето на материјалните добра, да биле подеднакво лоши како и сексуалните?`

Објавени по времето на пророците Амос, Михеј и Исаија, раните пророштва на Езекиел содржат слична опомена за претстојното уништување. Меѓутоа, откако Ерусалим паднал во рацете на Вавилонците, а Божји народ бил одведен во заробеништво, вниманието на Езекија повеќе се насочува кон Божјите ветувања за обнова.

`Прочитајте го текстот во Езекиел 34,2-4.7-16. Споредете го Божјиот при­каз на расипаните израелски водачи со Неговата улога на пастир? Каква разлика постои меѓу нивното однесување кон најслабите „овци“ и Неговите методи?`

Иако биле толку зли, што се споредуваат со Содом, Господ и понатаму им се приближувал со надеж дека ќе ги врати од лошиот пат. Според Божјиот обновен план, народот требало да се врати во својата земја, Ерусалим да биде обновен, а храмот повторно изграден. Празниците што им ги дал Бог повторно би се славеле, а земјата одново би била подеднакво поделена меѓу народот како нивно наследство (види: Езекиел 47,13 – 48,29). Очигледно е дека Бог имам намера неговиот план за народот, кој за првпат му бил даден на Мојсеја и на израелскиот народ по ослободувањето од Египет, повторно да почне да се остварува со враќање на народот од ропство. Ова опфаќало грижа за најслабите членови на општеството, како и за оние кои биле сметани за туѓинци.

`Колку ви е важно што нашиот Бог е Бог кој дава втора шанса – па и повеќе од тоа – дури и на својот народ, кој скршнал од правиот пат, откако имал прилика да направи подобар избор?`
