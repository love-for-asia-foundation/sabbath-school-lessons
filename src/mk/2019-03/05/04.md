---
title:  Михеј
date:   30/07/2019
---

`„О, човеку, речено ти е што е добро, и што бара од тебе Господ; да работиш праведно, да сакаш милосрдни дела и понизно да врвиш пред твојот Бог“ (Михеј 6,8). На кои сѐ начини токму сега можете да ги примените овие зборови во вашиот живот?`

Текстот во Михеј 6,8. можеби е еден од најпознатите текстови во Светото Писмо. Сепак, како и многу други стихови кои ги претвораме во „слогани“ или „прогласи“, веројатно сме помалку запознаени со рамката на овој текст отколку што признаваме.

`Прочитајте: Михеј 2,8-11; 3,8-12. Кои постапки ги осудил Михеј?`

Божјиот народ, за време на Ахазовото владеење во Јуда, доживеал нов духовен пад во својата историја. Идолопоклонството и неговите различни изопачени обичаи сѐ повеќе се ширеле. Во исто време, како што забележале и други пророци на тоа време, сиромашните и понатаму биле злоупотребувани и пљачкани.

Михеј е пророк кој најавувал пропаст, не помалку од неговите современици. Неговите први три глави во голема мера го изразуваат Божјиот гнев и тага поради сите зла што неговиот посветен народ и извршил, како и поради уништувањето што им се приближувало.

Меѓутоа, Бог не се откажал од својот народ. Дури и громовните гласови и остри пораки на пророците биле показател за Божјето постојано интересирање за народот. Им упатувал опомени од љубов и желба да се грижи за нив. Тој копнеел да им прости и да ги обнови. Не сакал засекогаш да го задржи својот гнев (види Михеј 7,18-20).

Таква е рамката на познатото „правило“ – постапувај праведно, сакај ја милоста, биди понизен. Ова правило може да звучи едноставно, но да се покаже таква вера на практични начини е многу повеќе од предизвик, особено кога таквото постапување е во расчекор со општеството кое нѐ опкружува. Кога другите стекнуваат полза од неправда, се пот­смеваат на милоста и одат горделиво, тогаш праведното постапување, љубовта кон милоста и понизноста бара храброст и истрајност. Сепак, тоа не го правиме сами; кога постапуваме на овој начин, одиме со Бога.

`Каква врска постои меѓу творењето правда, љубовта кон милоста и понизноста пред Бога?`
