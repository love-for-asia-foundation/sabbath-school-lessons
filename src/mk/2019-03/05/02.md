---
title:  Постојана покана да се тежнее кон правдата
date:   28/07/2019
---

И покрај јасно разработениот Божји план за израелскиот народ, Израелците ретко живееле во согласност со овој повик. Не поминале многу генерации откако се населиле во нивната земја, кога од Самоила, пророк и судија, побарале да им назначи цар што ќе ги води „како што е тоа кај сите народи.“

`Прочитајте: 1 Самоилова 8,10-18. Како гласела Самоиловата опомена упатена до народот како одговор на нивното барање да добијат цар?`

Самоил препознал дека народот со ова прави чекор кон тоа на еден друг начин да стане како и останатите народи. Иако Самоил настојувал да го советува првиот цар, Саула, не минало многу време пред неговото пророштво да почне да се остварува. Дури и тогаш кога Израелското царство го достигнало својот врв, Давид и Соломон не ги избегнале искушенијата, расипаноста и прекумерното применување на својата моќ.

За време на владеењето на израелските и јудините цареви, Бог одговарал на тој начин што испраќал пророци да ја пренесат Неговата волја и да ги потсетат израелските водачи и народот за од Бога дадените одговорности кон заборавените членови на нивната заедница.

Во списите на еврејските пророци забележуваме повик упатен до народот, повик кој постојано се повторува, да живеат праведно и да творат правда во општеството. Соочувајќи се со неверноста на Израел и на неговите водачи, пророците редовно и упорно го подигале својот глас во полза на оние кои немаат право на глас, а особено оние кои биле погодени од неуспехот на Израел да ја следи Божјата волја.

Размислувајќи за жарот на старозаветните пророци, Абрахам Џошуа Хешел го споредува нашето самозадоволство со нивните итни повици човек да се стреми кон правдата: „Оконостите што ги вџашувале проро­ците, дури и денеска се секојдневна појава насекаде во светот... Нивната нетрпеливост од која запира здивот, кога станува збор за неправдата, може силно да нѐ погоди. Ние лично, постојано сме сведоци на неправедни дела, манифестација на лицемерство, лаги, гнев, беда, но ретко стануваме огорчени или мошне возбудени. За пророците дури и помалите неправди имале космички размери“ (The Prophets [New York: Jewish Publication Society of America, 1962], стр. 3.4).

Она што ни го нудат овие пророци е увид во Божјето срце и ум. Говореј­ќи во Божје име, ни помагаат да ги забележуваме неправдите и страдањата во светот низ Божјете очи полни со солзи. Меѓутоа, овој жар е воедно и повик за акција, повик да соработуваме со Бога во настојувањето да им  помогнеме и да им го олесниме животот на угнетените и ожалостените, кои се околу нас.

`На кои начини и ние понекогаш тежнееме да бидеме „како што е тоа кај сите народи”, кои можат да бидат штетни и за нас и за другите?`
