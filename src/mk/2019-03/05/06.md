---
title:  Исаија
date:   01/08/2019
---

`Прочитајте ги следните текстови: Исаија 1,15-23; 3,13-15; 5,7.8. Како би ја опишале реакцијата на пророкот на она што го забележал во општеството околу себе?`

Воведната проповед на Исаија – првите пет глави – претставува мешавина на остра критика на општеството за тоа каков станал Божјиот народ, предупредување за судот што доаѓа како одговор на нивното отфрлање на Бога и реформата на нивниот живот и општеството. Сепак, можеби најмоќното чувство што ги проникнува неговите зборови е чувството на болка. Врз основа на разбирањето на тоа кој е Бог и што сака за својот народ, пророкот жали за она што е загубено, за мноштвото заборавени и повредени луѓе, и за судот што бргу ќе го снајде народот. Иса­ија продолжува со овој образец во текот на својата пророчка служба. Тој го поттикнува народот да се сеќава на она што Бог го направил за нив. Тој, исто така, нуди и надеж за она што Бог сака да го стори за нив во иднина. Според тоа, треба да го бараат Господа сега, зашто оваа обновена врска со Него ќе вклучува покајание за моменталните лоши дела и промена на однесувањето кон другите.

Во 58-та и 59-та глава, Исаија особено се сосредоточува на прашањето за правдата. Тој повторно го опишува општеството во кое «правдата стои далеку; затоа што вистината паѓа на улица и правдата не може да поминѐ“ (Исаија 59,14). Меѓутоа, тој исто така потврдува дека Бог е свесен за тоа и дека ќе го спаси својот народ – „Ќе има Спасителот“ (Исаија 59.20).

Во книгата на пророк Исаија значителен дел од вниманието на пророкот е посветен на објавувањето за доаѓањето на Месија, кој конечно повторно ќе го воспостави Божјето владеење на Земјата и ќе донесе правда, милост, исцелување и обновување.

`Прочитајте: Исаија 9,6.7; 11,1-5; 42,1-7; 53,4-6. Како овие пророштва се согласуваат со вашето разбирање на животот, службата и смртта на Исус? Што кажуваат овие пророштва за целта на Неговото доаѓање на овој свет?`
