---
title:  Плачот на пророците
date:   27/07/2019
---

### Прочитајте ги библиските текстови:
1 Самоилова 8,10-18; Амос 5,10-15; Михеј 6,8; 1. Мојсеева 19,1-13; Езекиел 16,49; Иса­ија 1,15-23.

> <p>Запомнете го стихот</p>
> „Човеку, објавено ти е, што е добро, што бара Господ од тебе: да се прави само правда, да се љуби милосрдието и да се оди смирено со својот Бог“ (Михеј 6,8).

Старозаветните пророци се меѓу најинтересните личности во Библи­јата. Нивните громовни гласови, храбри пораки, болка, гнев, незадовол­ство и повремено сликовито прикажување на пораките што ги објавувале и направиле луѓе кои не можат да се избегнат, и покрај тоа што не секогаш било пријатно да се биде во нивна близина.

Испратени првенствено кај Израел и Јуда, го повикувале избраниот народ да се врати на должноста што Бог им ја доверил. Народот и нивните водачи премногу лесно и прифатиле идолите и начинот на живот на околните народи. Неблагодарната задача на пророците била да ги поттикнат да се покаат. Понекогаш тоа го правеле потсетувајќи ги на Божјата љубов кон нив и на сето она што Тој го направил за нив во минатото, а понекогаш и да ги предупреди за последиците ако тие продолжат да се оддалечуваат од Бога.

Како што ќе видиме, меѓу гревовите и лошите дела за кои го предупредувале народот и водачите, едно од најголемите било угнетувањето на сиромашните, бедните и беспомошните. Обожавањето на идоли било погрешно; извршувањето на лажни верски обреди, било погрешно; но искористувањето на слабите и сиромашните, исто така било вредно за осуда.
