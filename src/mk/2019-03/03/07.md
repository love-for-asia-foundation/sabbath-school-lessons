---
title:  За натамошно проучување
date:   19/07/2019
---

Прочитајте го следното: Елена Вајт, Патријарси и пророци, „Од Црвеното Море до Синајската гора“, стр. 295 – 297 оригинал; Копнежот на вековите, „Сабота“, стр. 281 – 289 оригинал.

„Исус им објаснил дека делото на лекување на болните во сабота е во сообразност со законот за саботата. Тоа било во согласност со работата на Божјите ангели што постојано слегуваат и се качуваат меѓу небото и Земјата служејќи му на човештвото што страда... Тој ден и човекот мора да работи. Животните потреби мора да се задоволат, болните мора да се негуваат, скудноста на сиромасите мора да се ублажи. Ќе биде виновен оној што ќе занемари во сабота да помогне во неволја. Божјиот свет одмор е создаден за човекот и делата на милосрдие се во совршена хармонија со неговата цел. Бог не сака неговите созданија ниеден миг да поднесуваат болка што може да се отстрани во сабота или во кој и да е друг ден“ (Eлена Вајт, Копнежот на вековите, стр. 206.207. оригинал).

**Прашања за разговор**

`1. На кои начини сте ја доживеале саботата како пројава на вашата доверба во Бога? Дали во својот живот сте доживеале слично искуство со маната, кога Бог се погрижил за вашите потреби како одговор на вашата доверба во Него? Ако сте доживеале, раскажете го тоа во класата и кажете што научивте.`

`2. Како што видовме во четвртата заповед забележена во текстовите 2. Мојсеева 20,8-11. и во 5. Мојсеева 5,12-15, Бог ги нагласил различните аспекти на саботата. Кој аспект на саботата најмногу го цените?`

`3. Во својата класа или поединечно, размислете како можете да ги споделите благословите и да ја користите Саботата во својата заедница?`

`4. На кои сѐ начини саботата ви го променила животот? Дали постојат области во вашиот живот во кои принципите или обрасците на саботата треба да имаат посилно влијание?`

**Заклучок**

Бог ја дал саботата за да се сеќаваме на создавањето и на откупува­ње­то, но таа попатно носи и многу практични работи. Нѐ учи како да се пот­преме на Божјата грижа за нас; нѐ учи како да ја негуваме еднаквоста; прет­ставува духовна дисциплина која може да ги промени сите наши односи. Исус го покажал својот идеал за саботата лечејќи ги болните и ис­такнувајќи ја саботата како ден кој треба да им биде од полза на оние на кои им е потребна помош.
