---
title:  "Сабота: ден на слободата"
date:   13/07/2019
---

### Прочитајте ги библиските текстови:
2 Мојсеева 16,16-18; 2. Мојсеева 20,8-11; 5. Мојсеева 5,12-15; Матеј 12,9-13; 3. Мојсеева 25,1-7.

> <p>Запомнете го стихот</p>
> „И им рече: ’Саботата е воспоставена заради човекот, а не човекот заради саботата’“ (Марко 2,27).

Бог ја создал саботата како последен чин од седмицата на создавање. Кажано е дека Бог седмиот ден, не само што одмарал, туку и го создал одморот како составен дел од светот каков што го замислил. Саботата е показател дека сме создадени да стапиме во заедница со Бога и едни со други.

Според тоа, не сме изненадува што саботата, како една од заповедите во Божјиот план за Неговиот народ, се споменува на самиот почеток од основањето на новата израелска нација. Требало да има централна улога во животот на Евреите.

Кога зборуваме за саботата, разговорот често бргу преминува на прашањето за тоа како да ја држиме, што не треба да работиме и слично. Колку и да се важни овие прашања, потребно е да ја сфатиме целокупната улога што требало сабота да ја има во светот и во животот на Божјиот народ како симбол на Божјата благодат и грижа.

Исус рекол дека седмиот ден, саботата, е создадена за целото човештво. Кога вистински „се сеќаваме на саботниот ден“, тој ќе нѐ менува секој ден во седмицата – и како што Исус покажал – тој може да стане извор на благослов за другите.
