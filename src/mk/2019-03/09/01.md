---
title:  Службата во новозаветната црква
date:   24/08/2019
---

### Прочитајте ги библиските текстови:
Дела 2,42-47; Дела 4,32-37; Матеј 25,38.40; Дела 9,36; 2. Коринќаните 8,7-15; Римјаните 12; Јаков 2,1-9.

> <p>Запомнете го стихот</p>
> „Ова е чиста и неизвалкана побожност пред Бога и Таткото: да бидат посетувани сираците и вдовиците во нивните неволји, и самиот да се пази себеси непорочен од светот“ (Јаков 1,27).

Стиховите што зборуваат за Големиот налог (Матеј 28,18-20) се едни од најпознатите во Библијата, барем меѓу христијаните. Тие често се прикажуваат како изјава за нашата мисија и претставуваат инспирација за разни мисионски и евангелски проекти. Инспирирани од овие стихови, христијаните навистина оделе низ целиот свет, понекогаш и по цена на големи лични тешкотии, да го шират Евангелието.

Што рекол Исус во Големиот налог? Да создаваат ученици, да крштаваат, да ги поучуваат луѓето „учејќи ги да пазат сè што Сум ви заповедал» (Матеј 28,20). Како што видовме, голем дел од она што ни го наложил Исус се однесува на грижата за оние на кои им е потребна помош, кои не можат да се грижат за себе. Не треба да заборавиме дека овие налози упатени до првите ученици на Исус не биле ново задолжение, нешто што никогаш не го слушнале или виделе, туку повеќе продолжение на Исусовата мисија која веќе дејствувала меѓу нив. Од таа причина, оваа страна на Исусовите учења може јасно да се види во животот на новата црковна заедница како дел од исполнувањето на Големиот налог.
