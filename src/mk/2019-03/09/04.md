---
title:  Давањето како начин на објавување на Евангелието
date:   27/08/2019
---

По обратувањето, апостол Павле ја прифатил мисијата да го однесе Евангелието во незнабожечкиот свет. Успехот што Бог му го подарил, покренал важни прашања за односот меѓу еврејските корени на настанатата христијанска вера и новите следбеници на Исус од незнабоштво. На соборот во Ерусалим се сретнале христијанските водачи од еврејството и незнабоштвото за да разговараат за тоа и да бараат Божје водство за овие сложени прашања. Извештајот за тој состанок и за неговите заклучоци се запишани во 15. глава во Делата апостолски.

Меѓутоа, во извештајот за овој состанок во втората глава на Посланието до Галатјаните, Павле додава уште еден важен детаљ на упатствата што ги добил по Соборот во Ерусалим за својата понатамошна служба меѓу незнабошците: „Само да си спомнуваме за бедните, за истото, што и ревнував да го правам“ (Галатјаните 2,10).

Павле продолжил да се стреми кон оваа цел и лично (види, на пример, Дела 20,35) и преку својата служба. Како и Раната црква во Ерусалим, Павле ги проширил видувањата на христијанската заедница да ги прифати сите верници.

`Прочитај го текстот во 2. Коринќаните 8,7-15. Како Павле го поврзу­ва Евангелието и великодушното давање?`

Павле, исто така, споменува два текста од Стариот завет со цел да ги охрабри верниците да бидат великодушни и да се грижат за другите вер­ници во тешки околности. Тој го навел извештајот кога Бог великодушно им дава мана на Израелците во пустината, како модел на давање и споделу­вање меѓу пошироката црковна заедница (види: 2. Коринќаните 8,15).  Тој, исто така, го навел и текстот од Псалм 112,9: „Тој дели, изобилно им дава на бедните: неговата правда ќе трае довека” (2. Коринќаните 9,9).

Павле ги поттикнувал своите читатели да даваат со цело срце, редовно да издвојуваат дел од своите приходи, зашто тоа би им го олеснило собирањето кога тој или Тит би ја посетиле нивната црква за да ги собе­рат даровите и да им ги однесат на христијаните во Ерусалим, на кои им е потребна помош. Тој го користел примерот на една црква за да ги охрабри другите цркви да покажат слична великодушност . „Тие се вредното извршување на оваа служба и се поттикнати да Го слават Бога, за вашето покорно признавање на Евангелието за Христа и за дарежливо­ста на вашето заедништво со нив и со сите» (2. Коринќаните 9,13).

`Како треба да ги поставиме приоритетите во давањето кога не сме во можност да дадеме за секоја изложена цел или потреба?`
