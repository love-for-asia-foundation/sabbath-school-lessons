---
title:  За натамошно проучување
date:   30/08/2019
---

Прочитајте ја главата „Великодушна Црква“, стр. 335-345. оригинал, во книгата на Елена Вајт, Делата на апостолите.

„Спасителот го дал својот драгоцен живот за да ја основе црквата која ќе биде способна да се грижи за жалосните души што се во искушение. Заедницата на верните може да биде сиромашна, необразована и непозната, но во Христа тие можат да извршуваат работа во домот, во соседството, во црквата, па дури и во ’други краишта’, чијшто резултат ќе биде далекусежен како вечноста“ (Елена Вајт, Копнежот на вековите, стр. 640. ориг.).

„Несебичната дарежливост предизвикала верижни изливи на радост во првата црква, зашто верниците знаеле дека нивниот труд придонесува пораката на евангелието да им се упати на оние кои уште се наоѓаат во темнина. Нивното доброчинство покажало дека не ја примиле напразно Божјата благодат. Што довело до таква дарежливост ако не посветувачкото влијание на Светиот Дух? Во очите на верниците и неверниците тоа навистина било чудо на Божјата милост“ (Елена Вајт, Делата на апостолите, стр. 344. ориг.).

**Прашања за разговор**

`1. Како може вашата црковна заедница да стане послична на онаа што е опишана во првите неколку глави од Дела апостолски? Кои практични чекори водството на црквата може да ги преземе за да ја охрабри црквата во таа насока?`

`2. Христијанската адвентистичка црква во целиот свет користи некои од принципите што ги разгледавме во лекцијата за оваа седмица за да одреди како ќе ги распределува десетоците и даровите во различни делови на светот. Кои се предностите на ваквиот систем кога средствата се делат низ целиот свет?`

`3. Дали упатствата за живот, како оние што се сумирани во 12. глава во посланието до Римјаните, на пример, се реални и практични за да живееме според нив – дали се применливи во реалниот свет – или нѐ пот­сетуваат повеќе на идеализираните слики на „светците“ на витраж?`

`4. Во текстот на Јаков 5,1-5 се користи моќен јазик со кој се повторуваат острите предупредувања на старозаветните пророци. Зошто таквиот моќен израз е соодветен и неопходен?`

**Заклучок**

Поттикнати од Исусовиот налог и силата на Светиот Дух, учениците и првите верници настојувале да ја шират пораката и мисијата на Исус што е можно подалеку. Потпирајќи се на Исусовите учења и на еврејските списи, Раната Црква претставувала нов вид на заедница која го споделувала она што го имала со неволните, и внатре и надвор од заедницата. Со својот пример и учења запишани во нивните посланија упатени до овие цркви, првите христијански водачи ги охрабрувале верните на живот исполнет со вера и служба, особено на оние на кои им е потребна помош.
