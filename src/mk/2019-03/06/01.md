---
title:  Поклонување на создателот
date:   03/08/2019
---

### Прочитајте ги библиските текстови:
Псалм 115,1-8; 5. Мојсеева 10,17-22; Псалм 101,1; Исаија 1,10-17; Исаија 58; Марко 12,38-40.

> <p>Запомнете го стихот</p>
> „Ова е пост што Ми е по волјата: да ги кинеш неправедните окови, да ги разврзеш врските на јаремот, да ги пуштиш на слобода угнетуваните, да ги скршиш сите окови; Да го поделиш својот леб со гладните, да ги воведеш под својот покрив бескуќниците, да го облечеш оној што ќе го видиш гол, и да не се криеш од оној, кој е од твојата крв“ (Исаија 58,6.7)

Дури и со површно читање на книгите на старозаветните пророци ја забележуваме нивната загриженост поради лошото постапување кон сиромашните и угнетените. Пророците и Бог, во чие име тие зборувале, биле исполнети со гнев поради сѐ она што гледале дека прават сите околни народи (види, на пример, Амос 1,2). Меѓутоа, посебно негувале чувство на лутина и жалост поради неправдите што ги правел Божјиот народ, оние кои примиле толку многу божествени благослови. Со оглед на нивната историја, и законите, што Бог им ги дал, овој народ требало да постапува подобро. За жал, тоа не било секогаш случај, па пророците многу зборувале за овие мрачни настани.

Интересно е да се напомене дека многу од најпознатите изјави во врска со правдата и неправдата од страна на старозаветните пророци, всушност се дадени во рамките на насоките за богослужение. Како што ќе видиме, правото богослужение не е само она што се случува за време на верскиот обред. Правото богослужение се однесува и на животот во кој ние го споделуваме Божјето интересирање за доброто на другите и се стремиме да ги издигнеме оние кои се угнетени и заборавени.
