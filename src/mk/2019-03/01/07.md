---
title:  За натамошно проучување
date:   05/07/2019
---

Прочитајте ја главата „Создавање“, стр. 44-51 оригинал во книгата на Елена Вајт, Патријарси и пророци.

„’Бог е љубов’... Љубовта е суштина на Божјето битие и негов закон. Така било секогаш и секогаш ќе биде така. ’Севишниот и Возвишениот, кој владее вечно’..., Оној, чиишто ’патишта се вечни’..., не се менува. Кај него ’нема ниту промена, ниту траги од менување’... Секоја пројава на моќта на Творецот е израз на бесконечната љубов. Божјето владеење содржи во себе изобилство благослови за сите создадени суштества“ (Eлена Вајт, Патријарси и пророци, стр. 33. oригинал).

„Кога луѓето би ги извршувале своите должности како верни повереници на Господовите добра, не би имало пекање за леб, никој што би страдал од скудност, никој без облека или во неволја. Токму неверството на луѓето го довело светот до оваа страдна состојба во која се наоѓачовештвото... Бог ги поставил луѓето како повереници и не треба Тој да се обвинува за страдањата, бедата, сиромаштијата и потребите за човечност. Господ излеал изобилни благодети над сè“ (Eлена Вајт, Welfare Ministry, стр. 16).

**Прашања за разговор**

`1. Внимателно прочитајте ја последната изјава на Елена Вајт во претходниот текст. За што зборува таа? Кој е крајно одговорен за толкавата сиромаштија? Што ни зборува за важноста на верната повереничка служба?`

`2. По неколку илјада години нарушени односи предизвикани од гревот, како е можно сѐ уште да забележуваме дека сѐ е добро создадено? Како луѓе кои веруваат во Бог Создателот, што можеме да направиме за да им помогнеме на другите да увидат дека Бог создал сѐ што е добро?`

`3. Како го сфаќате изразот повереничка служба? Дали нешто во лекцијата за оваа седмица го прошири вашето размислување за тоа што значи да се биде повереник, посебно затоа што сме повикани од Бога?`

`4. Како начинот на кој постапуваме и се однесуваме кон другите може да се промени така што на секоја личност која ќе ја сретнеме гледаме знак кој нѐ потсетува дека таа личност е „создадена според Неговиот лик и дека Тој ја сака“?`

**Заклучок**

Бог создал добар и целесообразен свет, и им го доверил на човечките суштества, создадени според Неговиот лик, „да се грижат“ за Неговите дела на создавање. Иако гревот ги нарушил односите што Бог првобитно ни ги наменил, ние и понатаму ја имаме улогата на повереници на сето добро што Бог го создал и чувари на своите ближни. Исполнувањето на оваа улога е еден од начините на кои можеме да го прославиме Бога како наш Создател.
