---
title:  „Бог ги создаде...“
date:   29/06/2019
---

### Прочитајте ги библиските текстови:
1 Мојсеева 1-3; Дела 17,28; Псалм 148; Псалм 24,1; 1. Мојсеева 4,1-9; Матеј 22,37-39; Откровение 14,7.

> <p>Запомнете го стихот</p>
> „Кој го угнетува бедниот, го навредува неговиот Творец, а кој е милостив кон бедниот Го почитува“ (Мудри изреки 14,31).

Дали некогаш нешто сте создавале или правеле уметничко дело, некој предмет, оброк, или сте се занимавале со некоја творечка работа – за на крајот тоа дело да биде уништено или отфрлено од страна на личност на која тоа дело ѝ е подарено? Ако е така, можеби имате само мал увид во тоа што доживеал Бог кога го создал овој свет и им подарил живот на човечките суштества, за на крајот, тоа што го создал, да биде уништено од гревот.

Библијата вели дека овој свет е создаден внимателно и „многу добро“. Од извештаите за создавањето во 1. и 2. глава Мојсеева, e очигледно како се чувствувал Бог поради делата на создавањето. Во тие рамки треба да го читаме извештајот за падот во 3. глава на 1. Мојсеева и Божјето скршено срце кога се соочува со луѓето што ги создал.

Извонредно е тоа што нашиот свет продолжува да биде предмет на Божјата љубов, и покрај годините поминати во грев, насилство, неправда и отворен бунт. Уште поизвонредно е тоа што Бог, иако го започнал својот план на откупување и повторно создавање на светот, ни доверил нам, како верници, одредена улога во исполнувањето на своите големи планови. Да, ние сме приматели на Неговата благодат; но, покрај благодатта што ни е дадена, доверено ни е делото да го извршуваме со нашиот Господ. Колку возвишена и света одговорност!
