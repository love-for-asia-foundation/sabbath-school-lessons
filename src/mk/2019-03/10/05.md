---
title:  Нашата заедничка човечност
date:   04/09/2019
---

Исус, преку својата служба и учења, поттикнал целосна инклузивност, односно вклученост. Сите оние кои со искрени побуди го барале Неговото внимание – било жени на лош глас, било цариници, лепрозни, Самарјани, римски стотници, верски водачи или деца – Тој ги примал со вистинска топлина и грижа. Како што Раната црква требало да открие доживувајќи одредени промени, дарот на спасението бил опфатен со тоа.

Кога првите верници полека го препознавале инклузивниот карактер на Евангелието, тие на својата вера не додавале добри дела како нешто „убаво“ што треба да го прават. Таквото постапување претставувало суштина на нивното разбирање на Евангелието, како што го доживеале во животот, службата и смртта на Исуса. Додека се бореле со тешкотиите и прашањата што се појавиле, прво поединечно, како во случајот со водачите Павле и Петар (види, на пример, Дела 10,9-20), а потоа како црковно тело на Ерусалимскиот собор (види Дела 15), тие почнале да ја сфаќаат драматичната промена што оваа радосна вест ја внела во нивното разбирање на Божјата љубов и инклузивност и прашањето како тоа треба да се постигне во животот на оние кои тврдат дека Го следат.

**Што учат следниве текстови за нашата заедничко потекло? Како треба секоја идеја да влијае врз нашиот став кон другите?**

`Малахија 2,10.`

`Дела 17,26.`

`Римјаните 3,23.`

`Галатите 3,28.`

Текстот во Галатјаните 3,28. теолошки е резиме на практичната парабола што Исус ја раскажал за добриот Самарјанец. Наместо да се расправаме околу тоа кому сме должни да му служиме, едноставно да одиме и да служиме, а можеби дури и да бидеме подготвени да ни служат оние од кои можеби не би очекувате да ни служат. Заедничкиот елемент на глобалното човечко семејство се остварува на повисоко ниво во заед­ничкото семејство на оние кои се меѓусебно поврзани со Евангелието, спасоносната Божја љубов која нè повикува на единство во Него: „Зашто ние сите сме крстени преку еден Дух во едно тело – било Јудејци, или Грци, било робови, или слободни. И сите сме напоени во еден Дух“ (1. Коринќаните 12,13).
