---
title:  Да живееме во хармонија со евангелието
date:   31/08/2019
---

### Прочитајте ги библиските текстови:
Римјаните 8,20-23; Јован 3,16.17; Матеј 9,36; Ефешаните 2,8-10; 1. Јованово 3,16.17; Откровение 14,6.7.

> <p>Запомнете го стихот</p>
> „Зашто по благодат сте спасени, преку верата, и тоа не е од вас самите - тоа е Божји дар! Не од делата, за да не се фали некој. Имено, Негово дело сме, создадени во Христа Исуса, за добри дела, кои Бог ги подготви однапред, за да живееме во нив» (Ефешаните 2,8-10).

Кога зборуваме за Божјите заповеди, барања или упатства, ризикуваме – или дури и се соочуваме со искушение – да помислиме дека на некој начин можеме да го заработиме спасението, да придонесеме или да ја стекнеме Божјата наклоност. Меѓутоа, Библијата повторува дека сме грешници спасени со Божјата благодат преку Исуса и Неговата заменска смрт на крстот. Што можеме да додадеме на ова? Или, како што напишала Елена Вајт: „Кога би го споиле сето она што е добро, свето, благородно и убаво во човекот, а потоа да го претставиме тоа на Божјите ангели како дел од учество во спасението на човечката душа или во преземање на заслугите, предлогот ќе биде отфрлен како предавничко дело“ (Вера и дела, страница 24).

Затоа, дури и нашите дела на милосрдност и сочувство кон неволните не треба да се сфатат како легалистички. Напротив, кога ќе раснеме во познавањето и разбирањето на спасението, односот меѓу Божјата љубов и Неговата грижа за сиромашните и угнетуваните ќе биде пренесен на нас, примателите на Неговата љубов. Бидејќи сме ја примиле, тогаш и ќе ја дадеме. Кога ќе видиме колку Бог нѐ сака, исто така гледаме дека тој ги сака и другите и дека нѐ повикува и ние да покажеме љубов кон нив.
