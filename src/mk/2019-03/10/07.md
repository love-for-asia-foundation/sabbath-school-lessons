---
title:  За натамошно проучување
date:   06/09/2019
---

Прочитајте го следново: Елена Вајт, Копнежот на вековите, „Емануел – Бог со нас“, стр. 19-26. оригинал; Во потрага по подобар живот, „Спасен за да служи“, стр. 95-107. оригинал.

„Бог полага право над сета земја како свое лозје. Иако сега е во рацете на узурпаторот, таа му припаѓа на Бога. Таа е негова не само со создавањето, туку и со откупувањето. Христовата жртва била принесена за светот. ’Зашто Бог толку го милее светот, што го даде и својот единороден Син’ (Јован 3,16). Во тој единствен дар на луѓето им биле дадени сите други дарови. Секој ден светот прима благослов од Бога. Секоја капка дожд, секој зрак на светлината кој го осветлил овој наш неблагодарен човечки род, секој лист, цвет и плод, сведочат за огромната Божја стрпливост и за неговата голема љубов“ (Елена Вајт, Христовите параболи, стр. 301.302. ориг).

„Без оглед на разликите во верувањата што нѐ делат, ние мораме да чуеме секој повик од измачените луѓе, мораме да се оѕвиеме на секој од нив... Насекаде околу нас среќаваме јадосани, измачени души на кои им се неопходни зборови на сочувство и раце помошнички. Има вдовици на кои им е потребно наше сочувство и наша помош. Има сирачиња кои Христос им ги препуштил на своите следбеници како свои заштитници. Нив мошне често ние ги занемаруваме. Тие можат да бидат парталави, неуредни и воопшто непривлечни, но сепак се Божја сопственост. И тие се купени скапо и исто толку се драгоцени во неговите очи колку што сме ние. И тие се припадници на големото Божје семејство и христијаните, како Божји настојници, се одговорни за нив“ (Христовите параболи, стр. 386.387. ориг.).

**Прашања за разговор**

`1. Во нашите обиди да правиме добри дела и да им помагаме на другите, како можеме да се спротивставиме на искушението да помислиме дека тоа на некој начин нѐ прави подобри и дека со тоа стекнуваме заслуги коишто Бог треба да ги препознае?`

`2. Дали вашата црква е заедница во која „не владеат разлики“, туку дека сите се едно во Христа? Како ова може да се оствари во уште поголема мера? Колку е вашата црква подготвена да ги вклучи другите луѓе?`

`3. Како можеме да најдеме вистинска рамнотежа во правењето добри дела за да им помогнеме на оние на кои им е потребна помош, ако не за друго туку затоа што тие се во неволја, на ние имаме можност да им помогнеме, додека во исто време им се приближуваме со вистината на Евангелието? Како можеме да научиме да го правиме сето тоа, и зошто е секогаш подобро да се извршува и едното и другото?`

**Заклучок**

Божјата љубов изразена во планот на спасението и остварена во Исусо­виот живот и жртва ни нуди проштавање, живот и надеж. Како приматели на оваа благодат, ние настојуваме да ја споделиме со другите, не за да го заработиме спасението, туку затоа што сме создадени да го правиме тоа. Како такво, Евангелието ги преобразува меѓусебните односите и нè пот­тикнува да служиме, особено на оние на кои помошта им е најпотребна.
