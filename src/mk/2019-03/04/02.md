---
title:  "Псалми: песни на надеж за угнетените"
date:   21/07/2019
---

Како што веќе спомнавме, Бог ги гледа и ги слуша луѓето кои проживуваат некоја мака и неволја. Во Псалмите најчесто ги слушаме лелеците на оние луѓе кои се потпираат на Бога, но сѐ уште не доживеале правдата да биде извршена. Можеби се чини дека потврдите за Божји добрина, правда и сила се надвладеани од неправдата и угнетувањето што личностите во овие песни ги доживеале или ги гледале.

Сепак, тоа се песни на оние кои сѐ уште пеат. Ниту нивниот живот, ниту нивнаата верата згаснале. Надежта сѐ уште постои; и е потребно е Бог да дејствува додека не е предоцна, пред да победи злото, пред обесхрабрените да бидат уништени под тежината на злото што надвило над нив. Писателите на Псалмите на овој начин се обидуваат да го премостат јазот меѓу потврдите на нивната вера и искушенија и трагедијата на животот.

`Прочитајте Псалм 9,7-9.13-20. Можете ли да ги замислите приликите во кои се наоѓал Давид, писателот на Псалмите? Можете ли да ја почувствувате напнатоста меѓу неговата вера во Божјата добрина и неговото моментално искуство? Како вие сте се справиле во борбата со вера во Бога во моментите на големи потешкотии?`

Одговорот кој се повторува во Книгата на Псалмите во врска со оваа напнатост се однесува на надежта и ветувањето за Божјиот добар и праведен суд. Може да ни се чини дела злото и неправдата за сега победуваат, но Бог ќе им суди на насилниците и неправедните. Тие ќе бидат казнети, додека личностите кои ги повредиле и поробиле ќе бидат обновени и повторно подигнати.

Во Книгата Размислувања за Псалмите (Reflections on the Psalms), К. С. Луис го опишува своето првобитно изненадување кога забележал возбуда и копнеж за Божјиот суд, кои повеќе пати се изразени во Псалмите. Со оглед на тоа дека многу библиски читатели денес сметаат дека судот е нешто од што треба да се плашат, тој го разгледува првобитното евреј­ско гледиште и пишува: „Илјадници луѓе на кои им било одземено сѐ што поседувале и на чија страна била правдата во потполност, конечно ќе бидат сослушани. Секако, тие не се плашат од судот. Знаат дека нивниот случај не може да се побие – само кога некој би можел да ги сослуша. Кога Бог ќе дојде да суди, тоа конечно ќе се оствари“ (K. S. Luis, Reflections on the Psalms [New York: Harcourt, Brace and Company, 1958], стр. 11).

Во Псалмите забележуваме надеж за угнетените, дури и сега, среде нивните моментални страдања и разочарувања.

`Кои причини ги имаме идејата за судот да ја гледаме како нешто позитивно, а не нешто од што треба да се плашиме?`
