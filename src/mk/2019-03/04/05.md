---
title:  Чекорење со Господа
date:   24/07/2019
---

Како што се ближиме кон крајот на Книгата Псалми, извиците на похвала се чини како да стануваат сѐ погласни. Последните пет Псалми почнуваат со едноставен и непосреден налог „Фалете го Господа!“, но првиот од нив – Псалмот 146 – посебно ја нагласува Божјата грижа кон сиромашните и угнетените како главна причина за таквата похвала.

`Прочитајте Псалм. Каква порака ни упатува? Што ни кажува Бог, посебно во текстот во Псалм 146,5-9?`

Како што е сигурно дека Бог е Создател на овој свет (види: Псалм 146,6), овој Псалм ја опишува Божјата постојана работа во светот како Суди­ја, Дародавател, Ослободител, Исцелител, Помагач и Бранител – и сета таа работа е сосредоточена на луѓето на кои им е потребна ваквата помош. Тоа е вдахната визија за она што Бог го остварува и што тежнее да го оствари во нашиот живот, во заедницата и во светот.

Понекогаш за грижата за оние што имаат потреба размислуваме како за нешто што треба да го правиме бидејќи Бог така наложил. Но, во Псалмот 146 се кажува дека Бог тоа го прави – а ние сме повикани да Му се придружиме. Кога се бориме против сиромаштијата, угнетувањето, болестите, ние навистина работиме со Бога, а во согласност со Него­вите намери. Можеме ли да имаме поголема предност од таа да соработуваме со Бога во исполнувањето на она што исто така вдахнува како и Псалмот 146?

Меѓутоа, во тоа се кријат предности и за нас. Христијаните често зборуваат за својата потрага за Бога и желбата да воспостават блиска заедница со Него. Сепак, стиховите како што е текстот од Псалм 146,7-9, и многу други во Библијата, ни укажуваат дека еден од начините да го пронајдеме Бога е да Му се придруиме во она што Тој го прави. Значи, ако Тој настојува да ги подигне сиромашните, болните и угнетените, како што е забележано во Псалм 146, треба да работиме со Него. „Христос дошол на оваа земја за да оди и да работи меѓу сиромашните и страдалниците. Тој ним им посветувал најголемо внимание. Денес, преку ликот на своите деца, Христос ги посетува сиромашните и бедните, олеснувајќи ја нивната беда и отстранувајќи ги нивните страдања.

Кога би исчезнале страдањата и бедата, не би имале начин на кој би ја разбрале милоста и љубовта кон Бога, ниту да го запознаеме сочувствителниот и милостив небесен Татко. Евангелската работа никогаш не открива толку многу љубов како тогаш кога се извршува во најсиромашните и најбедните области“ (Eлена Вајт, Testimonies for the Church, 7. книга, стр. 226).

`Како се приближивте вие до Бога служејќи им на другите?`
