---
title:  За натамошно проучување
date:   26/07/2019
---

Во книгата на Елен Вајт, Патријарси и пророци прочитајте го поглавјето „Давидовите последни години“, стр. 746 – 755 оригинал.

„Во Давидовите псалми се наоѓа цела низа искуства: од најдлабока свест за сопствената кривица и осуда на самиот себеси, до највозвишена вера во Бога и најзаносна заедница со него. Записот за неговиот живот сведочи дека гревот може да донесе само срам и болка, но дека љубовта и Божјето милосрдие навлегуваат во најголемите длабини, дека верата ја издигнува душата која се кае за да може да биде примена меѓу Божјите синови. Од сите свечено дадени уверувања што ги наоѓаме во Светото писмо, историјата на Давидовиот живот дава најсилно сведоштво за верноста, за правдата и за Божјата ветена милост“ (Eлена Вајт, Патријарси и пророци, стр. 754. оригинал).

Кога станува збор за мудроста во Мудрите изреки Соломонови: „Врз овие принципи се потпира благосостојбата на општеството, без оглед дали се работи за световни или за верски заедници. Овие принципи дава­ат сигурност и за имотот и за животот. За сѐ што овозможува заемна доверба и соработка, светот може да му заблагодари на Божјиот закон кој е запишан во неговата Реч и кој уште постои во човечкото срце, често за­пишан со нејасни и речиси избришани букви“ (Eлена Вајт, Воспитување, стр. 137. оригинал).

**Прашања за разговор**

`1. Во која смисла можете себеси да се сметате за водач или за личност на влијателна положба? Како можете да бидете орудие на праведноста во таа област на својот живот?`

`2. Размислувајте за културата и за општествените структури во местото во кое живеете? На кој начин можете да работите во рамките на постоечкиот систем за да го подобрите животот на бедните?`

`3. Зошто начелата на правдата и праведноста се толку важни за изградбата на силно општество?`

`4. Мудри изреки Соломонови се сосредоточени на мудри совети за тоа како да живееме подобар живот. Што ни кажува ова за Божјиот карактер?`

**Заклучок**

Псалмите и Мудрите изкери Соломови се две книги кои посебно се занимаваат со предизвиците на верниот живот среде вообичаените животни искуства и искушенија. И двете пружаат увид во Божјето видување на општеството и Неговата посебна грижа за сиромашните и угнетените. Пекањето во Псалмите и мудроста во Мудрите изреки Соломонови силно упатуваат на тоа дека Бог навистина гледа и дека ќе се вме­ша за да ги заштити оние кои често се занемарени и искористувани. Ако Бог се занимава со тоа, тогаш треба и ние да го правиме истото.
