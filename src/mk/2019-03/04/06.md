---
title:  "Мудри изреки Соломонови: Милост кон бедните"
date:   25/07/2019
---

Како збирка на мудри изреки, книгата Мудри изреки Соломонови изнесуваат разновидна лепеза и животни искуства. Меѓу нив има размислувања за сиромаштијата, богатството, задоволството, правдата и неправ­дата – понекогаш од различни агли. Животот не е секогаш едноставен и лесен, а Мудрите изреки Соломонови нѐ упатуваат на различни околности и избори кои влијаат на начинот на живот, дури и меѓу оние кои му се верни на Бога.

`Прочитајте и споредете ги следните текстови: Мудри изреки 10,4; 13,23.25; 14,31; 15,15.16; 19,15.17; 30,7-9. Што ни кажуваат овие текстови за богатството, сиромаштијата, помагањето на оние што имаат потреба?`

Книгата Мудри изреки ја нагласува Божјата грижа и внимание кон сиромашните и ранливите. Понекогаш луѓето се сиромашни поради околностите, лошите избори, искористувањата, но без оглед на причината за нивните околности, Господ и понатаму се опишува како нивен Создател (види: Изреки 22,2) и Бранител (види: Изреки 22,22.23). Овие луѓе не треба да се угнетуваат или да искористуваат каква било грешка и да направиле.

Иако Мудрите изреки нудат подобар живот доколку ја избереме мудроста и послушноста кон Бога, богатството не е секогаш резултат на Божјите благослови. Верноста на Бога секогаш се смета за поважна и во крајна смисла повредна од материјалната добивка: „Подобро е малку со правда, отколку големи приходи со неправда“ (Изреки 16,8).

Уште едно прашање во Мудрите изреки е чесноста и чесното управување, водење на работите и применување на правдата (Мудри изреки  14,5.25; 16,11-13; 17,15; 20,23; 21,28; 28,14-16). Мудрите изреки не се занимаваат само со животот на поединците, туку нудат увид и во тоа како општеството во целина треба да дејствува во полза на сите, особено на оние на кои им е потребна заштита. Повторно се потсетуваме дека оние кои владеат и кои се наоѓаат во улога на водачи, со Божја помош треба токму така да постапуваат (види: Мудри изреки 8,15.16), како орудија на Неговата благодат и сочувство кон оние на кои им е потребна помош.

`Секому му е лесно да почувствува сожалување кон оние кои се наоѓаат во тешка ситуација. Но, како можеме да го искористиме тоа чувство на тага и да преземеме нешто?`
