---
title:  „Боже, стани!“
date:   22/07/2019
---

`Прочитајте Псалм 82. Каква порака пронаоѓаме во него?`

И покрај наредбите и општествените прописи кои Бог им ги дал, израелскиот народ во различни времиња во својата историја не успеал да го исполни овој план. Премногу лесно почнале да наликуваат на народите од своето опкружување, живеејќи според образецот на неправда и угнетување. Водачите и судиите воделе грижа само за себе, а нивната наклонетост можела да се купи со мито. Без суд, кој би го штител обичниот народ, посебно сиромашните, тие биле предмет на искористување.

Псалмот 82 претставува одговор на таквите прилики. Тој ја прикажува Божјата улога како Врховен судија, и ја опишува сцената во која Бог им суди на водачите и на народните судии. Овој Псалм нагласува дека тие се оние кои ги исполнуваат таквите улоги во општеството, биле „поставени да дејствуваат како судии под Негово водство“ (Eлена Вајт, Пророци и цареви, стр. 198. оригинал). Тие ја заземаат својата положба и ја извршуваат својата работа како Божји претставници и како такви кои му се потчинуваат на Бога. Според гледиштето на псалмистот, Божјата правда е пример како треба да дејствува земната правда. Таа исто така, претставува мерило според кое на правдата или неправдата – и оние што ја делат – ќе им биде судено.

Псалмот завршува со посебен повик упатен до Бога да дејствува (Псалм 82,8), да се вмеша и да ја спречи неправдата која е толку многу распространета меѓу народот. Како и многу други псалми, овој им дава глас на оние кои се неми и угнетувани, на оние чиишто гласови се замолчани со неправедниот систем во кој живеат и работат,

Осумдесет и вториот Псалм упатува повик до Бога, кој зазема положба на Врховен Судија и Суверен Владетел на универзумот и на сите народи. Не постои виш суд или авторитет до кој би можел да се упати таков повик. Со сигурност можеме да кажеме дека сѐ уште постои јасна прилика да се упати повик за помош кога земните судови не слушаат или не ги поддржуваат воплите на сиромашните и унтетените, што често се случува.

Во различните ситуации во својот живот можеме да станеме жртви на не­­правда, но од друга страна, можеме да бидеме оние кои чинат неправда или имаат корист од неа. Во текстовите како што е 82 Псалм, нао­ѓа­ме про­никливи и мудри зборови, било да сме угнетувани или угнетувачи. Бог се грижи и за неправедните судии: ги опишува како свои деца и изразува желба да изберат подобар живот (види: Псалм 82,6). Според тоа, надежта постои дури и за оние кои се на погрешна страна, кога станува збор за угнетувањето, само ако дозволат да бидат променети.
