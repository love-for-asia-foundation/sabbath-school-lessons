---
title:  Милоста и правдата во Псалмите и во Мудрите изреки Соломонови
date:   20/07/2019
---

### Прочитајте ги библиските текстови:
Псалм 9,7-9.13-20; Псалм 82; Псалм 101; Псалм 146; Мудри изреки 10,4; Мудри изреки 13,23.25; Мудри изреки 30,7-9.

> <p>Запомнете го стихот</p>
> „Заштитувајте ги: бедниот и сирачето, дај­те им правда на јадникот и сиромашниот! Избавете го измачувани­от и слабиот, истргајте го од безбожни раце!“ (Псалм 82,3.4)

Псалмите и Мудрите изреки Соломонови го опишуваат искуството на живеењето со Бога во обичните животни прилики, а не само во момен­тите на богослужение или за време на верските активности. Иако Мудрите изреки Соломонови пружаат цела лепеза практични мудрости – од односите и семејството до работата и властите – Псалмите се збирка на песни кои опфаќаат разновидни чувства и духовни искуства, од тажење до одушевено величање. Лесно е да се забележи дека нашата вера треба да влијае на секое животно искуство, бидејќи Бог се грижи за секое подрачје на нашиот живот.

Но, какво било размислување за животот во овој паднат свет тешко може да премине преку неправдата која толку длабоко ги проникнува човековите околности. Всушност, неправдата постојано се опишува како нешто за кое Господ се грижи и настојува да го ублажи. Токму Тој им е надеж на безнадежните. Иако само површно можеме да се осврнеме на она што го кажуваат овие книги во врска со оваа тема, можеби оваа лекција може да ве инспирира да бидете поактивни во служењето на потребите на сиромашните, угнетуваните и заборавените што живеат околу нас и на кои сме должни да им помогнеме.
