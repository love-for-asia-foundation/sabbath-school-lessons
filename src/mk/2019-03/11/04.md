---
title:  Воскресение на надежта
date:   10/09/2019
---

Христијанската надеж во Второто Исусово доаѓање не се однесува само на радувањето на светлата иднина. За раните христијани, телесното Исусово воскресение пружило цврста сигурност на ветувањето за Неговото враќање. Ако може да се врати од мртвите – на што и самите биле сведоци – Тој сигурно ќе се врати за да го исполни својот план, да го от­страни гревот и неговото влијание, и да го обнови светот (види: 1. Коринќаните 15,22.23).

За апостол Павле, воскресението бил клучниот елемент на адвентна­та надеж. Бил подготвен да каже дека веродостојноста на се што проповедал се темели на тоа највозвишено чудо во извештајот за Исус: „Ако, пак, Христос не воскреснал, напразна е верата ваша“ (1. Коринќаните 15,17). Размислете за неговите зборови и за тоа колку Христовото вос­кресение е важно за сѐ во што се надеваме.

`Прочитајте го текстот во 1. Коринќаните 15, 12-19. Како би му објасниле на некој незаинте­ре­сиран неверник зошто вистината за воскресението е основна за христијанската надеж?`

Присуството на воскреснатиот Исус ги преобразило првите ученици. Како што видовме, Исус претходно ги испратил да го објават и воспо­стават Божјето царство (види: Матеј 10,5-8), но Неговата смрт ја поко­ле­бала нивната храброст и ја скршила нивната надеж. Налогот што подо­ц­­на го добиле (види: Матеј 28,18-20) од воскреснатиот Исус, со излева­њето на Светиот Дух (види: Дела 2,1-4), ги поставил на патеката на која требало да го менуваат светот и да го остварат царството коешто Исус го основал.

Ослободени од силата на смртта и од стравот од неа, првите верници храбро живееле и ја објавувале веста во Исусовото име (види, на пример, 1. Коринќаните 15,30.31). Злото, кое носи смрт, е истото зло кое носи страдање, неправда, сиромаштија и угнетување во сите облици. Сепак, благодарение на Исуса и на Неговата победа над смртта, сето тоа еден ден ќе заврши. „Смртта ќе биде уништена како последен непријател“ (1. Коринќаните 15,26)

`Без оглед на тоа на кого сега му помагаме, тие секако на крајот ќе умрат. Што можеме да научиме од оваа сурова вистина за тоа колку е важно на другите да им зборуваме за надежта која можат да ја пронајдат во Исусовата смрт и воскресение?`
