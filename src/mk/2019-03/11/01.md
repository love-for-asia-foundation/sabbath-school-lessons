---
title:  Да живееме според адвентната надеж
date:   07/09/2019
---

### Прочитајте ги библиските текстови:
Лука 18,1-8; Матеј 24; Матеј 25; 1. Коринќаните 15,12-19; Проповедник 8,14; Проповедник 12,13.14; Откровение 21,1-5; Откровение 22,1-5.

> <p>Запомнете го стихот</p>
> „Затоа, мои возљубени браќа, бидете цврсти, непоколебливи, секогаш пребогати во Господовото дело, знаејќи дека вашиот труд во Господа не е напразен“ (1. Коринќаните 15,58).

Исус објавил дела Божјето царство е сегашна стварност и уште денеска можеме да бидеме дел од него. Тој ги испратил учениците да ја објават оваа вест и да го воспостават Неговото царство со проповедање на Евангелието и служење на другите, односно, со бесплатно давање бидејќи бесплатно примиле (види: Матеј 10, 5-8).

Меѓутоа, Исус јасно истакнал дека Неговото царство е поинакво – дека „не е од овој свет“ (Јован 18,36) – и дека допрва ќе дојде во сета своја полнота. Со Неговото отелотворување, служба, смрт и воскресение, Божјето царство е воспоставено, но Исус, исто така, се радувал на моментот кога Неговото царство во потполност ќе го замени царството на овој свет, а Божјето владеење ќе стане потполно.

Несомнено е дека христијаните адвентисти – оние кои го чекаат Исусовото враќање и Неговото царство – се луѓе на надежта. Меѓутоа, таа надеж не се однесува само на идниот нов свет. Иако надежта гледа во иднината, таа ја преобразува и сегашноста. Со таа надеж живееме во сегашноста онака како што очекуваме дека ќе живееме во иднината, и почнуваме да внесуваме промени кои одговараат на нашите очекувања во врска со тоа каков ќе биде светот еден ден.
