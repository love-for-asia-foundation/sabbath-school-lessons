---
title:  План за подобар свет
date:   06/07/2019
---

### Прочитајте ги библиските текстови:
Мојсеева 3,7; Матеј 22,37-40; 2. Мојсеева 22,21-23; 5. Мојсеева 14,22-29; 5. Мојсеева 26,1-11; 3. Мојсеева 25,9-23.

> <p>Запомнете го стихот</p>
> „Не се одмаздувај и немај злоба кон синовите на твојот народ. Љуби го својот ближен како себеси. Јас Сум Господ!’“ (3. Мојсеева 19,18)

Во својата милост Бог секогаш имал луѓе со кои одржувал посебен однос. Во извештаите за Енох, Ное, Аврам, Исак и Јаков – меѓу останатите – гледаме дека Бог копнее повторно да го изгради нарушениот однос со човекот. Но, тоа не било само поради добрата на овие поединци и нивните семејства. Кога биле во заедница со Бога и кога Бог ги благословувал, тоа било дел од поголемиот план тој меѓусебен однос да се обнови и да се споделат благословите со другите. Како што Бог му рекол на Аврама: „Ќе направам голем народ од тебе, ќе те благословам, ќе го прославам твоето име и самиот ќе бидеш благослов... И во тебе ќе бидат благословени сите племиња на земјата“ (1. Мојсеева 12,2.3). Кога тој бил благословен, можел да стане благослов за другите.

Овој благослов требало да дојде преку израелскиот народ и на крајот преку Месија, кој потекнал од истиот народ. Со создавањето на Израел, Бог сега дејствувал преку цел еден народ. Затоа им дал закони, прописи, празници и обичаи според кои требало да живеат и, оние коишто Бог ги благословил, да можат да ги благословуваат другите.

Нема сомнение, овој принцип постои и денеска.
