---
title:  Проповедта на гората
date:   18/08/2019
---

Исусовата најдолга проповед – или збирка на учења – е Проповедта на гората. Неговиот преглед на животот во Божјето царство, даден во три глави, започнува со изјавата за вредностите познати како Блаженства.

`Прочитајте Матеј 5,12-6. Кои се заедничките одлики на овие девет вредности или на луѓето кои Исус ги опишал како „благословени“?`

Покрај длабоката духовна примена на овие зборови, не смееме да го занемариме нивното практично значење. Исус зборувал за тоа дека треба да го препознаеме сиромаштвото во нас лично и во нашиот свет. Исто така, зборувал и за праведноста (во некои преводи гласи „правда“), понизноста, милоста, градењето мир и чистотата на срцето. Треба да забележиме каква практична разлика ќе внесат овие особини во нашиот живот и во светот кога живееме според нив. Таквото практично значење нагласено е во следните Исусови изјави, во кои ги поттикнува своите ученици да бидат сол и светлина во светот (Матеј 5,13-16).

Кога ќе се употребат на соодветен начин, солта и светлината треба да внесат промена во одредени рамки. Солта придонесува за вкусот и ја чува храната во која е додадена; симболички, го претставува доброто кое треба да им го чиниме на луѓето околу себе. Слично на тоа, светлината ја отстранува темнината, ги открива препреките и опасностите, домот или градот го прави посигурен и претставува точка според која можеме да се управуваме, дури и ако сме оддалечени од неа. Како светлина во мрачната ноќ, Исус рекол: „Така нека свети вашата светлина пред луѓето, за да ги видат вашите добри дела и да Го прослават вашиот Татко, Кој е во небесата“ (Матеј 5,16).

Овие два симбола, и солта и светлината, укажуваат на одговорноста на учениците да вршат влијание и да го подобруваат животот на луѓето околу себе. Ние сме сол и светлина кога живееме со таков живот во кој искажуваме сочувство на соодветен начин, имаме чисто срце, покажуваме понизност, твориме дал на милосрдие, градиме мир и поднесуваме лошо однесување кон нас. Според тоа, Исус ја почнува оваа проповед со повик да ги отелотвориме овие понекогаш „потценети вредности“ на Неговото царство.

`На кој начин вашата црковна заедница дејствува како сол и светлина во општеството? Во која смисла вашата заедница е подобро место затоа што Црквата дејствува во неа? Од друга страна, ако таа се распушти, како тоа би влијаело на вашата заедница?`
