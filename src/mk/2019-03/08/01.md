---
title:  „На еден од овие мои најмали браќа”
date:   17/08/2019
---

### Прочитајте ги библиските текстови:
Maтej 5,2-16.38-48; Римјаните 12,20.21; Лука 16,19-31; Лука 12,13-21; Матеј 25,31-46.

> <p>Запомнете го стихот</p>
> „А Царот ќе им одговори: ‘Вистина ви велам, доколку му направивте на еден од овие Мои најмали браќа, Мене Ми направивте’“ (Maтej 25,40).

Откако видовме дека Исусовиот живот бил посветен на грижата за другите, особено за напатените и изгубените, очекуваме дека Исус многу рекол за грижата за другите луѓе. И навистина рекол.

Исусовите пораки се практични, сосредоточени на прашањето што значи да се живее како Божји следбеник. Забележуваме дека Исус нѐ упатува на делата на правда, љубезност и милосрдие, кои Тој ги правел додека бил овде на Земјата. Доколку го следиме Неговиот пример, ќе им служиме на другите како што и самиот Тој служел. 

Исус, исто така зборувал за небесното царство. Според Исусовиот опис, небесното царство е стварност, и ние можеме уште сега да бидеме дел од него. Тоа претставува начин на живот во кој владеат поинакви приоритети, вредности и доблести во однос на оние кои ги наоѓаме во земните царства. Исус во своите учења го објаснил уредувањето на ова царство, кое опфаќа силна сосредоточеност на тоа како му служиме на Бога и како, служејќи Му, се однесуваме кон другите. Исто така, откриваме дека служењето на другите – грижата за нивните потреби и давањето поддршка – претставува начин на кој непосредно можеме да се понудиме себеси во служба на Бога.
