---
title:  За натамошно проучување
date:   23/08/2019
---

Прочитајте ги следните текстови: Eлена Вајт, Копнежот на вековите, „Mилостивиот Самарјанец“, стр. 497-505. oригинал; „На еден од овие мои најмали браќа“, стр. 637-641. oригинал; Христовите параболи, „Непремостливата бездна премостена“, стр. 260-271. oригинал; „Koj e мојот ближен?“, стр. 376-389. oригинал.

„Христос го руши ѕидот на раздвојувањето, самољубието, националните предрасуди и проповеда љубов кон сите припадници на човечкото семејство. Тој ги воздигнува луѓето од тесниот круг во кој ги затворила нивната себичност; Тој ги отстранува сите територијални граници и сите вештачки создадени разлики во општеството. Тој не прави никаква разлика меѓу соседи и странци, пријатели и непријатели. Тој нѐ учи секоја душа, на која ѝ потребна нашата помош, да ја гледаме како свој ближен, и целиот свет како поле на кое треба да работиме“ (Eлена Вајт, Mисли од гората на блаженствата, стр. 42. oригинал).

„Мерилото на златното правило е мерило на христијанството; сето она што е помалку од ова е измама. Религијата што ги наведува луѓето малку да ги ценат човечките битија, кои Христос толку многу ги ценел така што го дал и својот живот за нив; религијата што нѐ наведува да бидеме небрежни кон човечките потреби, страдања или права, е лажна религија. Ако ги омаловажуваме правата на сиромашните, напатените и грешните, покажуваме дека сме го предале Христа. Христијанството во светот има толку малку сила затоа што луѓето само го носат Христовото име, а во животот се откажуваат од неговиот карактер“ (Eлена Вајт, Mисли од гората на блаженствата, стр. 136.137. oригинал).

**Прашања за разговор**

`1. Кој е вашиот омилен текст што го проучувавме оваа седмица? Зошто?`

`2. Погледнете што напишала Елена Вајт за тоа како верата која „нѐ нѐ наведува да бидеме небрежни кон човечките потреби, страдања или права, е лажна религија“. Зошто мораме да бидеме внимателни за да ја избегнеме лесна стапица да помислиме дека ништо друго не е важно бидејќи ја имаме „вистината“ (што е точно)?`

`3. Како стиховите во отсекот од четврток покажуваат што опфаќа поседувањето на „вистината“?`

**Заклучок**

Исусовите учења претставиле поинаков начин на живот за оние кои се жители и припадници на Божјето царство. Градејќи врз темелите на Стариот завет, Тој ги повторил и проширил поуките сосредоточени на грижата за сиромашните и угнетените, нагласувајќи дека Неговите следбеници ќе живеат како луѓе полни со сочувство и милосрдие додека чекат Тој повторно да се врати.
