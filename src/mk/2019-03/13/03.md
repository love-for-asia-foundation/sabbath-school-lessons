---
title:  Остаток кој служи
date:   23/09/2019
---

Вообичаена дефиниција на народот на остатокот во библиското пророштво пронаоѓаме во текстот Откровение 12,17: „Што ги пазат заповедите Божји и верата во Исус“ (исто така види, Откровение 14,12). Според библискиот извештај, овие одлики го одредуваат Божјиот народ во подоцнежниот период од земната историја. Исто така, во библиските извештаи можеме да пронајдеме примери како таквиот остаток дејствува, а посебно како им служи на другите.

`Мојсеевиот пример во врска со тоа е изразит. Прочитајте го текстот во 2. Мојсеева 32,1-14. Каква е сличноста меѓу Мојсеј во овој изве­штај и остатокот опишан во текстот во Откровение 12,17?`

Во својот гнев кон израелскиот народ, Бог се заканил дека ќе ги уништи и дека ветувањата дадени на Аврам – дека неговите потомци ќе станат голем народ – ќе се пренесат на Мојсеја и на неговото семејство (види: 2. Мојсеева 32,10).

Меѓутоа, Мојсеј тоа не го сакал. Наместо тоа, собрал храброст да влезе во расправа со Бога, укажувајќи дека лошата слика за Господа ќе биде испратена доколку Господ постапи онака како што се заканил дека ќе направи (2. Мојсеева 32,11-13). Мојсеј тогаш оди чекор подалеку и себеси се изложува на опасност за да се заложи за овој случај пред Бога.

Мојсеј се борел својот народ да го пренесе преку пустината. Народот се жа­­лел и се расправал, особено од моментот кога ги повел кон слободата. Па сепак, Мојсеј му кажува на Бога: Ако не им простиш, „избриши ме и ме­не од книгата Твоја, во која си ме запишал“ (2. Мојс. 32,32). Мојсеј се ну­ди да се откаже од вечноста за да ги спаси оние со кои бил на тоа патува­ње. Колку силен пример за самопожртвуваност и застапување за оние кои тоа не го заслужуваат! Каков силен симбол на целокупниот план на спасение!

„Кога Мојсеј во својата молитва се заземал за Израелците, неговата плашливост потполно исчезнала во длабокото интересирање и љубов за оние за кои толку многу сторил како орудие во Божјите раце. Бог го ислушал неговото пекање и ја примил неговата несебична молитва. Тој го проверувал својот слуга; сакал да види колкава е неговата верност и љубов кон заблудениот и неблагодарен народ, и Мојсеј благородно ја издржал проверката. Неговото залагање за Израелците немало ништо себично во себе. Благосостојбата и напредокот на Божјиот избран народ му биле помили од личната чест, помили од предимството да стане татко на една силна нација. Неговата верност, простодушност и вистинска честитост му биле по волја на Господа и Тој, како на верен пастир, му доверил голема задача − да ги одведе Израелците во ветената земја“ (Елена Вајт, Патријарси и пророци, стр. 319. оригинал).

`Што ни кажува овој текст за тоа како, колку што е можно, треба да се однесуваме кон заталканите околу нас?`
