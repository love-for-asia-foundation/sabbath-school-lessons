---
title:  Заедница на слуги
date:   21/09/2019
---

### Прочитајте ги библиските текстови:
2. Коринќаните 2,14-16; 2. Мојсеева 32,1-14; 1. Петрово 2,12; Филипјаните 2,15; Ефешаните 2,19; Евреите 10,23-25.

> <p>Запомнете го стихот</p>
> „И да го држиме исповеданието на надежта цврсто, зашто верен е Оној Кој се заветувал. И да бидеме внимателни еден кон друг за да се поттикнуваме кон љубов и добри дела“ (Евреите 10,23.24).

Во нашиот стремеж да ја исполниме христијанската мисија, не треба да ги потцениме можностите на црквата како организирана заедница на верници. Веќе ги забележавме предизвиците со кои можеме да се соочиме кога тежнееме да се избориме со неправдата и сиромаштијата. Меѓутоа, работејќи со другите верници во заедницата на верните, можеме да станеме благослов за луѓето околу нас.

Ни се заканува искушението, кога ќе се собереме како црква, вниманието да го одвлече настојувањето во црквата сѐ да се одвива непречено, заборавајќи дека таа постои за да му служи на светот во кој Бог ја поставил. Како црковно тело не смееме да го занемариме страдањето и злото кои владеат околу нас. Ако Христос не го занемарувал тоа, не смееме ни ние. Мораме да бидеме верни на налогот да го проповедаме Евангелието, а покрај проповедањето треба да им помагаме и на угнетените, гладните, голите и беспомошните.

Како црковна заедница и организација, ние сме Христово тело (види: 1. Коринќаните 12,12-20). Како такви, како заедница, треба да одиме како што одел Исус, да ги досегнеме другите како што Исус ги досег­нувал, и да му служиме на денешниот свет како Исусовите раце, нозе, глас и срце.
