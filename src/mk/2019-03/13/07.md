---
title:  За натамошно проучување
date:   27/09/2019
---

Во Книгата на Елена Вајт Делата на апостолите, прочитајте ја главата „Верниот сведок“, стр. 546 – 556 оригинал.

„Ние треба да ја извршуваме работата што ја извршувале апостолите. Секој христијанин треба да биде мисионер. Треба со сочувство и сомилост да им служиме на оние на кои им е потребна нашата помош, настојувајќи со несебична сериозност да ја ублажиме несреќата на напатеното човештво...

Христовата љубов, изразена преку несебична служба, ќе биде многу поуспешна во поправањето на злото, отколку мечот и судот. Ова е неопходно за да се заплаши оној што го крши законот, но мисионската патека на љубовта може да направи повеќе од ова. Срцето, закоравено од прекори, често ќе омекне под дејството на Христовата љубов (Eлена Вајт, Во потрага по подобар живот, стр. 104.106. oригинал).

„Ропството, класниот систем, неправедните расни предрасуди, угнетувањето на сиромашните, занемарувањето на несреќните – сето ова е претставено како нехристијанско, како сериозна закана за доброто на чо­вечкиот род, и како зло кое Христовата црква, којашто Господ ја поставил, треба да го отфрли“ (Дел од говорот што А. Г. Даниелс, претседател на Генералната конференција, го одржал на закопот на Елена Вајт за нејзината работа, Life Sketches of Ellen G. White, стр. 473).

**Прашања за разговор**

`1. Многу луѓе, групи и организации настојуваат да ги олеснат потре­бите во светот. Со каква единствена сила, сфаќања и средства Христи­јан­ската адвентистичка црква може да придонесе околу оваа задача?`

`2. Можете ли да се потсетите на моментот кога црковната заедни­ца ве охрабрила и ве поддржала? Врз основа на тоа искуство, како можете да им го пружите истото охрабрување на другите?`

`3. Покрај поддршката од црковната заедница, што уште може да ви помогне да избегнете да се „уморите од правење добро“?`

`4. Дали знаете какви проекти и иницијативи поддржува Хрис­ти­­јанската адвентистичка црква насекаде во светот во врска со сиро­маштијата и залагањето за правда? Што можете да придонесете во овој аспект од работата на црковата?`

**Заклучок**

Да, како христијани повикани сме да им служиме на потребите на дру­гите, посебно на оние кои се јадосани, кои страдаат или се угнетувани. Иако имаме своја лична одговорност во оваа област, како заедница сосредоточена на служењето на другите можеме да бидеме многу поуспешни доколку работиме заедно како црковно семејство.
