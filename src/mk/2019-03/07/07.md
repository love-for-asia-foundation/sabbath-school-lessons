---
title:  За натамошно проучување
date:   16/08/2019
---

Прочитајте го следново: „Деновите на служба“, стр. 29-50. оригинал, во книгата Елена Вајт Во потрага по подобар живот; „Повторно чистењето на храмот“, стр. 589-600 оригинал, и „Во судницата на Пилат“, стр. 723-740. оригинал, во книгата Копнежот на вековите.

„Бог во својата Реч дал јасни докази дека ќе ги казни престапниците на својот Закон. Оние што се тешат со мислата дека Бог е премногу милостив за да ја изврши својата правда над грешниците, треба само да погледнат на крстот на Голгота. Смртта на безгрешниот Божји Син сведочи дека ’плата за гревот е смрт’, и дека секој престап на Божјиот закон мора да го стигне праведна казна. Христос, кој немал грев, ги зел нашите гревови на себе. Тој ја поднел кривицата на престапот и бил лишен од присуството на лицето на Отецот додека неговото срце не се скршило и неговиот живот не згаснал. Целата оваа жртва е принесена за грешникот да може да биде откупен. На ниту еден друг начин човекот не можел да биде ослободен од казната за гревот. Секоја душа што одбива да има удел во толку скапо платеното помирување мора сама лично да ја сноси кривицата и казната за својот престап“ (Елена Вајт, Големата борба, стр. 539.540 оригинал).

**Прашања за разговор**

`1. Прочитајте ја претходната изјава на Елена Вајт. Разговарајте за стварноста на неправдата: Христос, Невиниот, ја поднел казната наместо грешниците. Зошто е важно да ја имаме на ум оваа клучна вистина?`

`2. Исус никогаш не се залагал за политичка реформа за да го воспостави „царството“ на кое укажувал. Впрочем, историјата е полна со многу тажни извештаи за луѓе кои во име на помагање на потчинетите и угнетените користеле насилство и вршеле притисок. Многу често, сè што било постигнато била промена на една угнетувачка група со друга. Иако христијаните можат и треба да соработуваат со властите за да им помогнат на неволните, зошто секогаш треба да бидат внимателни кога станува збор за користење на политиката за постигнување на овие цели?`

`3. Размислете што опфаќа планот на спасението. Исус, Праведникот, страдал заради неправедните, што значи за секој од нас. Зошто е оваа возвишена жртва, поднесена поради нас, треба да нѐ направи нови луѓе во Христа?`

**Заклучок**

Исусовата служба во евангелијата е претставена и објаснета во однос на работата на старозаветните пророци. Радосната вест за сиромашните, слобода на угнетуваните и исцелување на слабите биле објавувани како обележје на Месија – и нешто што Исус го покажал во својата служба. Сепак, кога ја доживеал смртта, тој го поднел ударот на неправдата, но на крајот го победил она најлошото во паднатиот човечки род и нечовечноста. Благодарение на Неговата неправедна смрт во наша полза, нашите гревови можат да ни бидат простени, а ние имаме ветување за вечен живот.
