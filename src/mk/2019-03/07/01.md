---
title:  Исус и оние на кои им е потребна помош
date:   10/08/2019
---

### Прочитајте ги библиските текстови:
Лука 1,46-55; 4,-16-21; 7,18-23; Матеј 12,15-21; 21,12-16; Марко 11,15-19; Исаија 53,3-6.

> <p>Запомнете го стихот</p>
> „Господовиот Дух е на Мене, зашто Ме помаза и Ме испрати да им проповедам на бедните; да ги исцелам скрушените по срце, да им навестам на заробениците, дека ќе бидат пуштени, на слепите дека ќе прогледаат; да ги пуштам на слобода напатените; и да ја навестам благопријатната Господова година“ (Дела 13,38.39).

Меѓу останатите причини за Исусовото отелотворување, е и таа дека Тој дошол да ни покаже каков е Бог. Тоа го сторил со своето поучување, со својата жртва и со својот живот; односно, со начинот на кој се однесувал кон обичните луѓе. Многу од неговите дела извршиле моментални, вистински промени во животот на луѓето.

Оваа страна од службата на Месија ја прорекле старозаветните пророци, Исусовата мајка, Марија, па дури и Исус лично, кога ја одредил својата мисија во првата запишана проповед (Лука 4). Покрај тоа, писателите на евангелијата честопати, кога зборувале за животот на Исус, го користеле јазикот на старозаветните пророци во своите обиди да ги објаснат Неговите дела. На овој начин, животот на Исус јасно се гледа во учењата на овие пророци, како и нивното сочувство кон сиромашните и угнетуваните.

Меѓутоа, верските водачи во Исуса гледале закана. Ужасен пример за неправда и суровост претставува моментот кога го уапсиле Исуса, непра­ведно му суделе и Го распнале. Преку Исуса, Бог нѐ запознал со тоа што е неправдата, и во Неговата смрт тој го разоткрил ужасот на злото. Во Неговото воскресение, извојувал победа за живот, добрина и спасение.
