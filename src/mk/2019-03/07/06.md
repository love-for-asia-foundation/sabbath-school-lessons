---
title:  ХРИСТОВИОТ КРСТ
date:   15/08/2019
---

Утешно е тоа што Бог го гледа и го слуша плачот на сиромашните и неволните. Неверојатно е што Бог во Исус ја доживеал најлошата форма на земна нечовечност, угнетување и неправда. И покрај сочувството и добрината што ги покажал Исус во својот живот и служење, Неговата смрт настанала како резултат на омраза, завист и неправда.

Од моментот кога Исус ги изговорил молитвите во Гетсиманската градина, во кои се гледало неговото големо страдање, до моментот на Неговото апсење, „судење“, мачење, потсмевање, распнување и смрт, тој поднел тешко искушение на болка, суровост, зло и угнетувачка сила. Сето ова се влошувало поради невиноста, чистотата и добрината на Оној што го поднел сето тоа: „Туку се лиши Самиот Себе, и зеде обличје на слуга станувајќи сличен со луѓето. И откако се најде во лик како човек, Тој се понизи Самиот Себе и стана послушен до смрт, дури и до смрт на крст“ (Филипјаните 2,7.8). Гледајќи низ призмата на извештајот за спасението, ја забележуваме убавината на Исусовата жртва што ја поднел заради нас, но не треба да ги заборавиме стравотиите на страда­њата и неправдите што ги доживеал.

`Прочитајте Исаија 53,3-6. Што ни кажува овој текст, што се случило со Исуса, Невиниот кој страдал за грешниците? Како ни помага да разбереме за што е преку нас?`

Бог во Исуса знае што значи да се биде жртва на злото и неправдата. Погубувањето на невин човек е злосторство; а далеку поголемо е убиството на Бога. Бог толку многу се поистоветил со нас во нашата слаба и падната состојба што не можеме да се сомневаме во Неговата емпа­тија, сочувство и верност: „Зашто, немаме првосвештеник кој не може да сочувствува со нашите слабости, туку Кој бил искушуван во сè како нас, освен гревот“ (Евреите 4,15). Какво откровение на Божјиот карактер! Како нашите мисли ги преокупираме со радосната вест за Бога што ја претставува крстот?

`Зошто во центарот на нашата мисија и цел и на сè она што го прави­ме за Господа, особено во приближувањето кон неволните, секогаш мораме да ја имаме на ум смртта на Исус како наша Замена – не само поради самите нас, туку и заради оние на кои им помагаме?`
