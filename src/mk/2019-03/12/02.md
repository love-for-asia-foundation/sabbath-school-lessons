---
title:  Највисоките вредности на Царството
date:   15/09/2019
---

Како што е јасно кажано во Исусовите учења и во списите на новозаветните писатели, оние кои одлучуваат да живеат како членови на Божјето царство живеат според поинакви вредности и приоритети во однос на светот.

`Прочитајте Матеј 6,25-33. Какво охрабрување ни пружаат овие стихови и како тоа треба да влијае на нашите највисоки вредности?`

Исус поучувал дека животот е „повеќе од храната, и телото од облеката?“ (Maтej 6,25). Храната и облеката секако се важни, но мораме да ги гледаме во светлината на Божјето царство, што значи повторно мораме на реални и практични начини да ги поставиме приоритетите во својот живот. Кога во Библијата го препознаваме повикот да ги поддржиме другите и да се грижиме за нив, овој повик, исто така, станува еден од нашите приоритети додека се стремиме да го следиме Исусовиот пример. Иделно би било овој повик да ни помогне да бидеме помалку сосредоточени на себе, а повеќе на другите.

Овој поинаков збир на приоритети го менува и нашиот однос кон оние кои имаат власт над нас и над угнетените. Иако Библијата им налага на христијаните да ја почитуваат власта и да ѝ бидат послушни, колку што тоа е можно (види, на пример, Римјаните 13,1-7), исто така има моменти кога треба да ги повториме зборовите на Петар: „Треба да Го слушаме Бога повеќе, отколку луѓето“ (Дела 5,29). Исус ги усогласил овие две начела во својот одговор упатен до оние кои се обиделе да Го измамат во врска со ова прашање: „Подајте му го царевото на царот, а Божјото на Бога!“ (Матеј 22,21) Оние кои се на власт, било државна или некој друг облик на власта, често ја спроведуваат и ја чуваат со закани или сила. Како што видовме во Исусовиот живот, животот на вера не претпочита секогаш и во секоја прилика да бидеме пасивни кога ќе се соочиме со злото. На пример, во врска со ропството во Америка, Елена Вајт запишала: „Кога човечките закони се спротивставени на Божјата Реч и Божјите закони, ние треба да ги слушаме овие последните, без оглед на последиците. Законот на нашата земја, кој бара да го испорачаме робот на неговиот господар, не треба да се послуша и треба да бидеме подготвени да ги сносиме последиците од кршењето на тој закон. Робот не е сопственост на ниту еден човек. Само Бог е господар на луѓето, а човекот нема право да ја земе Божјата сопственост во свои раце и да тврди дека е негова“ (Testimonies for the Church, 1. книга, стр. 201.202).

`Каде е границата помеѓу послушноста на властите и залагањата за оние можеби се жртви на угнетувачата власт?`
