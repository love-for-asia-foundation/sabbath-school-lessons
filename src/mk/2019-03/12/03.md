---
title:  Умор од сочувство
date:   16/09/2019
---

Додека се спротивставуваме на можноста нашите добри намери да бидат надвладеани од „неволјите во светот“, многумина од нас би сакале повеќе да направат и да внесат промена во животот на напатените. Бројните ставови и постапки можат да ни помогнат позитивно да изреагираме кога се во прашање оние на кои им е потребна помош.

**Сочувство:** Како што видовме, првите чекори кои можеме да ги преземеме е да ја препознаеме туѓата болка и да покажеме сочувство кон оние што страдаат. Треба да ја негуваме и чуваме чувствителноста кон напатените. Денеска се зборува за „уморот од сочувство“, за идејата според која сме толку изложени на тага и несреќа што многумина од нас се заморуваат од мноштвото причини кои бараат наша емоционална сила и финансиска поддршка. Исус бил сосема свесен за злото и за болката околу Себе; сепак и понатаму бил сочувствителен. Така и ние мораме да правиме. 

**Учење:** Бидејќи многу прилики во кои владеат неправдата и сиромаштијата се сложени, слушањето и учењето во ваквите прилики е многу важно. Има многу примери во кои добронамерни луѓе нанеле штета во животот на други луѓе обидувајќи се да им помогнат. Бидејќи тоа не е оправдување да не се дејствува, треба да настојуваме да се вклучиме на промислен начин, откако за сѐ сме се информирале.

**Молитва:** Кога ќе воочиме проблем, прва наша мисла е да преземеме „практични“ чекори. Меѓутоа, Библијата нѐ потсетува дека молитвата е практична. На животите на сиромашните и угнетените можеме да влијаеме со своите молитви, молејќи се и за нив и за оние кои имаат власт над нив (види: 1. Тимотеј 2,1.2), како и со барање на Божјето водство како на најдобар начин да продолжиме да дејствуваме нудејќи ја нашата помош (види: Мудри изреки 2,7.8).

**Очекувања:** Уште еден важен елемент во настојувањето да го ублажиме страдањето е да имаме соодветни очекувања, со оглед на сложеноста на општествените, политичките и личните околности. Нашата надеж треба да се состои во тоа на луѓето да им пружиме можности и прилики кои инаку, можеби, не би ги имале. Понекогаш ќе бидеме разочари од тоа како луѓето ги користат овие прилики, но мораме да ги почитуваме нивните одлуки. На каков начин и да се обидеме да работиме во полза на напатените, нашето водечко начело мора да гласи: „И така, сè што сакате да ви прават луѓето, правете им и вие така“ (Матеј 7,12).

`Прочитајте Јаков 1,5-8. Каква улога молитвата треба да има во хрис­тијанската работа? Што ни кажува Јаков 2,15.16 за тоа како можеме да придонесеме во услишувањето на нашите молитви за другите?`
