---
title:  Глас за немите
date:   19/09/2019
---

Соломон запишал дека постои „време за молчење и време за зборување“ (Проповедник 3,7). Бил во право, но да се пронајде таква рамнотежа, тоа за никого не е едноставно. Меѓутоа, кога станува збор за тоа да збо­руваме во полза на поробените, да бидеме глас за немите и да го побе­диме злото со добро, дали е можно дека како црква сме грешеле во сми­сла дека премногу сме молчеле кога нашиот глас требало да се слушне?

Христијаните често зборуваат дека тие се Исусови раце и нозе, укажу­вајќи на повикот за практична служба на другите, како што Исус би сакал да правиме. Меѓутоа, во рамките на пророчката улога, како што е прикажано во Библијата, Божјиот прв повик упатен на луѓето е да бидат Неговиот глас – зборувајќи во Божје име, но и во име на оние кои Бог сака да ги одбрани (види: Псалм 146,6-10).

`Прочитајте го текстот во Исаија 58,1-10. Што ни порачува оваа порака, дадена во одредено време, на одредно место и во одредени рамки, нам денес кои живееме во поинакво време, место и рамка? Во која мера приликите навистина се промениле од моментот кога Исаија ги забележал овие зборови, па до денешно време?`

Повикот на пророците да се твори правдата, никогаш не бил општоприфатен. Меѓутоа, вдахновениот налог што го примиле од Бога, сфаќајќи го Божјиот жар за правда, сочувствувајќи со положбата на сиро­машните и угнетените, тежнеејќи кон најдоброто за општеството, овие пророци се осмелиле да бидат гласот на немите во своето време и место, и покрај противењето, непријатностите и опасностите (види: 1. Петрово 3,17).

Врз основа на своето сфаќање на Евангелието и повикот да го отсја­јуваат Исуса во светот, и христијаните адвентистички можат многу да понудат во врска со соочувањето со злото во светот.

На пример, „Христијаните адвентистички веруваат дека делата со кои се намалува сиромаштијата и неправдите се важен дел од христијанската општествена одговорност. Библијата јасно го открива Божјето посебно интересирање за сиромашните и Неговите очекувања како треба Неговите следбеници да постапуваат кон оние кои не можат сами да се грижат за себе. Сите човечки суштества го носат Божјиот лик и ги примаат Божјите благослови (Лука 6,20). Работејќи со сиромашните, ние го следиме Исусосвиот пример и поука (Матеј 25,35.36). Како духовна заед­ница, христијаните адвентисти се залагаат за правда на сиромашните и и ја отвораат ‚својата уста за немиот‘ (Мудри изреки 31,8) и против оние кои ‚го одземаат правото на сиромаштијата‘ (Исаија 10,2). Ние соработуваме со Бог кој покажува ‚правда на сиромашниот‘ (Псалм 140,12)“ (Seventh-day Adventist Official Statement on Global Poverty, 24. јуни 2010).
