---
title: Toetav mõte
date: 12/07/2019
---

Loe Ellen G. White’i raamatust _Patriarhid ja prohvetid_ peatükke „Iisraellastele antakse käsuseadus“, lk 303–314 ja „Jumala hoolitsus vaeste eest“, lk 530–536.

„Moosese seadustele oli omane, et siis, kui esmalt täideti Jumala poolt nõutud osa, hakati eriliselt märkama ka vaestele osutatava heldemeelsuse, hoolitsuse ja külalislahkuse võimalusi. Ehkki Jumal oli tõotanud vägagi oma rahvast õnnistada, ei kavatsenud Ta jätta neid täiesti teadmatusse vaesusest. Ta ütles, et vaesed ei lõpe maalt iialgi. Tema rahva hulgas pidi olema ikka neid, kes vajasid kaastunnet, õrnust ja heatahtlikkust. Nii nagu nüüdki tabas paljusid õnnetus, haigus või varanduse kadu. Ent niikaua, kui iisraellased järgisid Jumalast antud juhiseid, ei pidanud nende hulgas olema kerjuseid ega nälgivaid inimesi.“ – Ellen G. White, _Patriarhid ja prohvetid:, lk 530, 531._

„Need määrused anti rikastele samavõrra õnnistuseks nagu vaestelegi. Need ohjeldasid ahnust ja ennastülendavat meelsust ning arendasid heategevuse õilsat joont. Soodustades hea tahte avaldusi ja usaldust kõikide inimklasside vahel, tugevdasid need ühiskondlikku korda ja valitsust. Me kõik oleme ju inimperekonna suures põimingus, ning kõik see, mida võime teha teiste kasuks ja julgustamiseks, peegeldub õnnistusena tagasi meile endile.“ – Leheküljed 534, 535.

**Küsimused aruteluks:**

`1. Milline joon, seadus või korraldus Jumala antud näidisest selle ühiskonna jaoks, mille Mooses ja iisraellased pidid üles ehitama, köidab sinu tähelepanu enim (ükskõik, kas seda on nimetatud just sellel nädalal õpitus või pärineb see su laiemast lugemisest)?`

`2. Mida sa arvad, miks näib Jumal seadustes, mida Ta oma rahvale andis, keskenduvat nii suurel määral kõige kaitsetumatele?`

`3. Kuidas peaksime tänapäeval neist seadustest aru saama ja nendega suhestuma? Kuidas valime, mis neist on meie jaoks tänapäeval kohaldatav ja asjakohane? Mis on tähtsaim, mida saame neist üksikasjalikest juhtnööridest õppida selle kohta, kuidas iisraellased pidid oma ühiskonda ja elu korraldama?`

**Kokkuvõte:** Jumal kuulis Egiptuses kannatava Iisraeli rahva hüüdeid ja sekkus, et neid päästa. Ta püüdis nendega luua erilise lepingulise suhte ning tegutseda koos nendega, et rajada uus ühiskond, mis olnuks õnnistuseks kõikidele, ka neile, kes jäävad sageli unarusse, on tõrjutud ja kaitsetud.

---

Annetus >> Peakonverents - maailmamisjon

Päikeseloojang 22:21