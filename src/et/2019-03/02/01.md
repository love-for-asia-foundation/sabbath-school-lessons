---
title:  Parema maailma mudel
date:   06/07/2019
---

### Selle nädala õppeaine
2Ms 3:7; Mt 22:37–40; 2Ms 22:20–22; 5Ms 14:22–29; 26:1–11; 3Ms 25:9–23.

> <p>Juhtsalm</p>
> „Ära tasu kätte ja ära pea viha oma rahva laste vastu, vaid armasta oma ligimest nagu iseennast! Mina olen Issand!“ (3Ms 19:18).

Jumalal oma halastuses on alati olnud inimesi, kellega Ta on eriliselt suhelnud. Kui nimetada vaid mõnd, siis näeme Eenoki, Noa, Aabrahami, Iisaki ja Jaakobi elulugudes Jumala igatsust taastada purunenud suhe inimestega. Kuid see polnud vaid mõningate üksikisikute ja nende perekondade hüvanguks. Kui nemad olid seotud Jumalaga ja Tema neid õnnistas, siis oli see osa suuremast plaanist; plaanist suhe parandada ja kaasinimestega õnnistusi jagada. Jumal ütles ju Aabrahamile: „Ma teen sind suureks rahvaks ja õnnistan sind, ma teen su nime suureks, et sa oleksid õnnistuseks!...ja sinu nimel õnnistavad endid kõik suguvõsad maa peal!“(1Ms 12:2, 3). Olles õnnistatud, sai ta olla õnnistuseks teistele.

See õnnistus pidi saabuma Iisraeli rahva kaudu ja lõpuks Messia kaudu, kes oli määratud sellest rahvast tulema. Iisraeli rahvast luues hakkas Jumal nüüd töötama terve rahvaga. Seega asus Ta neile andma seadusi, määrusi, pidupäevi ja kombeid, mis esindasid elamise viisi, mille varal need, keda Jumal õnnistas, olid võimelised õnnistama ka kaasinimesi.

Kahtlemata on see põhimõte olemas tänapäevalgi.

_Selle nädala õppetükki õppides valmistud hingamispäevaks, 13. juuliks._