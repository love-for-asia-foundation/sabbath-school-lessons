---
title: Hingamispäev - vabaduse päev
date: 13/07/2019
---

### Selle nädala õppeaine
2Ms 16:16–18; 2Ms 20:8–11, 5Ms 5:12–15; Mt 12:9–13; 3Ms 25:1–7.

> <p>Juhtsalm</p>
> „Ja ta ütles neile: „Hingamispäev on seatud inimese jaoks, mitte inimene hingamispäeva jaoks“ (Mk 2:27).

Loomisnädala viimase teona lõi Jumal hingamispäeva. On öeldud, et sellel seitsmendal päeval Jumal mitte ainult ei puhanud, vaid lõi puhkuse maailmakorra lahutamatuks osaks. Hingamispäev oli näidis sellest, kuidas meid loodi lävima Jumalaga ja üksteisega.

Niisiis polegi väga üllatav leida, et hingamispäev kui Jumala plaani üks osa oma rahva jaoks ilmneb üsna iisraellaste uue rahvusriigi rajamise alguses. Sellel pidi olema heebrealaste elus keskne koht.

Kui juttu tuleb hingamispäevast, kandub vestlus sageli sellele, kuidas seda pidada. Mida me ei peaks tegema ja muud seesugust. Nii tähtsad, kui sellised küsimused ka poleks, tuleb meil hoomata seda terviklikku osa, mida hingamispäev pidi täitma maailmas ning Jumala rahva elus Jumala armu ja eelhoolitsuse märgina.

Jeesus ütles, et seitsmenda päeva hingamispäev loodi kogu inimkonna jaoks. Kui me siiralt „peame meeles hingamispäeva“, siis muudab see meid nädala igal päeval ja – nagu Jeesus näitas – sellest saab ka kaasinimeste õnnistamise vahend.

_Selle nädala õppetükki õppides valmistud hingamispäevaks, 20. juuliks._