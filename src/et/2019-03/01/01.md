---
title:  Jumal lõi...
date:   29/06/2019
---

### Selle nädala õppeaine
1Ms 1., 2. ja 3. ptk; Ap 17:28; Ps 148; Ps 24:1, 1Ms 4:1–9; Mt 22:37–39; Ilm 14:7.

> <p>Juhtsalm</p>
> „Kes rõhub viletsat, teotab tema Loojat, aga kes halastab vaese peale, austab Loojat“ (Õp 14:31).

Oled sa kunagi midagi loonud – võib-olla meisterdanud mõne eseme, valmistanud toidu või teinud muud loovat tööd – ja andnud selle inimesele, kes sinu töö katki tegi või kõrvale lükkas? Kui jah, siis oled pisut aimu saanud sellest, mida koges Jumal, kes tegi selle maailma ja andis inimestele elu ning nägi siis, et patt tegi Tema loodu katki.

Piibel ütleb, et see maailm loodi hoolikalt ja loodi „väga hästi“. Moosese esimese raamatu 1. ja 2. peatükist nähtub, mida Jumal oma loomingu suhtes tundis. Selles kontekstis tuleb meil lugeda 1Ms 3. peatüki pattulangemise lugu ja Jumala suurt murelikkust siis, kui Ta seisab silmitsi inimestega, keda on loonud.

Väärib märkimist, et meie maailm on miski, mida Jumal armastab, vaatamata patu, vägivalla, ebaõigluse ja avaliku vastuhaku aastatuhandetele. Ja veel tähelepanuväärsem on see, et kui Jumal käivitas oma plaani maailma lunastamiseks ja uueksloomiseks, andis Ta meile, usklikele, oma osa Tema suuremates plaanides. Jah, oleme Tema armust osasaajad; kuid armust, mida oleme saanud, on meile antud teha töö oma Issanda kaastöölistena. See on tõsine, pidulik kohustus!

_Selle nädala õppetükki õppides valmistud hingamispäevaks, 6. juuliks._