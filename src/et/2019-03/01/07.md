---
title: Toetav mõte
date: 05/07/2019
---

Loe Ellen G. White’i raamatust _Patriarhid ja prohvetid_ peatükki „Loomine“, lk 44–51.

„„Jumal on armastus.“ … Jumala olemus ja Tema käsk on alati olnud ja saab alati olema armastus. „Kõrge ja üllas, kes igavesti elab“ ja kelle „teed on igavesed“, ei muutu. Tema juures „ei ole muutust ega varjutuste varju“…

Loova väe iga ilming kõneleb lõpmatust, igavesest armastusest. Jumala kõikvõimsus tähendab õnnistuste täiust kõikidele loodud olevustele.“ – Ellen G. White, _Patriarhid ja prohvetid_, lk 33.

„Juhul, kui inimesed Issanda omanduse ustavate majapidajatena teeksid oma osa, ei kisendaks keegi leiva järele, keegi ei taluks viletsust, keegi poleks alasti ja puuduses. Inimeste ustavusetus toob kaasa sellise kannatusterohke olukorra, millesse inimkond on langenud… Jumal on teinud inimesed Tema majapidajaiks ning Tema ei ole vastutav selle pärast, et inimsool on kannatused, häda, alastiolek ja puudus. Issand on rohkelt kõigega varustanud.“ – Ellen G. White, _Welfare Ministry_, lk 16.

**Küsimused aruteluks:**

`1. Vaata hoolega Ellen White’i viimatiloetud väljavõtet. Mida ta ütleb? Kes tema sõnade kohaselt vastutab viimaks selle suure vaesuse pärast, mida näeme? Mida peaks loetu meile rääkima ustavaks majapidajaks olemise tähtsuse kohta?`

`2. Kuivõrd võimalik on meil ikka veel näha Jumala kätetöö headust, kuigi patust põhjustatud rikutus on väldanud tuhandeid aastaid? Mida saame teha inimestena, kes usuvad Looja-Jumalasse, et aidata kaasinimestel näha Tema loomistöö headust?`

`3. Kuidas saad sina aru sõnast 'majapidaja'? Kas miski selle nädala õppetükis avardas su mõtet selle osas, sest Jumal on meid ju eriliselt kutsunud majapidajaiks?`

`4. Kuidas muutub meie suhtumine kaasinimestesse ja nende kohtlemine, kui näeme igas kohatud inimeses meeldetuletust, et selle isiku on „Jumal loonud oma näo järgi ja ta on Temale armas“?`

**Kokkuvõte:** Jumal lõi hea ja täieliku maailma ning määras oma näo järgi loodud inimesed Tema loomingut „harima ja hoidma“. Patu tõttu purunesid suhted, mida Jumal algselt meie jaoks kavandas, kuid meil on endiselt täita loomistöö ja kaasinimeste eest hea hoolekandja osa. Selle osa täitmine on üks viis, kuidas austame Jumalat kui meie Loojat.

---
Annetus >> kohalik kogudus

Päikeseloojang 22:29