---
title: ພະ​ບັນ​ຍັດສິບ​ປະ​ການ
date: 08/07/2019
---

`ອ່ານພະ​ບັນ​ຍັດສິບ​ປະ​ການໃນ​ພຣະ​ທຳ​ອົບພະ​ຍົບ 20:1-17. ຈາກ​ນັ້ນ ໃຫ້​ອ່ານ​ສິ່ງ​ທີ່​ພ​ຣະ​ເຢ​ຊູ​ກ່າວ​ກ່ຽວ​ກັບພ​ຣະ​ບັນ​ຍັດສິບ​ປະ​ການ​ໃນພ​ຣະ​ທຳ​ ມັດ​ທາຍ 22:37. ຄຳ​ເວົ້າ​ຂອງ​ພ​ຣະ​ເຢ​ຊູ​ນັ້ນຊ່ອຍ​ທ່ານ​ໃຫ້​ເຂົ້າ​ໃຈພ​ຣະ​ບັ​ນ​ຍັດ​ສິບ​ປະ​ການ​ດີ​ຂຶ້ນ​ແນວ​ໃດ?`

ໃຫ້ພວກເຮົາມາເບິ່ງພຣະທຳ ອົບພະຍົບ 20:1-17. ທ່ານເຫັນຫຼືບໍ່ວ່າກ່ອນທີ່ໂມເຊຈະມອບກົດລະບຽບໃຫ້ກັບຄົນຂອງພຣະເຈົ້າ ເພີ່ນໄດ້ໃຫ້ສິ່ງອື່ນກ່ອນ? ສິ່ງນີ້ແມ່ນຫຍັງ? ເພິ່ນໄດ້ໃຫ້ຄຳເຕືອນພວກເຂົາ. ເພິ່ນໄດ້ເຕືອນບອກວ່າ ບໍ່ໃຫ້ລືມວ່າພຣະເຈົ້າໄດ້ປົດປ່ອຍພວກເຂົາອອກຈາກປະເທດເອຢິບ. ແລ້ວໂມເຊກໍມອບກົດລະບຽບ 10ຂໍ້ໃຫ້ສຳລັບວິທີການດຳເນີນຊີວິດແບບໃໝ່ຂອງເຂົາ. ກົດເຫຼົ່ານີ້ສະແດງໃຫ້ພວກເຮົາເຫັນວ່າ ມະນຸດຄວນຮັກພຣະເຈົ້າ ແລະຮັກຊຶ່ງກັນແລະກັນ.

ມັນເປັນການງ່າຍທີ່ຈະບອກຕົນເອງວ່າ ພວກເຮົາບໍ່ໄດ້ເປັນຄົນບໍ່ດີ. ພວກເຮົາບໍ່ໄດ້ຂ້າຜູ້ໃດ ຫຼື ລັກສິ່ງໃດແມ່ນບໍ? ດັ່ງນັ້ນ ທ່ານອາດຈະຄິດວ່າ ທ່ານກຳລັງເປັນຄົນດີ. ແຕ່ພຣະເຢຊູໄດ້ບອກຢ່າງຈະແຈ້ງວ່າ ການຮັກສາພະບັນຍັດສິບປະການນັ້ນມີຄວາມໝາຍຫຼາຍກວ່າ ການບໍ່ເຮັດສິ່ງທີ່ຜິດ. ແນວຄິດຂອງເຮົາກໍສາມາດລະເມີດກົດບັນຍັດຂອງພຣະເຈົ້າ. ດັ່ງນັ້ນ ການບໍ່ເຮັດສິ່ງທີ່ເຮົາຮູ້ວ່າຄວນເຮັດນັ້ນກໍ່ເຊັ່ນກັນ (ອ່ານ ມັດທາຍ 5:21-30). ທ່ານລອງຈິນຕະນາການໃນຫົວຂອງທ່ານເຖິງກຸ່ມຄົນໜຶ່ງທີ່ບໍ່ເຄີຍລະເມີດກົດບັນຍັດຂອງພຣະເຈົ້າ! ມັນຈະເປັນແບບໃດ? ມັນກໍຄືກັບກຸ່ມຄົນໜຶ່ງທີ່ເຕັມໄປດ້ວຍຄວາມຮັກສຳລັບພຣະເຈົ້າ. ຄວາມຮັກທີ່ເຂົາມີຕໍ່ພຣະເຈົ້ານັ້ນຈະເຮັດໃຫ້ພວກເຂົາຮັກຊຶ່ງກັນແລະກັນ.