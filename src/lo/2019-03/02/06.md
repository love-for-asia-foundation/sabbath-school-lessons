---
title: ປີແຫ່ງອິດສະຫຼະພາບ
date: 11/07/2019
---

`ອ່ານລະບຽບພວກເລວີ 25:8-23. ໃຫ້ສັງເກດຄຳເວົ້າເຫຼົ່ານີ້ເປັນພິເສດ: “ເຈົ້າຢ່າສໍ້ໂກງກັນ” (ລະບຽບພວກເລວີ 25:14) ແລະ “ຢ່າສໍ້ໂກງກັນ” (ລະບຽບພວກເລວີ 25:17). ທ່ານຄິດວ່າຊີວິດຂອງເຮົາຈະມີຄວາມແຕກຕ່າງແນວໃດ ຖ້າຫາກພວກເຮົາເຊື່ອຟັງກົດຕ່າງໆໃນຂໍ້ພຣະຄຳພີເຫຼົ່ານີ້?`

“ພຣະເຈົ້າໄດ້ສ້າງກົດລະບຽບຂຶ້ນມາເພື່ອຊ່ອຍປະຊາຊົນຂອງພຣະອົງໃຫ້ຈື່ວ່າພວກເຂົາລ້ວນແຕ່ສະເໝີພາບກັນ. ບໍ່ມີຜູ້ໃດດີກວ່າຜູ້ໃດ. ພຣະເຈົ້າຊົງປະທານຜົນລະປູກໃຫ້ແກ່ປະຊາຊົນຂອງພຣະອົງໃນປີທີເຈັດແລະໃນປີແຫ່ງສຽງເຂົາສັດ. ຜົນລະປູກເຫຼົ່ານີ້ກໍເປັນຂອງຂວັນ. ພຣະເຈົ້າຊົງປະທານຂອງຂວັນເຫຼົ່ານີ້ໃຫ້ແກ່ປະຊາຊົນຂອງພຣະອົງ ເພື່ອຊ່ອຍພວກເຂົາໃຫ້ແກ້ໄຂບັນຫາໃນຊຸມຊົນ ເຊີ່ງບັນຫາເຫຼົ່ານີ້ໄດ້ເກີດຂຶ້ນເມື່ອພວກຜູ້ນຳໄດ້ສູນເສຍເງິນ ຫຼືບໍ່ໄດ້ບໍລິຫານດິນດອນຢ່າງສະຫຼາດ.” (ປຶ້ມທ່ານນາງເອເລັນຈີໄວທ໌)

ປະຊາຊົນຂອງພຣະເຈົ້ານັ້ນໄດ້ປະຕິບັດຕາມກົດເຫຼົ່ານີ້ດົນປານໃດ? (ອ່ານ 2 ຂ່າວຄາວ 36:21). ຜູ້ຊ່ຽວຊານພຣະຄຳພີກໍບໍ່ແນ່ໃຈ. ເຖິງຢ່າງໃດກໍດີ ກົດເຫຼົ່ານີ້ກໍສະແດງໃຫ້ພວກເຮົາເຫັນວ່າຊີວິດຈະເປັນແນວໃດຖ້າຫາກພວກເຮົາເຊື່ອຟັງພຣະເຈົ້າຢ່າງສົມບູນ. ກົດຂອງພຣະເຈົ້າກໍສະແດງໃຫ້ເຫັນຄວາມຮັກຂອງພຣະເຈົ້າສຳລັບຄົນທີ່ທຸກຍາກ. ນອກຈາກນັ້ນ ກົດເຫຼົ່ານີ້ຍັງສະແດງໃຫ້ພວກເຮົາເຫັນວ່າ ພຣະເຈົ້ານັ້ນຊົງຕ້ອງການໃຫ້ເຮົາມີຄວາມຍຸດຕິທຳຕໍ່ຄົນອື່ນ.