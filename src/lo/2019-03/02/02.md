---
title: ພ​ຣະ​ເຈົ້າ​ຜູ້​ໄດ້​ຍິນ​ສຽງ​ຮ້ອງ​ທຸກ​ຂອງ​ເຮົາ
date: 07/07/2019
---

`ພ​ຣະ​ທຳ​ ອົບ​ພະ​ຍົບ 3:16,17 ກ່າວ​ກ່ຽວ​ກັບແຜນ​ການ​ຂອງ​ພ​ຣະ​ເຈົ້າ​ທີ່​ຈະ​ຊ່ອຍ​ປະ​ຊາ​ຊົນ​ຂອງ​ພ​ຣະ​ອົງ​ໃຫ້​ລອດ​ພົ້ນ. ພ​ຣະ​ເຈົ້າ​ໄດ້​ບອກ​ໃຫ້​ໂມ​ເຊ​ກ່າວ​ສິ່ງ​ໃດ​ຕໍ່​ຜູ້​ນຳ​ຂອງ​ຊົນ​ຊາດ​ອິດ​ສະ​ລາ​ເອນ? ທ່ານ​ຄິດ​ວ່າ ເປັນ​ຫຍັງ​ພ​ຣະ​ເຈົ້າ​ຈຶ່ງ​ປະ​ທານ​ຂ່າວ​ສານ​ທີ່​ພິ​ເສດ​ນີ້​ໃຫ້​ແກ່​ປະ​ຊາ​ຊົນ​ຂອງ​ພ​ຣະ​ອົງ?`

ພ​ຣະ​ເຈົ້າ​ໄດ້​ບ​ອກ​ປະ​ຊາ​ຊົນ​ຂອງ​ພ​ຣະ​ອົງກ່ຽວ​ກັບ​ດິນ​ແດນ​ແຫ່ງ​ພ​ຣະ​ສັນ​ຍາ. ພ​ຣະ​ເຈົ້າ​ຈະ​ນຳ​ພາ​ປະ​ຊາ​ຊົນ​ຂອງ​ພ​ຣະ​ອົງອອກ​ຈາກ​ປະ​ເທດ​ເອ​ຢິບ​ເພື່ອ​ໄປ​ທີ່​ນັ້ນ. ນອກ​ຈາກ​ນັ້ນ ພ​ຣະ​ອົງ​ຍັງ​ບອກປະ​ຊາ​ຊົນ​ຂອງ​ພ​ຣະ​ອົງ​ວ່າ ພວກ​ເຂົາ​ຈະ​ບໍ່​ຕົກ​ທຸກ​ໄດ້​ຍາກເມື່ອ​ພວກ​ເຂົາ​ອອກ​ຈາກ​ປະ​ເທດ​ເອ​ຢິບ. ປະ​ຊາ​ຊົນ​ຂອງ​ພ​ຣະ​ເຈົ້າ​ນັ້ນໄດ້​ຊ່ອຍ​ໃຫ້​ຊາວ​ເອ​ຢິບ​ຈະ​ເລີນ​ຮັ່ງ​ມີ​ເປັນ​ເວ​ລາ​ຫຼາຍ​ຮ້ອຍ​ປີ. ແຕ່​ຊາວ​ເອ​ຢິບກໍ່​ບໍ່​ໄດ້​ໃຫ້​ສິ່ງ​ໃດ​ແກ່​ຊາວ​ອິດ​ສະ​ລາ​ເອນ​ສຳ​ລັບ​ວຽກ​ອັນ​ໜັກ​ໜ່ວງ​ຂອງ​ພວກ​ເຂົາ. ພ​ຣະ​ເຈົ້າ​ໄດ້​ບອກ​ໂມ​ເຊວ່າ ຊາວ​ເອ​ຢິບ​ນັ້ນຈະ​ມອບ​ຂອງ​ຂວັນ​ໃຫ້ແກ່​ຊົນ​ຊາດ​ອິດ​ສະ​ລາ​ເອນ ເມື່ອ​ພວກ​ເຂົາ​ໜີ​ອອກ​ຈາກ​ເອ​ຢິບ. ພ​ຣະ​ເຈົ້າ​ຕັດ​ກັບ​ໂມ​ເຊວ່າ “ເຮົາ​ຈະ​ເຮັດ​ໃຫ້​ໄພ່​ພົ້ນ​ຂອງ​ເຮົາ​ໄດ້​ຮັບ​ຄວາມ​ນັບ​ຖື​ຈາກ​ຊາວ​ເອ​ຢິບ ເພື່ອ​ບໍ່​ໃຫ້​ພວກ​ເຈົ້າ​ໄປ​ດ້ວຍ​ມື​ເປົ່າ.” (ອົບ​ພະ​ຍົບ 3:21)

ປະ​ຊາ​ຊົນຂອງ​ພ​ຣະ​ເຈົ້າ​ກໍ​ຕ້ອງ​ເປັນ​ຂ້າ​ທາດມາ​ເປັນ​ເວ​ລາ​ຫຼາຍ​ປີ. ແລະພ​ຣະ​ເຈົ້າ​ກໍ່​ຈະ​ປ່ຽນ​ແປງ​ສິ່ງ​ນີ້​ໃນ​ຕອນ​ນີ້. ພ​ຣະ​ອົງ​ຊົງ​ບອກ​ເມ​ໂຊ​ກ່ຽວ​ກັບແຜນ​ການ​ອັນ​ພິ​ເສດ​ສຳ​ລັບ​ປະ​ຊາ​ຊົນ​ຂອງ​ພ​ຣະ​ອົງ. ພ​ຣະ​ເຈົ້າ​ຕ້ອງ​ການ​ໃຫ້​ປະ​ຊາ​ຊົນ​ຂອງ​ພ​ຣະ​ອົງນັ້ນ​ມີ​ຊີ​ວິດ​ທີ່​ແຕກ​ຕ່າງ​ຈາກ​ທີ່​ພວກ​ເຂົາ​ຢູ່​ທີ່ເອ​ຢິບ. ພ​ຣະ​ເຈົ້າ​ຈະ​ຊ່ອຍ​ພວກ​ເຂົາ​ໃຫ້​ເລີ່ມ​ຕົ້ນ​ຊີ​ວິດ​ແບບ​ໃໝ່​ນີ້. ມັນ​ຈະ​ເປັນ​ຕົວ​ຢ່າງ​ສຳ​ລັບປະ​ຊາ​ຊົນ​ທັງ​ຫຼາຍ​ທີ່​ຢູ່​ອ້ອມ​ຮອບ​ເຂົາໃຫ້​ປະ​ຕິ​ບັດ​ຕາມ. ແລ້ວຄົນ​ອື່ນໆກໍ​ຈະ​ເລີ່ມ​ປະ​ຕິ​ບັດ​ຕາມ​ວິ​ທີ​ການ​ດຳ​ເນີນ​ຊີ​ວິດ​ຢູ່​ຂອງ​ຊົນ​ຊາດ​ອິດ​ສະ​ລາ​ເອນ.