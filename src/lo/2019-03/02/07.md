---
title: ຂໍ້ຄິດເພີ່ມເຕີມ
date: 12/07/2019
---

“ແມ່ນຫຍັງທີ່ພິເສດຫຼາຍກ່ຽວກັບກົດຕ່າງໆທີ່ພຣະເຈົ້າໄດ້ມອບໃຫ້ກັບໂມເຊ? ກ່ອນອື່ນໝົດແລະສິ່ງທີ່ສຳຄັນທີ່ສຸດນັ້ນຄື ກົດຕ່າງໆນັ້ນຊ່ອຍພວກເຮົາໃຫ້ເຂົ້າໃຈວ່າ ພວກເຮົາເປັນໜີ້ພຣະເຈົ້າທຸກຢ່າງ. ຕໍ່ຈາກນັ້ນ ພວກເຮົາກໍ່ເຫັນຄວາມຮັກທີ່ພຣະເຈົ້າມີຕໍ່ຄົນທີ່ທຸກຍາກຂາດເຂີນ. ພຣະເຈົ້າໄດ້ສັນຍາວ່າຈະອວຍພອນປະຊາຊົນຂອງພຣະອົງ. ແຕ່ວ່າພຣະອົງກໍບໍ່ເຄີຍກ່າວວ່າຈະບໍ່ມີຄົນທຸກຍາກອີກໃນປະເທດອິດສະລາເອນ. ພຣະເຈົ້າໄດ້ປະກາດວ່າ ຄົນທຸກຍາກຈະຕ້ອງອາໄສຢູ່ໃນດິນແດນນັ້ນຢູ່ສະເໝີ. ດັ່ງນັ້ນ ກໍຈະມີຄົນທີ່ທຸກຍາກຂາດເຂີນຢູ່ທ່າມກາງພວກເຮົາຢູ່ສະເໝີ. ພວກເຮົາຈະຕ້ອງສະແດງໃຫ້ຄົນທຸກຍາກໄດ້ເຫັນຄວາມຮັກຂອງພຣະເຈົ້າ. ພວກເຮົາຈະຕ້ອງມີຄວາມເມດຕາຕໍ່ເຂົາແລະຊ່ອຍເຫຼືອເຂົາ. ໃນສະໄໝຂອງພຣະຄຳພີ ຄົນທັງຫຼາຍກໍໄດ້ລົ້ມປ່ວຍ. ພວກເຂົາໄດ້ສູນເສຍດິນດອນຕອນຫຍ້າຂອງພວກເຂົາ. ຫຼາຍຢ່າງທີ່ບໍ່ດີກໍໄດ້ເກີດຂຶ້ນກັບຊີວິດເຂົາ. ສິ່ງດຽວກັນກໍ່ເກີດຂຶ້ນກັບປະຊາຊົນຂອງພຣະເຈົ້າໃນເວລານີ້. ແຕ່ຕາບໃດທີ່ອິດສະລາເອນເຊື່ອຟັງກົດລະບຽບຕ່າງໆຂອງພຣະເຈົ້າກໍຈະບໍ່ມີຜູ້ໃດຕ້ອງແບມືຂໍທານ ຫຼື ຂໍອາຫານ. ທຸກໆຄົນໄດ້ມີອາຫານກິນຢ່າງພຽງພໍ.” (ປຶ້ມທ່ານນາງເອລັນຈີໄວທ໌)

**ຄຳຖາມຄົ້ນຄວ້າ**

`ໃຫ້ທ່ານຄິດກ່ຽວກັບແຜນການທີ່ພຣະເຈົ້າໄດ້ມອບໃຫ້ກັບໂມເຊ. ແຜນການນີ້ແມ່ນສຳລັບວີທີການໃຊ້ຊີວິດ ແບບໃໝ່ສຳລັບຊົນຊາດອິດສະລາເອນ. ທ່ານມັກກົດຂໍ້ໃດໃນແຜນການນີ້ຫຼາຍທີ່ສຸດ? ເປັນຫຍັງຈຶ່ງມັກກົດຂໍ້ນີ້?`

`ພຣະເຈົ້າໄດ້ມອບກົດຕ່າງໆທີ່ກ່າວກ່ຽວກັບເດັກນ້ອຍກຳພ້າ, ແມ່ໝ້າຍ, ຄົນແປກໜ້າ ແລະຄົນທຸກຍາກ. ທ່ານຄິດວ່າ ເປັນຫຍັງພຣະເຈົ້າຈຶ່ງເປັນຫ່ວງເປັນໃຍກຸ່ມຄົນທີ່ພິເສດເຫຼົ່ານີ້ຫຼາຍແທ້?`