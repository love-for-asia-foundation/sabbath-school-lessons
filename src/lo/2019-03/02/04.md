---
title: ຂ້າທາດ, ແມ່ໝ້າຍ, ເດັກກຳພ້າ ແລະ ຄົນຕ່າງຊາດ
date: 09/07/2019
---

`ອ່ານອົບພະຍົບ 23:9. ແມ່ນຫຍັງຄືຂ່າວສານຂອງພຣະເຈົ້າສຳລັບຊົນຊາດອິດສະລາເອນໃນຂໍ້ພຣະຄຳພີນີ້?`

`ອ່ານອົບພະຍົບ 22: 21-23. ເປັນຫຍັງມັນຈຶ່ງເປັນເລື່ອງສຳຄັນສຳລັບປະຊາຊົນຂອງພຣະເຈົ້າ ທີ່ຈະຈື່ວ່າ ສິ່ງໃດໄດ້ເກີດຂຶ້ນກັບເຂົາໃນເອຢິບ? ການທີ່ພວກເຂົາເປັນທາດໃນເອຢິບ ໄດ້ຊ່ອຍໃຫ້ພວກເຂົາເຂົ້າໃຈ ວີທີທີ່ພວກເຂົາຄວນດູແລຄົນຍາກຈົນໃນດິນແດນຂອງພວກເຂົາແນວໃດ?`

ຫຼັງຈາກທີ່ພຣະເຈົ້າໄດ້ມອບພຣະບັນຍັດສິບປະການແກ່ໂມເຊແລ້ວ ພຣະອົງກໍ່ປະທານກົດຕ່າງໆເພີ່ມຂຶ້ນອີກ. ກົດລະບຽບເຫຼົ່ານີ້ສະແດງໃຫ້ປະຊາຊົນຂອງພຣະເຈົ້າເຫັນວ່າ ພວກເຂົາຄວນປະຕິບັດຕາມພຣະບັນຍັດສິບປະການແນວໃດໃນຊີວິດຂອງເຂົາ. ພຣະເຈົ້າໄດ້ປະທານບົດຂຽນສາມບົດເຊິ່ງເຕັມໄປດ້ວຍກົດລະບຽບ. ກົດເຫຼົ່ານີ້ກໍເວົ້າເຖິງຂ້າທາດ. ພຣະເຈົ້າບໍ່ຕ້ອງການໃຫ້ປະຊາຊົນຂອງພຣະອົງນັ້ນປະຕິບັດຄືກັບຊາວເອຢິບ. ພຣະເຈົ້າຊົງຕ້ອງການໃຫ້ປະຊາຊົນຂອງພຣະອົງມີຄວາມເມດຕາຕໍ່ຂ້າທາດຂອງພຣະອົງ. ນອກຈາກນັ້ນ ພຣະເຈົ້າຍັງໄດ້ມອບກົດຕ່າງໆໃຫ້ແກ່ໂມເຊສຳລັບການລົງໂທດສຳລັບການເຮັດຜິດຕ່າງໆ.

ພຣະເຈົ້າໄດ້ສ້າງກົດລະບຽບທີ່ອະນຸຍາດໃຫ້ຄົນທຸກຍາກນັ້ນເກັບກ່ຽວຜົນລະປູກທີ່ເສດເຫຼືອໃນທົ່ງນາ ຫຼື ໃນສວນຂອງຄົນອື່ນ. ກົດລະບຽບຕ່າງໆນີ້ກໍ່ຊອຍໃຫ້ຄົນທີ່ທຸກຍາກມີຄວາມຫວັງ. ກົດເຫຼົ່ານີ້ບໍ່ໄດ້ເປັນສ່ວນໜຶ່ງຂອງກົດລະບຽບໃນດິນແດນອື່ນໆສ່ວນຫຼາຍ. ໃນປະຈຸບັນນີ້ ພວກເຮົາກໍຍັງຕ້ອງຈື່ກົດສຳຄັນຕ່າງໆເຫຼົ່ານີ້ ເຊິ່ງກ່າວກ່ຽວກັບການມີຄວາມຍຸດຕິທຳ ມີຄວາມເມດຕາຕໍ່ຄົນແປກໜ້າ, ຄົນທຸກຍາກ, ແລະຄົນທີ່ຂາດເຂີນໃນດິນແດນຂອງເຮົາ.

`ແມ່ນຫຍັງໄດ້ຊ່ອຍໃຫ້ທ່ານຫ່ວງໃຍຄົນທີ່ທຸກທໍລະມານຫຼາຍຂຶ້ນ?`