---
title: ເມື່ອຍເກີນໄປທີ່ຈະຮັບໃຊ້
date: 16/09/2019
---

ຄຣິສຕຽນຫຼາຍຄົນຕ້ອງການທີ່ຈະເຮັດຫຼາຍໆຢ່າງຂຶ້ນເພື່ອຊ່ວຍເຫຼືອຄົນອື່ນ. ແລະນີ້ກໍຄືບາງວິທີທີ່ຈະເຮັດໄດ້:

`ຄວາມຮັກ. ທຸກມື້ນີ້ ຄົນມັກຈະເວົ້າກັນວ່າ ພວກເຂົາ "ເມື່ອຍເກີນໄປທີ່ຈະຮັບໃຊ້." ຄຳເວົ້ານີ້ໝາຍເຖິງວ່າ ຄົນເຮົາລື້ງເຄີຍກັບຄວາມທຸກທໍລະມານແລະສິ່ງຮ້າຍແຮງຕ່າງໆທີ່ເກີດຂຶ້ນໃນຊີວິດ. ແລ້ວພວກເຂົາກໍຮູ້ສຶກເມື່ອຍເກີນໄປທີ່ຈະຮູ້ສຶກເຖິງຄວາມຮັກສຳລັບຄົນທີ່ຕ້ອງການຄວາມຊ່ວຍເຫຼືອຈາກພວກເຮົາ. ພຣະເຢຊູໄດ້ເຫັນຄວາມຊົ່ວຮ້າຍ ແລະຄວາມເຈັບປວດທໍລະມານທີ່ຢູ່ອ້ອມຂ້າງພຣະອົງທັງໝົດ. ແຕ່ພຣະອົງກໍຍັງຊົງມີຄວາມຮັກຕໍ່ໄປແລະພວກເຮົາກໍເຊັ່ນດຽວກັນ.`

`ການສຶກສາ. ພວກເຮົາຄວນພະຍາຍາມທີ່ຈະຮຽນຮູ້ທຸກສິ່ງທຸກຢ່າງທີ່ພວກເຮົາຮຽນຮູ້ໄດ້ສາກ່ອນກ່ຽວກັບຄົນທີ່ພວກເຮົາຕ້ອງການຈະຊ່ວຍເຫຼືອ. ພວກເຮົາຄວນຮຽນຮູ້ກ່ຽວກັບຊີວິດຂອງພວກເຂົາ ແລະ ຄວາມຂາດເຂີນຂອງເຂົາ. ແລ້ວພວກເຮົາກໍຈະສາມາດຮັບໃຊ້ພວກເຂົາໄດ້ດີຂຶ້ນ.`

`ການອະທິຖານ. ຄຳອະທິຖານຂອງເຮົາກໍສາມາດປ່ຽນແປງຊີວິດຂອງຄົນທຸກຍາກ ແລະ ຄົນທີ່ທຸກທໍລະມານ. ນອກຈາກນັ້ນ ພວກເຮົາກໍສາມາດອະທິຖານເພື່ອຜູ້ນຳຜູ້ທີ່ມີອຳນາດເໜືອຄົນທີ່ທຸກຍາກແລະທຸກທໍລະມານຢູ່. (ອ່ານ 1 ຕີໂມທີ 2:1, 2)`

`ທາງເລືອກ. ພວກເຮົາຈະຕ້ອງມີຄວາມອົດທົນ. ເມື່ອພວກເຮົາຊ່ວຍຄົນອື່ນ ພວກເຮົາກໍຫວັງວ່າ ສິ່ງຕ່າງໆທີ່ພວກເຮົາເຮັດເພື່ອພວກເຂົານັ້ນຈະຊ່ວຍໃຫ້ພວກເຂົາເລືອກໃນສິ່ງທີ່ຖືກຕ້ອງ.`

`ອ່ານຢາໂກໂບ 1:5-8. ຂໍ້ພຣະຄຳພີເຫຼົ່ານີ້ເວົ້າກ່ຽວກັບການອະທິຖານ. ການອະທິຖານນັ້ນສຳຄັນແນວໃດໃນທຸກຢ່າງທີ່ພວກເຮົາເຮັດໃນຖານະເປັນຄຣິສຕຽນ? ຢາໂກໂບ 2:15,16 ບອກວ່າ ພວກເຮົາສາມາດເຮັດສິ່ງໃດເພື່ອຊ່ວຍພຣະເຈົ້າຕອບຄຳອະທິຖານຂອງເຮົາສຳລັບຄົນອື່ນ?`