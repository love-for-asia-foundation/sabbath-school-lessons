---
title: ຍິນດີທີ່ຈະໃຫ້
date: 17/09/2019
---

`ຂໍ້ພຣະຄຳພີລຸ່ມນີ້ບອກຫຍັງພວກເຮົາກ່ຽວກັບເຫດຜົນທີ່ ພວກເຮົາຄວນໃຫ້ຄົນທີ່ມີຄວາມຂາດເຂີນແນວໃດ?`

`ລະບຽບເລວີ 25:35-37 - "ຖ້າ​ພີ່​ນ້ອງ​ຂອງ​ເຈົ້າ​ຍາກ​ຈົນ​ລົງແລະ​ລ້ຽງ​ຕົວ​ເອງ​ຢູ່​ກັບ​ເຈົ້າ​ບໍ່​ໄດ້ ເຈົ້າ​ຈະ​ຕ້ອງ​ຊູ​ກຳ​ລັງ​ລາວ ເຖິງ​ລາວ​ຈະ​ເປັນ​ແຂກ​ເມືອງຫລື​ຄົນ​ອາ​ໄສ ເພື່ອ​ລາວ​ຈະ​ອາ​ໄສ​ຢູ່​ກັບ​ເຈົ້າ ຢ່າ​ເອົາ​ດອກ​ເບ້ຍ ຫລື​ເງິນ​ເພີ່ມ​ຫຍັງ​ຈາກ​ລາວ ແຕ່​ຈົ່ງ​ຢຳ​ເກງ​ພຣະ​ເຈົ້າ ເພື່ອ​ວ່າ​ພີ່​ນ້ອງ​ຂອງ​ເຈົ້າ​ຈະ​ຢູ່​ໃກ້​ຊິດ​ກັບ​ເຈົ້າ​ໄດ້ ເຈົ້າ​ຢ່າ​ໃຫ້​ລາວ​ຢືມ​ເງິນ​ດ້ວຍ​ຄິດ​ດອກ​ເບ້ຍ ຫລື​ຢ່າ​ໃຫ້​ອາ​ຫານ​ເພື່ອ​ເອົາ​ກຳ​ໄລ​ຈາກ​ລາວ"`

`ເພງສັນລະເສີນ 119:36 - "ຂໍ​ຫງ່ຽງ​ໃຈ​ຂ້າ​ນ້ອຍ​ໃນ​ບັນ​ດາ​ພຣະ​ໂອ​ວາດ​ຂອງ​ພຣະ​ອົງແລະ​ບໍ່​ແມ່ນ​ໃນ​ທາງ​ໂລບ​ກຳ​ໄລ"`

`2 ໂກລິນໂທ 8:12-15 - "ເພາະ​ວ່າ​ຖ້າ​ມີ​ນ້ຳ​ໃຈ​ພ້ອມ​ຢູ່​ແລ້ວ ພຣະ​ເຈົ້າ​ກໍ​ຊົງ​ພໍ​ພຣະ​ໄທ​ທີ່​ຈະ​ຊົງ​ຮັບ​ຕາມ​ທີ່​ທຸກ​ຄົນ​ມີ​ຢູ່ ບໍ່​ໃຊ່​ຕາມ​ທີ່​ເຂົາ​ບໍ່​ມີ. ເຮົາ​ບໍ່​ໄດ້​ມຸ້ງ​ໝາຍ​ວ່າ​ຈະ​ໃຫ້​ການ​ງານ​ຂອງ​ຄົນ​ອື່ນ​ເບົາ​ລົງ ແລະ​ ໃຫ້​ການ​ງານ​ຂອງ​ພວກ​ເຈົ້າ​ໜັກ​ຂຶ້ນ ແຕ່​ເພື່ອ​ໃຫ້​ເປັນ​ການ​ສະ​ເໝີ​ກັນ. ສັນ​ນັ້ນ​ໃນ​ຍາມ​ທີ່​ເຈົ້າ​ທັງ​ຫລາຍ​ມີ​ບໍ​ລິ​ບູນ​ຢ່າງ​ເວ​ລາ​ນີ້ ພວກ​ເຈົ້າ​ກໍ​ຄວນ​ຈະ​ຊ່ອຍ​ຄົນ​ເຫລົ່າ​ນັ້ນ​ທີ່​ຂາດ​ເຂີນ ແລະ​ ໃນ​ຍາມ​ທີ່​ເຂົາ​ມີ​ບໍ​ລິ​ບູນ ເຂົາ​ກໍ​ຈະ​ຊ່ອຍ​ພວກ​ເຈົ້າ​ເມື່ອ​ຂາດ​ເຂີນ​ເໝືອນ​ກັນເພື່ອ​ຈະ​ໃຫ້​ສະ​ເໝີ​ກັນ​ໄປ. ດັ່ງ​ມີ​ຄຳ​ຂຽນ​ໄວ້​ໃນ​ພຣະ​ຄຳ​ພີ​ແລ້ວ​ວ່າ, ‘ຜູ້​ທີ່​ໄດ້​ຫລາຍ​ກໍ​ບໍ່​ເຫລືອ​ແລະ​ຜູ້​ທີ່​ໄດ້​ໜ້ອຍ​ກໍ​ບໍ່​ຂາດ​ເຂີນ.’ ”`

`1 ໂຢຮັນ 3:16-18 - "ດັ່ງ​ນີ້​ແຫລະ, ເຮົາ​ທັງ​ຫລາຍ​ຈຶ່ງ​ຮູ້​ຈັກ​ຄວາມ​ຮັກ ໂດຍ​ທີ່ພຣະ​ຄຣິດໄດ້​ຊົງ​ຍອມ​ສະ​ຫລະ​ພຣະ​ຊົນ​ຂອງ​ພຣະ​ອົງ​ເພື່ອ​ເຮົາ​ທັງ​ຫລາຍ ຝ່າຍ​ພວກ​ເຮົາ​ຄວນ​ຈະ​ສະ​ຫລະ​ຊີ​ວິດ​ຂອງ​ພວກ​ເຮົາ​ເພື່ອ​ພີ່​ນ້ອງ​ເໝືອນ​ກັນ. ແຕ່​ຖ້າ​ຜູ້​ໃດ​ມີ​ຊັບ​ສົມ​ບັດ​ໃນ​ໂລກ​ນີ້​ແລະ​ເຫັນ​ພີ່​ນ້ອງ​ຂອງ​ຕົນ​ຂັດ​ສົນ ແລ້ວ​ຍັງ​ບໍ່​ຍອມ​ມີ​ໃຈ​ເມດ​ຕາ​ຊ່ອຍ​ເຫລືອ​ຜູ້​ນັ້ນຄວາມ​ຮັກ​ຕໍ່​ພຣະ​ເຈົ້າ​ຈະ​ດຳ​ລົງ​ຢູ່​ໃນ​ຕົນ​ໄດ້​ຢ່າງ​ໃດ. ລູກ​ນ້ອຍ​ທັງ​ຫລາຍ, ຢ່າ​ໃຫ້​ເຮົາ​ຮັກ​ດ້ວຍ​ຄວາມ​ເວົ້າ​ແລະ​ດ້ວຍ​ປາກ​ເທົ່າ​ນັ້ນ ແຕ່​ຈົ່ງ​ສະ​ແດງ​ຄວາມ​ຮັກ​ອັນ​ແທ້​ຈິງ​ດ້ວຍ​ການ​ກະ​ທຳ."`

`1 ຕີໂມທີ 6:17-19 - "ເຈົ້າ​ຈົ່ງ​ສັ່ງ​ຄົນ​ທີ່​ຮັ່ງ​ມີ​ຝ່າຍ​ໂລກ ຢ່າ​ໃຫ້​ເຂົາ​ເປັນ​ຄົນ​ມີ​ໃຈ​ອວດ​ອົ່ງ​ຖື​ໂຕ ຫລື​ວາງ​ໃຈ​ໃນ​ຊັບ​ສິນ​ອັນ​ບໍ່​ໝັ້ນ​ທ່ຽງ ແຕ່​ໃຫ້​ໄວ້​ໃຈ​ໃນ​ພຣະ​ເຈົ້າ ຜູ້​ຊົງ​ປະ​ທານ​ສິ່ງ​ສາ​ລະ​ພັດ​ໃຫ້​ແກ່​ເຮົາ​ທັງ​ຫລາຍ​ຢ່າງ​ບໍ​ລິ​ບູນ ເພື່ອ​ຈະ​ໃຫ້​ພວກ​ເຮົາ​ໃຊ້​ດ້ວຍ​ຄວາມ​ປິ​ຕິ​ຍິນ​ດີ. ຈົ່ງ​ສັ່ງ​ເຂົາ​ໃຫ້​ເຮັດ​ແຕ່​ຄຸນ​ງາມ​ຄວາມ​ດີ ໃຫ້​ເຂົາ​ຮັ່ງ​ມີ​ໃນ​ການ​ປະ​ຕິ​ບັດ​ອັນ​ດີ​ງາມ ໃຫ້​ເຂົາ​ມີ​ໃຈ​ສັດ​ທາ​ເອື້ອ​ເຟື້ອ​ເຜື່ອ​ແຜ່ແລະ​ບໍ່​ເຫັນ​ແກ່​ຕົວ. ຢ່າງ​ນີ້​ຈິ່ງ​ຈະ​ໄດ້​ທ້ອນ​ໂຮມ​ຊັບ​ສົມ​ບັດ​ໄວ້​ສຳ​ລັບ​ຕົນ ເພື່ອ​ເປັນ​ຮາກ​ຖານ​ອັນ​ດີ​ສຳ​ລັບ​ຄາວ​ພາຍ​ໜ້າ ເພື່ອ​ເຂົາ​ຈະ​ໄດ້​ຍຶດ​ເອົາ​ຊີ​ວິດ​ອັນ​ທ່ຽງ​ແທ້."`

ອາຈານເປົາໂລມັກຈະກ່າວກ່ຽວກັບວ່າພຣະເຈົ້າຊົງຮັກໃນການໃຫ້ຫຼາຍຊ່ຳໃດ. ພຣະອົງຊົງປະທານພຣະບຸດຂອງພຣະອົງມາຕາຍເພື່ອຄວາມບາບຂອງເຮົາ. ຂອງປະທານນີ້ຄືເຫດຜົນສຳລັບຄວາມຫວັງຂອງຄຣິສຕຽນພວກເຮົາ. ຄວາມເຊື່ອທີ່ເຮົາມີໃນຄວາມຕາຍຂອງພຣະເຢຊູນັ້ນຄື ເຫດຜົນທີ່ພວກເຮົາມອບໃຫ້ແກ່ຄົນອື່ນ: "ເຮົາໄດ້ພາວັນນາອະທິຖານຂໍໃຫ້ການເຂົ້າສ່ວນໃນຄວາມເຊື່ອຂອງເຈົ້ານັ້ນ ຈົ່ງໄດ້ເກີດຜົນຄືເພີ່ມພູນຄວາມສັງເກດຮູ້ໃນການດີທຸກຢ່າງທີ່ພວກເຮົາມີໃນພຣະຄຣິສ." (ຟີເລໂມນ 1:6)

ຫຼາຍໆຢ່າງໃນຊີວິດຂອງເຮົາເຮັດໃຫ້ພວກເຮົາເກັບກ່ຽວກັບສິ່ງຕ່າງໆໄວ້ສຳລັບຕົນເອງຫຼາຍທີ່ສຸດທີ່ຈະຫຼາຍໄດ້. ແຕ່ຄວາມເຊື່ອຂອງເຮົາຈະເຮັດໃຫ້ພວກເຮົານັ້ນມີຊີວິດສຳລັບຄົນອື່ນຫຼາຍກວ່າສຳລັບຕົນເອງ. ຄວາມເຊື່ອຂອງເຮົານັ້ນຊ່ວຍໃຫ້ພວກເຮົາເຫັນຄົນອື່ນດັ່ງທີ່ພຣະເຈົ້າໄດ້ຊົງເຫັນພວກເຂົາ. ພຣະເຈົ້າເຫັນທັງສ່ວນດີ ແລະສ່ວນບໍ່ດີຂອງພວກເຂົາ. ແຕ່ພຣະອົງກໍຊົງຮັກພວກເຂົາ. ຄວາມຮັກທີ່ພຣະເຈົ້າມີສຳລັບຄົນອື່ນນັ້ນກໍເຮັດໃຫ້ພວກເຮົາຕ້ອງການທີ່ຈະຊ່ວຍເຫຼືອພວກເຂົາ ເຖິງແມ່ນວ່າການຊ່ວຍນັ້ນອາດຈະເປັນເລື່ອງທີ່ຍາກ.

ການໃຫ້ເງິນເພື່ອຊ່ວຍເຫຼືອຄົນທຸກຍາກກໍເປັນເລື່ອງດີ. ແຕ່ການໃຫ້ເງິນນັ້ນກໍບໍ່ໄດ້ໝາຍຄວາມວ່າ ພວກເຮົາຈະບໍ່ເຫັນແກ່ໂຕສະເໝີໄປ (ອ່ານມາຣະໂກ 12:41-44). ການໃຫ້ນັ້ນໝາຍເຖິງ ມີຄວາມໝາຍທີ່ເລີກກວ່າການໃຫ້ເງິນຄຳ. ມັນໝາຍເຖິງຈິດໃຈຂອງເຮົາ. ການໃຫ້ອັນແທ້ຈິງກໍປ່ຽນແປງຊີວິດຂອງເຮົາພາຍໃນໂຕເຮົາ. ຄົນສ່ວນຫຼາຍອາດບໍ່ໄດ້ເກີດມາເປັນຄົນທີ່ມັກໃຫ້. ພວກເຮົາຕ້ອງມີຄວາມຮັກຂອງພຣະເຈົ້າເພື່ອປ່ຽນແປງຈິດໃຈຂອງເຮົາກ່ອນ.