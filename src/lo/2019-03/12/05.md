---
title: ຄົນທີ່ສ້າງສັນຕິສຸກ
date: 18/09/2019
---

`ອ່ານມັດທາຍ 5:9. ພຣະເຢຊູກ່າວສິ່ງໃດໃນຂໍ້ພຣະຄຳພີ? ພວກເຮົາສາມາດມີຊີວິດໂດຍມີຄວາມຈິງນີ້ມື້ນີ້ແນວໃດ?`

ໃນຖານະທີ່ເປັນຄຣິສຕຽນ ພວກເຮົາຈະຕ້ອງບໍ່ພຽງແຕ່ເຮັດໃຫ້ສິ່ງຕ່າງໆມີຄວາມຍຸຕິທຳເທົ່ານັ້ນ. ພວກເຮົາຍັງຕ້ອງຈື່ຈຳວ່າ ຈະຕ້ອງເຮັດວຽກເພື່ອຄວາມສະຫງົບສຸກເຊັ່ນກັນ.

ຂ່າວປະເສີດກ່ຽວກັບພຣະເຢຊູກໍເປັນຂ່າວສານໜຶ່ງກ່ຽວກັບຄວາມສະຫງົບສຸກ ຫຼື ສັນຕິສຸກ. ຂ່າວດີກໍຄືການກະທຳຂອງພຣະເຢຊູໄດ້ນຳສັນຕິສຸກລະຫວ່າງພຣະເຈົ້າແລະມະນຸດກັບມາ (ອ່ານ 2 ໂກລິນໂທ 5:18-21). ພຣະເຢຊູເຊື່ອມພວກເຮົາກັບພຣະບິດາໃນສະຫວັນເຂົ້າກັນ. ພວກເຮົາສາມາດເຮັດວຽກຮ່ວມກັນກັບພຣະເຢຊູເພື່ອຊ່ວຍຄົນອື່ນໃຫ້ກາຍເປັນອັນໜຶ່ງອັນດຽວກັບພຣະເຈົ້າ.

`ພວກເຮົາຈະດຳເນີນຊີວິດໃນຄວາມຈິງໃນພຣະທຳເອຊາຢາ 52:7 ໄດ້ແນວໃດ?`

ຢູ່ໃນບົດເທດສະໜາເທິງພູເຂົາ ພຣະເຢຊູໄດ້ກ່າວວ່າ "ຜູ້ໃດສ້າງຄວາມສະຫງົບສຸກກໍເປັນສຸກ ເພາະວ່າ ພຣະເຈົ້າຈະຊົງເອີ້ນຜູ້ນັ້ນວ່າເປັນບຸດ. (ມັດທາຍ 5:9). ຄຳເວົ້າຂອງພຣະເຢຊູທີ່ກ່າວກ່ຽວກັບສັນຕິສຸກນີ້ໝາຍຄວາມວ່າແນວໃດ? ໃຫ້ພວກເຮົາມາເບິ່ງມັດທາຍ 5:21-26. ພຣະເຢຊູໄດ້ສັ່ງໃຫ້ພວກເຮົາບໍ່ໃຫ້ຂ້າ. ນອກຈາກນັ້ນ ພຣະອົງຍັງບອກວ່າພວກເຮົາບໍ່ຄວນໃຈຮ້າຍ. ພວກເຮົາຄວນໃຫ້ອະໄພ. ພວກເຮົາຕ້ອງຮັກສັດຕູຂອງຕົນເອງແລະອະທິຖານເພື່ອຜູ້ທີ່ຂົ່ມເຫັງພວກເຮົາ (ອ່ານມັດທາຍ 5:43-48). ພວກເຮົາຄວນເຮັດທຸກສິ່ງທຸກຢ່າງທີ່ພວກເຮົາເຮັດໄດ້ເພື່ອຊ່ວຍພວກເຂົາ. ນັ້ນກໍຄື ຄວາມໝາຍຂອງການມີສັນຕິສຸກກັບຄົນອື່ນໆ.

`ໂບດທ້ອງຖິ່ນຂອງທ່ານມີວິທີການອັນໃດແດ່ເພື່ອນຳຄວາມສະຫງົບສຸກມາສູ່ໝູ່ບ້ານ ຫຼື ຊຸມຊົນຂອງທ່ານ?`