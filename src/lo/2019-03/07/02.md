---
title: ເພງ​ຂອງ​ນາງ​ມາ​ຣີ​ອາ
date: 11/08/2019
---

`ອ່ານ ລູ​ກາ 1:46-55. ທ່ານ​ເຫັນ​ບໍ່​ວ່າ  ມາ​ລີ​ອາ​ໄດ້​ສັນ​ລະ​ເສີນ​ພ​ຣະ​ເຈົ້າ​ໃນ​ຂໍ້​ພ​ຣະ​ຄຳ​ພີ​ເຫຼົ່າ​ນີ້? ລາວ​ກ່າວ​ວ່າ “ເພາະ​ວ່າ​ຜູ້​ຊົງ​ລິດໄດ້​ຊົງ​ກະ​ທຳ​ການ​ໃຫຍ່ແກ່​ຂ້າ​ພະ​ເຈົ້າ” (ລູ​ກາ 1:49). ເປັນ​ຫຍັງ​ການ​ນະ​ມັດ​ສະ​ການ​ພ​ຣະ​ເຈົ້າ​ຂອງ​ເຮົາຈຶ່ງ​ຄວນ​ມີ​ຄຳ​ສັນ​ລະ​ເສີນ​ພ​ຣະ​ອົງ? ເປັນ​ຫຍັງ​ພວກ​ເຮົາ​ຈຶ່ງ​ຕ້ອງຂອບ​ຄຸນ​ພ​ຣະ​ອົງສຳ​ລັບ​ທັງ​ສິ່ງ​ທີ່​ຍິ່ງໃຫຍ່ແລະສິ່ງ​ທີ່​ເລັກ​ນ້ອຍ.?`

ເພງ​ຂອງ​ມາ​ລີ​ອາ​ນັ້ນ​ກໍ​ມີ​ຄວາມ​ໝາຍ. ມາ​ລີ​ອາ​ກໍ​ເຕັມ​ໄປ​ດ້ວຍ​ການ​ຂອບ​ພ​ຣະ​ຄຸນ​ພ​ຣະ​ເຈົ້າ. ລາວ​ໄດ້​ເຫັນ​ວຽກ​ງານ​ຂອງ​ພ​ຣະ​ເຈົ້າເກີດ​ຂຶ້ນ​ໃນ​ຊີ​ວິດ​ຂອງ​ລາວ. ແຕ່​ລາວ​ກໍ​ຍັງ​ຮູ້​ເຖິງແຜນ​ທີ່​ຍິ່ງ​ໃຫຍ່ກວ່າ​ຂອງ​ພ​ຣະ​ເຈົ້າສຳ​ລັບ​ຄົນ​ຂອງ​ລາວແລະສຳ​ລັບ​ມະ​ນຸດ​ທັງ​ໝົດ.

ມາ​ລີ​ອາ ເຂົ້າ​ໃຈ​ວ່າ ພ​ຣະ​ເຈົ້າ​ຊົງ​ຮັກ​ທີ່​ຈະ​ສະ​ແດງ​ຄວາມ​ເມດ​ຕາ​ກະ​ລຸ​ນາ​ແກ່​ປະ​ຊາ​ຊົນ​ຂອງ​ພ​ຣະ​ອົງ. ພ​ຣະ​ອົງ​ຊົງ​ຫ່ວງ​ໃຍ​ຄົ​ນ​ທຸກ​ຍາກ​ຢ່າງ​ຫຼວງ​ຫຼາຍ. ນອກ​ຈາກ​ນັ້ນ ພ​ຣະ​ເຈົ້າ​ຍັງ​ຄິດ​ເຖິງ​ຄົນ​ທີ່​ບໍ່​ມີ​ໃຜ​ສົນ​ໃຈ ຫຼື ບໍ່​ໃຫ້​ຄວາມ​ສຳ​ຄັນ. ບໍ່​ດົນ​ຫຼັງ​ຈາ​ກ​ທີ່ທູດ​ສະ​ຫວັນບອກ​ມາ​ລີ​ອາເຖິງ​ຂ່າວ​ດີກ່ຽວ​ກັບ​ພ​ຣະ​ເຢ​ຊູນັ້ນ ລາວ​ກໍ​ເລີ່ມ​ສັນ​ລະ​ເສີນ​ພ​ຣະ​ເຈົ້າ. ລາວ​ໄດ້​ຮ້ອງ​ເພງ​ຂຶ້ນ​ວ່າ “ພ​ຣະ​ອົງ​ຊົງ​ຖອດ​ເຈົ້າ​ນາຍ​ລົງຈາກ​ພ​ຣະ​ທີ່​ນັ່ງ ​ແລະ ໄດ້​ຊົງ​ຍົກ​ຜູ້​ຍາກ​ຕ່ຳ​ຂຶ້ນ. ພ​ຣະ​ອົງ​ຊົງ​ໂຜດ​ໃຫ້​ຄົນ​ອຶດ​ຢາກອີ່ມ​ດ້ວຍ​ຂອງ​ດີ ແລະ ຊົງ​ກະ​ທຳ​ໃຫ້​ຄົນ​ຮັ່ງ​ມີ​ໜີ​ໄປ​ມື​ເປົ່າ.” (ລູ​ກາ 1:52.53)

ຄ​ຣິ​ສ​ຕະ​ຈັກສະ​ແດງ​ໃຫ້​ພວກ​ເຮົາ​ເຫັນ​ວ່າ ພ​ຣະ​ເຈົ້າ​ຊົງ​ເປັນ​ຜູ້​ໃດແລ​ະເຫັນ​ຄວາມ​ຮັກ​ທີ່​ຢູ່​ໃນ​ໃຈ​ຂອງ​ພ​ຣະ​ເຈົ້າ. ນອກ​ຈາກ​ນັ້ນ ພວກ​ເຮົາ​ຍັງ​ສາ​ມາດ​ຮຽນ​ຮູ້​ກ່ຽວ​ກັບອາ​ນາ​ຈັກ​ຂອງ​ພ​ຣະ​ເຈົ້າຈາກ​ເພງ​ຂອງ​ມາ​ລີ​ອາ. ຄ​ຣິ​ສ​ຕະ​ຈັກ ສະ​ແດງ​ໃຫ້​ພວກ​ເຮົາ​ເຫັນອາ​ນາ​ຈັກ​ທີ່​ມາ​ລີ​ອາ​ຮ້ອງ​ເຖິງ.