---
title: ພ​ຣະ​ເຢ​ຊູ​ຊົງ​ຮັກ​ສາຄົນ​ທັງ​ຫຼາຍ​ໃຫ້​ຫາຍ​ດີ
date: 13/08/2019
---

ພ​ຣະ​ເຢ​ຊູ​ຍັງ​ໄດ້​ປິ່ນ​ປົວ​ປະ​ຊາ​ຊົນ ເພາະ​ວ່າພ​ຣະ​ອົງ​ຊົງ​ຕ້ອງ​ການ​ສະ​ແດງ​ໃຫ້​ເຫັນ​ຄວາມ​ຮັກ​ຂອງ​ພ​ຣະ​ອົງ​ທີ່​ມີ​ຕໍ່​ມະ​ນຸດ. ພ​ຣະ​ເຢ​ຊູ​ໄດ້​ສະ​ແດງ​ຄວາມ​ຮັກ​ຂອງ​ພ​ຣະ​ເຈົ້າ​ສຳ​ລັບ​ມະ​ນຸດ ເມື່ອ​ພ​ຣະ​ອົງ​ຊົງ​ລ້ຽງ​ຄົນຫ້າພັນ​ຄົນ. ມັດ​ທາຍ​ໄດ້​ບອກວ່າ “ເມື່ອ​ພ​ຣະ​ເຢ​ຊູ​ສະ​ເດັດ​ອອກ​ຈາກເຮືອ​ແລ້ວ ກໍ​ຊົງ​ເຫັນ​ປະ​ຊາ​ຊົນ​ໝູ່​ໃຫຍ່ ພ​ຣະ​ອົງ​ຊົງ​ສົງ​ສານ​ເຂົາ​ຈິ່ງ​ຊົງ​ໂຜດຄົນ​ປ່ວຍ​ທັງ​ຫຼາຍໃນ​ພວກ​ເຂົາ​ໃຫ້​ດີ.” (ມັດ​ທາຍ 14:14) ພ​ຣະ​ເຢ​ຊູ​ໄດ້​ຮູ້​ສຶກເຖິງ​ຄວາມ​ເຈັບ​ປວດ​ຂອງ ປະ​ຊາ​ຊົນ​ຜູ້​ທີ່ທຸກ​ທໍ​ລະ​ມານ ຍ້ອນ​ການ​ເຈັບ​ປ່ວຍແລະຄວາມ​ຍາກ​ລຳ​ບາກ. ພ​ຣະ​ເຢ​ຊູຊົງ​ພະ​ຍາ​ຍາມ​ທີ່​ຈະ​ຊ່ອຍ​ເຫຼືອ​ທຸກໆ​ຄົນ​ທີ່​ພ​ຣະ​ອົງ​ຊົງພົບ​ເຫັນແລະຊ່ອຍ​ຊູ​ພວກ​ເຂົາ​ຂຶ້ນ​ມາ.

`ອ່ານ​ຄຳ​ເວົ້າ​ຂອງ​ເອ​ຊາ​ຢາ ໃນ​ມັດ​ທາຍ 12:15-21. ການ​ປົວ​ພະ​ຍາດ​ທີ່​ອັດ​ສະ​ຈັນ​ຂອງ​ພ​ຣະ​ເຢ​ຊູ​ນັ້ນບໍ່​ແມ່ນ​ພຽງ​ແຕ່​ການຢຽວ​ຢາ​ຮັກ​ສາ​ຄົນ​ເຈັບ​ປ່ວຍ​ເທົ່າ​ນັ້ນ. ພ​ຣະ​ເຢ​ຊູ​ໄດ້​ພະ​ຍາ​ຍາມເຮັດ​ສິ່ງ​ໃດເມື່ອ​ພ​ຣະ​ອົງ​ຊົງ​ຮັກ​ສາ​ຄົນ​ເຫຼົ່າ​ນັ້ນ?`

ການ​ອັດ​ສະ​ຈັນ​ຂອງ “ພ​ຣະ​ເຢ​ຊູ” ກໍ​ສະ​ແດງ​ໃຫ້​ເຫັນ​ວ່າ ພ​ຣະ​ອົງ​ນັ້ນ​ຊົງ​ເປັນ​ພ​ຣະ​ເຈົ້າ. ພ​ຣະ​ອົງ​ໄດ້​ກະ​ທຳ​ວຽກ​ງານ​ທີ່​ຜູ້​ສົ່ງ​ຂ່າວ​ສານ​ພິ​ເສດ​ຂອງ​ພ​ຣະ​ເຈົ້າ​ໄດ້​ກ່າວ​ເຖິງ. ແຕ່​ວຽກ​ງານ​ແຫ່ງ​ຄວາມ​ເມດ​ຕາຂອງ​ພ​ຣະ​ເຢ​ຊູ​ນັ້ນ​ໄດ້​ເຮັດ​ໃຫ້​ບັນ​ດາ​ຜູ້​ນຳ​ສາດ​ສະ​ໜາ​ນັ້ນ​ໃຈ​ຮ້າຍ. ພວກ​ເຂົາ​ບໍ່​ໄດ້​ຮູ້​ສຶກ​ສົງ​ສານຄົນ​ທີ່​ກຳ​ລັງ​ເຈັບ​ປວດ. ຫຼາຍ​ເທື່ອ​ນັ້ນ ຜູ້​ນຳ​ສາດ​ສະ​ໜາ​ໄດ້​ກໍ່​ໃຫ້​ເກີດ​ຄວາມ​ທຸກ​ທໍ​ລະ​ມານ​ທີ່​ພ​ຣະ​ເຢ​ຊູ​ຢຸດ​ບໍ່​ຢາກໃຫ້​ເກີດ. ນັ້ນ​ເປັນ​ເຫດ​ຜົນ​ທີ່​ບັນ​ດາ​ຜູ້​ນຳ​ນັ້ນ ບໍ່​ມັກ​ການ​ອັດ​ສະ​ຈັນ​ຕ່າງໆ​ຂອງ​ພ​ຣະ​ເຢ​ຊູ.” (ປຶ້ມ​ທ່ານ​ນາງ​ເອ​ເລັນ​ຈີ​ໄວ​ທ໌)

ການ​ອັດ​ສະ​ຈັນ​ຂອງ​ພ​ຣະ​ເຢ​ຊູທີ່​ໄດ້​ຢຽວ​ຢາ​ຮັກ​ສາ​ຄົນ​ທີ່​ເຈັບ​ປ່ວຍ​ນັ້ນ​ກໍ​ສະ​ແດງ​ໃຫ້​ເຫັນ​ຄວາມ​ຮັກ​ຂອງ​ພ​ຣະ​ອົງ. ພວກ​ເຂົາ​ສະ​ແດງ​ໃຫ້​ເຫັນ​ວ່າ ພ​ຣະ​ອົງ​ຊົງຍຸດ​ຕິ​ທຳແລະມີ​ຄວາມ​ເມດ​ຕາ. ແຕ່​ພວກ​ເຂົາ​ຍັງ​ສະ​ແດງ​ໃຫ້​ເຫັນ​ວ່າ ພ​ຣະ​ເຢ​ຊູ​ໄດ້​ມາ​ເພື່ອ​ຊ່ອຍ​ຄົນ​ທີ່​ພ​ຣະ​ອົງ​ໄດ້​ຊົງ​ຮັກ​ສາ​ໃຫ້​ດີ. ທຸກໆ​ຢ່າງ​ທີ່​ພ​ຣະ​ເຢ​ຊູ​ໄດ້ເຮັດ​ແມ່ນ​ເພື່ອ​ຊ່ອຍ​ຄົນ​ໃຫ້​ມາ​ຮັບ​ເອົາ​ຊີ​ວິດ​ອັນ​ຕະ​ຫຼອດ​ໄປ​ເປັນ​ນິດ (ອ່ານ ໂຢ​ຮັນ 17:3).