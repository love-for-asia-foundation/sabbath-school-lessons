---
title: ພ​ຣະ​ເຢ​ຊູ​ຊົງ​ຊ່ອຍປະ​ຊາ​ຊົນ​ທີ່​ຍາກ​ລຳ​ບາກ
date: 10/08/2019
---

### ອ່ານ​ສຳ​ລັບ​ບົດ​ຮຽນ​ອາ​ທິດ​ນີ້
ລູ​ກາ 1:46-55; ລູ​ກາ 4:16-21; ມັດ​ທາຍ 12:15-21; ມັດ​ທາຍ 21:12-16; ປະ​ຖົມ​ມະ​ການ 33:12-14.

> <p>ຂໍ້​ຄວນ​ຈຳ</p>
> “ ‘ພ​ຣະ​ວິນ​ຍານແຫ່ງ​ອົງ​ພ​ຣະ​ຜູ້​ເປັນ​ເຈົ້າ​ຊົງ​ສະ​ຖິດຢູ່​ເທິງ​ຂ້າ​ພ​ະ​ເຈົ້າ ເພາະ​ວ່າພ​ຣະ​ອົງ​ໄດ້​ຫົດ​ສົງຕັ້ງ​ຂ້າ​ພ​ະ​ເຈົ້າ​ໄວ້ໃຫ້​ປະ​ກາດຂ່າວ​ປະ​ເສີດແກ່​ຄົນ​ຍາກ​ຈົນ. ພ​ຣະ​ອົງ​ໄດ້​ຊົງ​ໃຊ້​ຂ້າ​ພະ​ເຈົ້າປະ​ກາດ​ອິດ​ສະ​ຫຼະ​ພາບ​ແກ່​ບັນ​ດາ​ຊະ​ເລີຍ ໃຫ້​ປະ​ກາດ​ແກ່​ຄົນ​ຕາ​ບອດ​ວ່າຈະ​ໄດ້​ເຫັນ​ຮຸ່ງ​ອີກ. ໃຫ້​ປ່ອຍ​ຜູ້​ຖືກ​ບີບ​ບັງ​ຄັບເປັນ​ອິດ​ສະ​ຫຼະ ແລະໃຫ້​ປະ​ກາດ​ປີ​ທີອົງ​ພ​ຣະ​ຜູ້​ເປັນ​ເຈົ້າຈະ​ຊົງ​ເມດ​ຕາ​ນັ້ນ.’ ”(ລູ​ກາ 4:18.19)’

ຜູ້​ປະ​ກາດ​ພ​ຣະ​ຄຳ​ທີ່​ພິ​ເສດ​ຂອງ​ພ​ຣະ​ເຈົ້າ ກໍ​ຄື​ຜູ້​ເຜີຍ​ພ​ຣະ​ວັດ​ຈະ​ນະ​ນັ້ນ ໄດ້​ຂຽນ​ກ່ຽວ​ກັບ​ຊີ​ວິດ​ຂອງ​ພ​ຣະ​ເຢ​ຊູ ແລະວຽກ​ງານ​ຂອງ​ພ​ຣະ​ອົງ. ພ​ຣະ​ເຢ​ຊູ ພ​ຣະ​ອົງ​ເອງ​ກໍ​ໄດ້ບອກ​ປະ​ຊາ​ຊົນ​ຂອງ​ພ​ຣະ​ອົງກ່ຽວ​ກັບ​ວຽກ​ງານ​ທີ່ພ​ຣະ​ອົງ​ໄດ້​ມາ​ເຮັດ​ໃນ​ໂລກ​ນີ້ (ລູ​ກາ ບົດ​ທີ 4). ພ​ຣະ​ເຢ​ຊູ​ໄດ້​ຫ່ວງ​ໃຍ​ເອົາ​ໃຈ​ໃສ່​ຄົນ​ທີ່​ທຸກ​ຍາກ. ພ​ຣະ​ອົງ​ໄດ້​ຊ່ວຍ​ເຫຼືອ​ຄົນ​ທີ່​ຖືກ​ຂົ່ມ​ເຫັງ​ຈາກ​ຜູ້​ນຳ​ຂອງ​ພວກ​ເຂົາ. ພ​ຣະ​ເຢ​ຊູ​ໄດ້​ສະ​ແດງ​ໃຫ້​ປະ​ຊາ​ຊົນ​ທັງ​ຫຼາຍ​ເຫັນ​ຄວາມ​ຮັກ. ຜູ້​ປະ​ກາດ​ພ​ຣະ​ຄຳ​ໃນ​ສະ​ໄໝ​ພ​ຣະ​ຄຳ​ພີ​ເດີມກໍໄດ້​ເຮັດ​ສິ່ງ​ເຫຼົ່າ​ນີ້​ເຊັ່ນ​ກັນ.

ແຕ່​ບັນ​ດາ​ຜູ້​ນຳ​ສາດ​ສະ​ໜາໃນ​ສະ​ໄໝທີ່​ພ​ຣະ​ເຢ​ຊູ​ຢູ່​ໃນ​ໂລກ​ນີ້ນັ້ນບໍ່​ໄດ້​ຮູ້​ສຶກ​ແບບ​ດຽວ​ກັນ​ນີ້​ກັບ​ຄົນ​ທຸກ​ຍາກ. ພວກ​ເຂົາ​ຢ້ານ​ພ​ຣະ​ເຢ​ຊູ. ພວກ​ເຂົາ​ຢ້ານ​ວ່າ ພ​ຣະ​ອົງ​ຈະ​ມາ​ຍາດ​ເອົາ​ອຳ​ນາດ​ຂອງ​ພວກ​ເຂົາ​ໄປ​ໝົດ. ດັ່ງ​ນັ້ນ ຜູ້​ນຳ​ທັງ​ຫຼາຍ​ຈຶ່ງ​ໄດ້​ຈັບ​ພ​ຣະ​ເຢ​ຊູ. ພວກ​ເຂົາ​ໄດ້​ຂ້າ​ພ​ຣະ​ອົງ​ເສຍ. ຄວາມ​ຕາຍ​ຂອງພ​ຣະ​ເຢ​ຊູເທິງ​ໄມ້​ກາງ​ແຂນ​ນັ້ນກໍ​ເປັນ​ສິ່ງ​ຊົ່ວ​ຮ້າຍ​ຫຼາຍ. ແຕ່​ພ​ຣະ​ເຢ​ຊູ​ໄດ້​ຕື່ນ​ຂຶ້ນ​ຈາກ​ຄວາມ​ຕາຍ. ພ​ຣະ​ອົງ​ໄດ້​ເອົາ​ຊະ​ນະ​ສົງ​ຄາມ​ຕໍ່​ສູ້​ຄວາມ​ຕາຍ. ພ​ຣະ​ອົງ​ໄດ້​ຊ່ອຍ​ເຮົາ​ໃຫ້​ລອດ. ການ​ທີ່​ພ​ຣະ​ອົງ​ໄດ້​ຟື້ນ​ຄືນ​ຈາກຄວາມ​ຕາຍ​ນັ້ນກໍ​ເປັນ​ການມອບ​ຊີ​ວິດ​ອັນ​ຕະ​ຫຼອດ​ໄປ​ເປັນ​ນິດ ໃຫ້​ແກ່​ເຮົາ.