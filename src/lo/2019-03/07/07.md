---
title: ຂໍ້ຄິດເພີ່ມເຕີມ
date: 16/08/2019
---

“ພຣະເຈົ້າໄດ້ສະແດງໃຫ້ພວກເຮົາເຫັນຢ່າງຈະແຈ້ງວ່າ ພຣະອົງຈະລົງໂທດຜູ້ທີ່ລະເມີດກົດບັນຍັດຂອງພຣະອົງ. ບາງຄົນກໍ່ອາດຈະບໍ່ເຊື່ອຄວາມຈິງນີ້ໃນພຣະຄຳພີ. ພວກເຂົາຄິດວ່າ ພຣະເຈົ້າເຕັມໄປດ້ວຍຄວາມເມດຕາປານີຫຼາຍເກີນໄປຈິງບໍ່ສາມາດລົງໂທດຄົນບາບໄດ້. ແຕ່ຄົນເຫຼົ່ານີ້ຈຳເປັນຈະຕ້ອງເບິ່ງໄປທີ່ກາງແຂນແຫ່ງຄາວາລີ. ຄວາມຕາຍຂອງພຣະບຸດຂອງພຣະເຈົ້າຜູ້ທີ່ບໍລິສຸດກໍສະແດງໃຫ້ເຫັນວ່າ “ຄ່າຈ້າງຂອງຄວາມຜິດບາບຄືຄວາມຕາຍ” (ໂລມ 6:23). ທຸກໆເທື່ອທີ່ພວກເຮົາລະເມີດກົດບັນຍັດຂອງພຣະເຈົ້າ ພວກເຮົາກໍ່ຈະຕ້ອງຮັບໂທດຂອງມັນເຊິ່ງນັ້ນກໍ່ຄື ຄວາມຕາຍ. ແຕ່ພຣະເຢຊູ ຜູ້ບໍ່ໄດ້ຊົງເຮັດບາບນັ້ນກໍ່ໄດ້ກາຍເປັນຄົນບາບ. ພຣະອົງໄດ້ຍອມເຮົາເອົາຄວາມຜິດຈາກຄວາມບາບຂອງເຮົາໃຫ້ເປັນຂອງພຣະອົງ. ພຣະບິດາໄດ້ເຊື່ອງພຣະພັກຂອງພຣະອົງຈາກພຣະບຸດຂອງພຣະອົງເມື່ອສິ່ງນີ້ໄດ້ເກີດຂຶ້ນ. ສິ່ງນີ້ກໍ່ໄດ້ເຮັດໃຫ້ຈິດໃຈຂອງພຣະເຢຊູແຕກສະຫຼາຍ. ມັນໄດ້ທຳລາຍຊີວິດຂອງພຣະອົງ. ພຣະເຢຊູໄດ້ມອບຕົນເອງເປັນເຄື່ອງບູຊາເພື່ອໄຖ່ເຮົາໃຫ້ພົ້ນ. ບໍ່ມີທາງອື່ນແລ້ວສຳລັບພຣະເຈົ້າທີ່ຈະປົດປ່ອຍເຮົາອອກຈາກໂທດຂອງການລະເມີດກົດບັນຍັດຂອງພຣະອົງ. ທຸກໆຄົນທີ່ປະຕິເສດທີ່ຈະຮັບເອົາການຕາຍຂອງພຣະເຢຊູເທິງໄມ້ກາງແຂນນັ້ນ ກໍ່ຈະຕ້ອງຕາຍເພື່ອຄວາມບາບຂອງຕົນເອງ.” (ປຶ້ມທ່ານນາງເອເລັນຈີໄວທ໌)

**ຄຳຖາມຄົ້ນຄວ້າ**

`ໃຫ້ເຮົາອ່ານຄຳເວົ້າຂອງທ່ານນາງເອເລັນຈີໄວທ໌ຂ້າງເທິງຄືນ. ໃຫ້ທ່ານສົນທະນາກັບຊັ້ນຮຽນຂອງທ່ານກ່ຽວກັບວ່າ ປະຊາຊົນໃນໂລກນີ້ບໍ່ຍຸດຕິທຳແນວໃດ. ໃຫ້ທ່ານຄິດເຖິງພຣະເຢຊູຜູ້ບໍລິສຸດແລະຜູ້ທີ່ໄດ້ຮັບໂທດແທນຄົນທີ່ເຮັດຜິດ! ເປັນຫຍັງພວກເຮົາຈຶ່ງຕ້ອງຈື່ຄວາມຈິງນີ້ເອົາໄວ້ຢູ່ສະເໝີ?`

`ໃຫ້ທ່ານຄິດກ່ຽວກັບທຸກສິ່ງທີ່ພຣະບິດາໄດ້ກະທຳເພື່ອຊ່ອຍພວກເຮົາໃຫ້ພົ້ນ. ພຣະອົງໄດ້ສົ່ງພຣະເຢຊູລົງມາໂລກນີ້ເພື່ອຕາຍແທນເຮົາ. ພຣະເຢຊູຊົງບໍລິສຸດ. ແຕ່ພຣະອົງກໍຊົງຕາຍເພື່ອຄົນບາບ. ນັ້ນກໍ່ໝາຍຄວາມວ່າ ພຣະອົງໄດ້ຕາຍເພື່ອພວກເຮົາແຕ່ລະຄົນ. ເປັນຫຍັງຄວາມຕາຍຂອງພຣະເຢຊູເທິງໄມ້ກາງແຂນ ຈື່ງຄວນເຮັດໃຫ້ພວກເຮົາເປັນຄົນໃໝ່? ພຣະອົງຊົງສ້າງເຮົາຂຶ້ນໃຫມ່ແນວໃດ?`