---
title: ພ​ຣະ​ເຢ​ຊູ​ຊົງ​ປະ​ກາດເຖິງວຽກ​ງານທີ່​ພ​ຣະ​ອົງ​ຈະ​ກະ​ທຳ
date: 12/08/2019
---

`ໃຫ້​ທ່ານ​ປຽບ​ທຽບ ລູ​ກາ 4:16-21 ກັບ​ ລູ​ກາ 7:18-23. ໃນ​ຂໍ້​ພ​ຣະ​ຄຳ​ພີ​ເຫຼົ່າ​ນີ້ ທ່ານ​ຄິດ​ວ່າເປັນຫຍັງພ​ຣະ​ເຢ​ຊູ​ຈຶ່ງໄດ້​ຕອບຜູ້​ຕິດ​ຕາມ​ຂອງ​ໂຢ​ຮັນບັບ​ຕິດແບບ​ນັ້ນ? ຖ້າ​ຫາກ​ມີ​ຄົນ​ຖາມ​ທ່ານ​ວ່າ ເປັນ​ຫຍັງ​ພ​ຣະ​ເຢ​ຊູ​ຈຶ່ງ​ເປັນ​ພ​ຣະ​ຜູ້​ຊ່ອຍ​ໃຫ້​ລອດ, ທ່ານ​ຈະ​ຕອບ​ແນວ​ໃດ? ທ່ານ​ຈະ​ໃຫ້​ຄຳ​ຕອບ​ອັນ​ໃດສຳ​ລັບ​ຄຳ​ຖາມ​ທີ່​ວ່າ ເປັນ​ຫຍັງ​ທ່ານ​ຈຶ່ງ​ເຊື່ອ​ວ່າ ພ​ຣະ​ເຢ​ຊູ​ຊົງ​ເປັນ​ພ​ຣະ​ເຈົ້າ?`

ພ​ຣະ​ເຢ​ຊູ​ໄດ້​ສົ່ງ​ສາ​ວົກ​ຂອງ​ພ​ຣະ​ອົງອອກ​ໄປເພື່ອ​ປະ​ຕິ​ບັດ​ວຽກ​ງານ​ຂອງ​ພ​ຣະ​ອົງ​ເທິງ​ໂລກ​ນີ້.  ພ​ຣະ​ອົງ ບອກ​ພວກ​ເຂົາ​ໃຫ້​ປະ​ກາດ​ວ່າ “ລາດ​ຊະ​ອາ​ນາ​ຈັກ​ສະ​ຫວັນ​ມາ​ໃກ້​ແລ້ວ!” (ມັດ​ທາຍ 10:7). ນອກ​ຈາກ​ນັ້ນ ​ພ​ຣະ​ເຢ​ຊູ ຍັງ​ບອກ​ສາ​ວົກ​ຂອງ​ພ​ຣະ​ອົງ​ວ່າ “ຄົນ​ເຈັບ​ໄຂ້​ຈົ່ງ​ເຮັດ​ໃຫ້​ດີ ຄົນ​ຕາຍ​ແລ້ວ​ຈົ່ງ​ໃຫ້​ເປັນ​ຄືນ​ມາ ຄົນ​ຂີ້​ທູດ​ຈົ່ງ​ໃຫ້​ດີ​ສະ​ອາດແລະຈົ່ງ​ຂັບ​ໄລ່​ຜີ​ຮ້າຍ​ອອກ​ເສຍ ທ່ານ​ທັງ​ຫຼາຍ​ໄດ້​ຮັບ​ລ້າກໍຈົ່ງ​ໃຫ້​ລ້າ (ມັດ​ທາຍ 10:8). ພ​ຣະ​ເຢ​ຊູ​ຕ້ອງ​ການ​ໃຫ້​ວຽກ​ງານ​ທີ່​ສາ​ວົກ​ພ​ຣະ​ອົງ​ເຮັດ​ນັ້ນສະ​ແດງ​ໃຫ້​ເຫັນ​ກົດ​ອັນ​ສຳ​ຄັນ​ຂອງ​ອາ​ນາ​ຈັກ​ຂອງ​ພ​ຣະ​ອົງ. ຜູ້​ຕິດ​ຕາມ​ຂອງ​ພ​ຣະ​ເຢ​ຊູ​ໄດ້​ເຮັດ​ວຽກ​ກັບ​ພ​ຣະ​ເຢ​ຊູ ເພື່ອ​ເຊີນ​ຄົນ​ທັງ​ຫຼາຍ​ໃຫ້​ຮ່ວມ​ເຂົ້າ​ກັບ​ອາ​ນາ​ຈັກ​ຂອງ​ພ​ຣະ​ອົງ. ຜູ້​ຕິດ​ຕາມ​ຂອງ​ພ​ຣະ​ເຢ​ຊູ​ໄດ້ຍົກ​ຊູ​ຄົນ​ທີ່​ບໍ່​ສຳ​ຄັນ​ໃນ​ສາຍ​ຕາ​ຂອງ​ຄົນ​ອື່ນ. ຜູ້​ຕິດ​ຕາມ​ຂອງ​ພ​ຣະ​ເຢ​ຊູ​ນັ້ນ​ໄດ້​ຊ່ອຍ​ຊູ​ຄົນ​ທີ່​ທຸກ​ຍາກແລະຫຼົງ​ຫາຍ.”

`ພວກ​ເຮົາ​ຈະ​ຕ້ອງ​ປະ​ກາດ​ຂ່າວ​ຂອງ​ທູດ​ສະ​ຫວັນ​ສາມ​ອົງ​ແກ່​ຄົ​ນ​ໃນ​ໂລກ​ນີ້. ເປັນ​ຫຍັງ ພວກ​ເຮົາ​ຈຶ່ງ​ຕ້ອງ​ຈື່​ໜ້າ​ທີ່​ອັນ​ສຳ​ຄັນ​ນີ້​ຢູ່​ສະ​ເໝີ ເມື່ອ​ພວກ​ເຮົາ​ເບິ່ງ​ແຍງ​ຄວາມ​ຕ້ອງ​ການ​ຂອງ​ຜູ້​ທຸກ​ຍາກ?`