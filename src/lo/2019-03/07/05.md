---
title: ພ​ຣະ​ເຢ​ຊູ​ຊົງ​ຢຸດ​ການ​ຊື້​ຂາຍໃນ​ພ​ຣະ​ວິ​ຫານ
date: 14/08/2019
---

`ອ່ານ​ກ່ຽວ​ກັບ​ເລື່ອງ​ຂອງ​ພ​ຣະ​ເຢ​ຊູຕອນ​ທີ່​ພ​ຣະ​ອົງ​ໄລ່​ພໍ່​ຄ້າອອກ​ຈາກພ​ຣະ​ວິ​ຫານ ໃນ​ພ​ຣະ​ທຳ ມັດ​ທາຍ 21:12-16; ມາ​ລະ​ໂກ 11:15-19; ລູ​ກາ 19:45-48; ແລະ ໂຢ​ຮັນ 2:13-17. ທ່ານ​ເຫັນ​ຫຼື​ບໍ່​ວ່າ ຜູ້​ຂຽນ ພ​ຣະ​ຄຳ​ພີ​ທັງ4ຄົນ ກໍ່​ກ່າວ​ເຖິງ​ເລື່ອງ​ນີ້ ໃນ​ປຶ້ມ​ຂອງ​ເຂົາ? ມັນ​ເຮັດ​ໃຫ້​ເຫັນ​ວ່າ ເລື່ອງ​ນີ້​ເປັນ​ແນວ​ໃດ? ທ່ານ​ຄິດ​ວ່າ ເລື່ອງ​ນີ້ ໜ້າ​ຈະ​ມີ​ຄວາມ​ສຳ​ຄັນ​ຫຼາຍ​ຊ່ຳ​ໃດ?`

ເລື່ອງ​ນີ້​ກໍ່​ມີ​ຄວາມ​ໝາຍ​ຢ່າງ​ຫຼວງ​ຫຼາຍ. ເຮົາ​ເຫັນ​ຢ່າງ​ຈະ​ແຈ້ງວ່າ ພ​ຣະ​ເຢ​ຊູ​ຊົງ​ສົນ​ໃຈພ​ຣະ​ວິ​ຫານແລະ ການ​ນະ​ມັດ​ສະ​ການ. ພ​ຣະ​ອົງ​ຊົງເສົ້າ​ໃຈເມື່ອ​ປະ​ຊາ​ຊົນ​ຂອງ​ພ​ຣະ​ອົງ​ນັ້ນ ເອົາ​ການ​ຂາຍ​ສັດ​ນັ້ນມາ​ແທນ​ທີ່​ການ​ນະ​ມັດ​ສະ​ການອັນ​ແທ້​ຈິງ. ສັດ​ເຫຼົ່າ​ນັ້ນ​ກໍ​ເປັນ​ຄຳ​ພັນ​ລະ​ນາ​ຮູບ​ພາບ​ຂອງ​ການ​ຕາຍ​ຂອງພ​ຣະ​ເຢ​ຊູ​ຢູ່​ເທິງ​ໄມ້​ກາງ​ແຂນ. ແຕ່​ປະ​ຊາ​ຊົນ​ທີ່​ມາ​ຂາຍ​ສັດ​ນັ້ນກໍ່​ບໍ່​ຈື່​ເລື່ອງ​ນີ້. ພວກ​ເຂົາ​ສົນ​ໃຈ​ກ່ຽວ​ກັບ​ການຫາ​ເງິນ​ຫຼາຍກວ່າ.

ທ່ານ​ເຫັນ​ຫຼື​ບໍ່ວ່າ ມັດ​ທາຍ ມາ​ລະ​ໂກ ລູ​ກາ ແລະ ໂຢ​ຮັນ ໄດ້ໃຊ້​​ຄຳ​ເວົ້າ​ໃນພຣະທຳເອ​ຊາ​ຢາ ເຢ​ເລ​ມີ​ຢາ ຫຼື ເພງ​ສັນ​ລະ​ເສີນ​ໃນການເລົ່າ​ເລື່ອງ​ທີ່​ພ​ຣະ​ເຢ​ຊູ​​ໄດ້​ຈັດ​ການພ​ຣະ​ວິ​ຫານ​ໃຫ້​ມີ​ຄວາມ​ເປັນ​ລະ​ບຽບ? ນັ້ນ​ເປັນ​ເພາະວ່າມັດ​ທາຍ, ມາ​ລະ​ໂກ, ລູ​ກາ ແລະ ໂຢ​ຮັນ ຕ້ອງ​ການ​ສະ​ແດງ​ໃຫ້​ຄົນ​ເຫັນ​ວ່າ ພ​ຣະ​ເຢ​ຊູ​ກຳ​ລັງ​ເຮັດ​ວຽກ​ງານຂອງ​ຜູ້​ປະ​ກາດພ​ຣະ​ຄຳ​ຂອງ​ພ​ຣະ​ເຈົ້າ. ຄົນ​ທັງ​ຫຼາຍ​ທີ່​ຢູ່ໃນ​ພ​ຣະ​ວິ​ຫານ​ນັ້ນ​ເຫັນ​ວ່າ ພ​ຣະ​ເຢ​ຊູ​ຊົງ​ເປັນ​ຜູ້​ປະ​ກາດພ​ຣະ​ຄຳ​ ຫຼື ຜູ້​ເຜີຍ​ພ​ຣະ​ວັດ​ຈະ​ນະ​ຄົນ​ໜຶ່ງ (ອ່ານ ມັດ​ທາຍ 21:11). ພວກ​ເຂົາ​ມາ​ຫາ​ພ​ຣະ​ອົງ​ຫຼັງ​ຈາກ​ທີ່​ພ​ຣະ​ອົງ​ໄດ້​ໄລ່ບັນ​ດາ​ພໍ່​ຄ້າແລະຄົນທີ່​ປ່ອຍ​ເງິນ​ກູ້​ອອກ​ຈາກພ​ຣະ​ວິ​ຫານ. ພ​ຣະ​ເຢ​ຊູ​ໄດ້​ຊົງ​ຢຽວ​ຢາ​ຮັກ​ສາ​ຄົນ​ເຈັບ​ປ່ວຍແລະສັ່ງສອນຄົນທັງຫຼາຍ. ປະຊາຊົນກໍ່ຮູ້ສຶກວ່າມີຄວາມຫວັງເກີດຂຶ້ນໃນຈິດໃຈຂອງພວກເຂົາໃນຂະນະທີ່ພຣະເຢຊູຊົງສອນພວກເຂົາ.