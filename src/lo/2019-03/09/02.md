---
title: ຊຸມຊົນໃໝ່
date: 25/08/2019
---

`ອ່ານກ່ຽວກັບຄຣິສຕະຈັກໃນສະໄໝພຣະຄຳພີໃໝ່ໃນ ກິດຈະການ 2:42-47 ແລະ ກິດຈະການ 4:32-37. ຄຣິສຕະຈັກໄດ້ເຮັດວຽກທີ່ສຳຄັນອັນໃດ?`

ຊົນຊາດອິດສະລາເອນໃນພຣະຄຳພີເດີມກໍ່ລົ້ມເຫຼວທີ່ຈະໃຊ້ຊີວິດຕາມແຜນການຂອງພຣະເຈົ້າສຳລັບຊີວິດຂອງເຂົາ. ພຣະເຈົ້າຊົງຕ້ອງການໃຫ້ອິດສະລາເອນນັ້ນມີຄວາມທ່ຽງທຳແລະຍຸດຕິທຳ. ແຕ່ຄຣິສຕະຈັກໃນສະໄໝພຣະຄຳພີໃໝ່ກໍແຕກຕ່າງກັນຈາກຊົນຊາດອິດສະລາເອນ. ພວກເຂົາໄດ້ປະຕິບັດຕາມພຣະຄຳຂອງພຣະເຈົ້າໃນພຣະທຳພະບັນຍັດສອງ 15:4 ຢ່າງລະອຽດ.

ຄຣິສຕະຈັກໃນສະໄໝພຣະຄຳພີໃໝ່ນັ້ນກໍບໍ່ໄດ້ສົມບູນ. ໃນຂະນະທີ່ຄຣິສຕະຈັກໄດ້ເຕີບໂຕຂຶ້ນ ບັນຫາກໍ່ທະວີຂຶ້ນເຊັ່ນກັນ. ບັນຫາໜຶ່ງ ກໍຄືເລື່ອງອາຫານທີ່ຈະໃຫ້ກຸມຍິງແມ່ໝ້າຍໃນແຕ່ລະມື້ (ອ່ານກິດຈະການ 6:1). ຜູ້ນຳຂອງຄຣິສຕະຈັກຕ້ອງການທີ່ຈະປະກາດຂ່າວດີກ່ຽວກັບພຣະເຢຊູ. ແລ້ວຄຣິສຕະຈັກໄດ້ແກ້ໄຂບັນຫານີ້ແນວໃດ? ພວກເຂົາໄດ້ເລືອກຜູ້ຊາຍເຈັດຄົນເພື່ອຮັບຜິດຊອບການເອົາອາຫານໄປໃຫ້ຍິງແມ່ໝ້າຍທັງຫຼາຍ.

ຄຣິສຕະຈັກໄດ້ເລືອກຜູ້ຊາຍເຈັດຄົນນີ້ ເພື່ອດູແລກິດຈະການງານປະຈຳວັນໃນຄຣິສຕະຈັກ. ຄຣິສຕະຈັກໄດ້ເລີ່ມຕົ້ນທີ່ຈະຈັດໃຫ້ຄົນຫຼາຍຄົນໃຫ້ຮັບຜິດຊອບຫຼາຍໆພາກສ່ວນທີ່ແຕກຕ່າງຂອງວຽກງານຂອງພຣະເຈົ້າ. ວຽກງານປະຈຳວັນຂອງຄຣິສຕະຈັກກໍລວມເຖິງການດູແລຍິງແມ່ໝ້າຍ ແລະ ການຢຽວຢາຮັກສາຄົນທີ່ເຈັບປ່ວຍ. ຄຣິສຕະຈັກຮູ້ສຶກວ່າມັນສຳຄັນທີ່ຈະເປັນພະຍານໃຫ້ແກ່ຄົນອື່ນດ້ວຍການຊ່ອຍເຫຼືອພວກເຂົາ.

`ໃຫ້ທ່ານລອງຈິນຕະນາການຮູບພາບຂອງຊີວິດຄຣິສຕະຈັກໃນສະໄໝພຣະຄຳພີໃໝ່. ຄຣິສຕຽນໃນສະໄໝນັ້ນໄດ້ສະແດງວ່າພວກເຂົາຫ່ວງໃຍຕໍ່ຄົນແນວໃດ? ພວກເຮົາໃນຖານະທີ່ເປັນຄຣິສຕະຈັກຄືກັນສາມາດເຮັດສິ່ງໃດແດ່ເພື່ອສະແດງວ່າພວກເຮົາຫ່ວງໃຍຄົນອື່ນເຊັ່ນດຽວກັນ?`