---
title: ຂໍ້ຄິດເພີ່ມເຕີມ
date: 30/08/2019
---

“ຄຣິສຕຽນໃນສະໄໝພຣະຄຳພີໃໝ່ນັ້ນກໍມີຈິດໃຈທີ່ບໍ່ເຫັນແກ່ໂຕ. ພວກເຂົາກໍຖວາຍຢ່າງຫຼວງຫຼາຍ. ພວກເຂົາໄດ້ຖວາຍຢູ່ຕະຫຼອດເວລາ. ພວກເຂົາໄດ້ຮັກໃນການຖວາຍ. ການຖວາຍນັ້ນກໍເຮັດໃຫ້ຄຣິສຕະຈັກທັງໝົດເຕັມໄປດ້ວຍຄວາມຊົມຊື່ນຍິນດີ. ບັນດາຜູ້ເຊື່ອກໍຮູ້ວ່າ ຂອງຂວັນທີ່ເຂົາໄດ້ມອບນັ້ນໄດ້ຊ່ອຍສົ່ງໃຫ້ສາວົກຂອງພຣະເຢຊູນັ້ນເຮັດວຽກງານຂອງພຣະເຈົ້າໃນບ່ອນອື່ນໆ. ຢູ່ບ່ອນເຫຼົ່ານັ້ນ ຜູ້ຕິດຕາມພຣະເຢຊູກໍໄດ້ແບ່ງປັນຂ່າວປະເສີດກ່ຽວກັບພຣະເຢຊູໃຫ້ຄົນທີ່ບໍ່ຮູ້ໄດ້ຟັງ. ຂອງຂວັນແລະຂອງຖວາຍຂອງບັນດາຜູ້ເຊື່ອນັ້ນກໍໄດ້ສະແດງໃຫ້ເຫັນວ່າ ຄວາມເຊື່ອຂອງເຂົາໃນການເປັນທີພໍພຣະໄທນັ້ນກໍມີແທ້. ພຣະວິນຍານບໍລິສຸດໄດ້ປ່ຽນແປງຈິດໃຈຂອງເຂົາ. ພຣະເຈົ້າໄດ້ເຮັດໃຫ້ພວກເຂົາບໍລິສຸດ. ນັ້ນເປັນເຫດຜົນທີ່ພວກເຂົາຮ່ວມກັນຖວາຍຢ່າງຫຼວງຫຼາຍ. ການຖວາຍຂອງເຂົາກໍເປັນການອັດສະຈັນ. ມັນໄດ້ສະແດງເຖິງພຣະຄຸນຂອງພຣະເຈົ້າທີ່ກຳລັງທຳງານໃນຊີວິດຂອງພວກເຂົາ.” (ປຶ້ມທ່ານນາງເອເລັນຈີໄວທ໌)

**ຄຳຖາມຄົ້ນຄວ້າ**

`ໂບດທ້ອງຖິ່ນຂອງທ່ານສາມາດກາຍເປັນຄືກັບຄຣິສຕະຈັກ ຫຼື ໂບດທີ່ພວກເຮົາອ່ານເຖິງໃນພຣະທຳກິດຈະການ ບົດທີ 1-13 ໄດ້ແນວໃດ?`

`ອາທິດນີ້ ພວກເຮົາໄດ້ຮຽນກ່ຽວກັບວິທີການທີ່ໂບດໃນສະໄໝພຣະຄຳພີ  ໃໝ່ໄດ້ເກັບເງິນຖວາຍແລະແບ່ງປັນເງິນນີ້ກັບຜູ້ເຊື່ອຄົນອື່ນໆໃນຫຼາຍໆບ່ອນ. ໂບດຄຣິສຕະຈັກເຊເວັນເດ ແອັດເວັນຕິດໄດ້ປະຕິບັດຕາມກົດລະບຽບບາງຢ່າງນີ້ເຊັ່ນກັນ. ພວກເຮົາສົ່ງເງິນຖວາຍໄປຫຼາຍໆບ່ອນໃນໂລກນີ້ເພື່ອວ່າ ພວກເຮົາຈະສາມາດຊ່ອຍໃຫ້ວຽກງານຂອງພຣະເຈົ້າເຕີບໂຕຂຶ້ນຢູ່ທີ່ນັ້ນ. ເປັນຫຍັງແຜນການນີ້ສຳລັບການແບ່ງປັນນັ້ນຈຶ່ງເປັນແຜນການອັນດີທີ່ຄວນເຮັດຕາມ?`