---
title: ການໃຫ້ກໍ່ແມ່ນອີກວິທີໜຶ່ງຂອງການແບ່ງປັນ
date: 27/08/2019
---

`ອ່ານ ພຣະທຳ 2ໂກລິນໂທ 8:7-15. ອາຈານເປົາໂລສະແດງໃຫ້ເຫັນການເຊື່ອມຕໍ່ລະຫວ່າງຂ່າວດີແລະການໃຫ້ແບບໃດ?`

ອາຈານເປົາໂລໄດ້ບອກຜູ້ທີ່ເຊື່ອວ່າ ຈົ່ງໃຫ້ຄົນອື່ນຫຼາຍໆແລະເບິ່ງແຍງເຊິ່ງກັນແລະກັນໃນເວລາທີ່ຍາກລຳບາກ. ອາຈານເປົາໂລໄດ້ເລົ່າເລື່ອງກ່ຽວກັບຊ່ວງເວລາທີ່ພຣະເຈົ້າໄດ້ປະທານມານາໃຫ້ກັບຊົນຊາດອິດສະລາເອນ. ເພິ່ນໄດ້ໃຊ້ເລື່ອງນີ້ເພື່ອສະແດງໃຫ້ຄຣິສຕະຈັກເຫັນຕົວຢ່າງຂອງການໃຫ້ ແລະ ການແບ່ງປັນ (ອ່ານ 2ໂກລິນໂທ 8:15). ນອກຈາກນັ້ນ ອາຈານເປົາໂລຍັງໄດ້ບອກກຸ່ມຜູ້ເຊື່ອໃຫ້ຈື່ຈຳສິ່ງທີ່ຜູ້ແຕ່ງບົດເພງສັນລະເສີນ 112:9 ໄດ້ຂຽນໄວ້ວ່າ: “ດັ່ງມີຄຳຂຽນໄວ້ໃນພຣະຄຳພີວ່າ ເພິ່ນບໍລິຈາກໃຫ້ແກ່ຜູ້ຂັດສົນດ້ວຍໃຈກວ້າງຂວາງ ຄວາມຊອບທຳຂອງເພິ່ນກໍຕັ້ງຢູ່ເປັນນິດ” (2ໂກລິນໂທ 9:9).

ອາຈານ ເປົາໂລບອກສະມາຊິກຂອງລາວວ່າ ຈົ່ງໃຫ້ດ້ວຍຄວາມເຕັມໃຈຂອງເຂົາ. ນອກຈາກນັ້ນ ຜູ້ເຊື່ອຄວນຈະຮັກສາເງິນສ່ວນໜຶ່ງທີ່ພວກເຂົາຫາໄດ້. ອີກບໍ່ດົນ ອາຈານເປົາໂລ ຫຼື ຕີໂຕ ຈະມາຢາມຄຣິສຕະຈັກຂອງພວກເຂົາ. ແລ້ວອາຈານເປົາໂລກໍຈະນຳເອົາເງິນຖວາຍທີ່ຄຣິສຕະຈັກໄດ້ເກັບນັ້ນກັບມາກຸງເຢລູຊາເລັມ. ເງິນຈຳນວນນີ້ຈະຖືກໃຊ້ເພື່ອຊ່ອຍເຫຼືອຄຣິສຕຽນທີ່ທຸກຍາກທີ່ຢູ່ທີ່ນັ້ນ. ອາຈານເປົາໂລໃຊ້ຕົວຢ່າງຂອງຄຣິສຕະຈັກໜຶ່ງເພື່ອໃຫ້ກຳລັງໃຈຄຣິສຕະຈັກອື່ນໆໃຫ້ຕ້ອງການຖວາຍຫຼາຍຂຶ້ນ. ອາຈານເປົາໂລໄດ້ຂຽນວ່າ “ແລະ ເນື່ອງຈາກຜົນແຫ່ງການບົວລະບັດນັ້ນ ພວກເຂົາຈຶ່ງສັນລະເສີນພຣະເຈົ້າ ໂດຍເຫດທີ່ເຈົ້າທັງຫຼາຍຍອມຟັງ ແລະຕັ້ງໃຈຢູ່ໃນອຳນາດຂ່າວປະເສີດເລື່ອງພຣະຄຣິດ ແລະເພາະເຫດພວກເຈົ້າໄດ້ແຈກຈ່າຍແກ່ເຂົາ ແລະແກ່ຄົນທັງປວງດ້ວຍໃຈກວ້າງຂວາງ” (2ໂກລິນໂທ 9:13)