---
title: ຄຳແນະນຳຂອງອາຈານເປົາໂລກ່ຽວກັບການມີຊີວິດ ແລະ ການມີຄວາມຮັກທີ່ດີ
date: 28/08/2019
---

`ອ່ານໂຣມ ບົດທີ 12. ພຣະຄຳພີບົດນີ້ເວົ້າກ່ຽວກັບເລື່ອງຫຍັງ? ອາຈານເປົາໂລກ່າວສິ່ງໃດກ່ຽວກັບ ຄວາມຮັກ ແລະ ການດູແລເບິ່ງແຍງຄົນອື່ນ? ເພິ່ນໄດ້ເວົ້າວ່າ ພວກເຮົາຄວນເຮັດສິ່ງໃດກັບຄົນທີ່ທຸກຍາກລຳບາກ?`

ໃນໂຣມ ບົດທີ12 ອາຈານເປົາໂລ ເວົ້າກ່ຽວກັບວຽກງານຕ່າງໆ ທີ່ພວກເຮົາເຮັດໃນຖານະທີ່ເປັນຄຣິສຕຽນໃນຄຣິສຕະຈັກ ຫຼື ໂບດ. ນອກຈາກນັ້ນ ເພິ່ນຍັງກ່າວກ່ຽວກັບຂອງປະທານທີ່ພຣະເຈົ້າໄດ້ມອບໃຫ້ເຮົາເພື່ອຮັບໃຊ້ໃນວຽກງານຂອງພຣະອົງ. ຂອງປະທານບາງຢ່າງເຫຼົ່ານີ້ກໍລວມເຖິງການຮັບໃຊ້ຄົນອື່ນແລະການໃຫ້ກຳລັງໃຈພວກເຂົາ.

ໂລມ ບົດທີ12 ສະແດງໃຫ້ເຫັນວ່າ ພວກເຮົາຄວນຈະໃຊ້ຊີວິດເປັນຄົນໃໝ່ແບບໃດ. ນອກຈາກນັ້ນ ມັນຍັງສະແດງໃຫ້ປະຊາຊົນຂອງພຣະເຈົ້າເຫັນວ່າ ຈະຕ້ອງຮັບໃຊ້ພຣະເຈົ້າໃນຊີວິດຂອງເຮົາແລະໃນຊຸມຊົນຂອງເຮົາແນວໃດ. ອາຈານເປົາໂລໄດ້ບອກຄຣິສຕຽນຜູ້ເຊື່ອໃໝ່ວ່າ ຄວາມເຊື່ອຂອງເຂົາຄວນປ່ຽນແປງຊີວິດຂອງພວກເຂົາທັງໝົດ. ຄຣິສຕຽນຊາວໂລມັນນັ້ນມີຊີວິດທີ່ຍາກລຳບາກ. ພວກເຂົາອາໄສໃນນະຄອນຫຼວງຂອງອານາຈັກໂລມັນ. ອາຈານເປົາໂລບອກໃຫ້ພວກເຂົາມີຄວາມເຂັ້ມແຂງໄວ້. ແລະເພິ່ນກໍຍັງບອກພວກເຂົາບໍ່ໃຫ້ໃຊ້ຊີວິດໃນທາງດຽວທີ່ຊາວໂລກໃຊ້ຢູ່ອ້ອມຮອບພວກເຂົາ. “ຢ່າດຳເນີນຊີວິດເໝືອນຢ່າງຊາວໂລກນີ້ ແຕ່ຈົ່ງຮັບການຊົງປ່ຽນແປງຈິດໃຈຂອງພວກເຈົ້າໃໝ່ ແລ້ວອຸປະນິໄສຂອງພວກເຈົ້າຈຶ່ງຈະປ່ຽນໃໝ່ ເພື່ອພວກເຈົ້າຈະໄດ້ຮູ້ນ້ຳພຣະໄທຂອງພຣະເຈົ້າຄື ຈະຮູ້ວ່າອັນໃດດີ ອັນໃດເປັນທີ່ພໍພຣະໄທ ແລະ ອັນໃດດີທີ່ສຸດ.” (ໂລມ 12:2)