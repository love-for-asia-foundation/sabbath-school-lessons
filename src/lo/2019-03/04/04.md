---
title: ຄຳສັນຍາຂອງກະສັດ
date: 23/07/2019
---

`ອ່ານບົດເພງສັນລະເສີນບົດທີ 101. ຜູ້ຂຽນບົດເພງນີ້ກໍໄດ້ຂຽນເພງນີ້ຂຶ້ນສຳລັບບັນດາຜູ້ນຳ. ພວກເຮົາສາມາດຮຽນຮູ້ຄຳແນະນຳທີ່ສຳຄັນອັນໃດຈາກບົດເພງນີ້ສຳລັບຊີວິດຂອງເຮົາເອງ?`

ພວກເຮົາແຕ່ລະຄົນມີໂອກາດທີ່ຈະປະຕິບັດຕາມກົດລະບຽບຕ່າງໆຂອງດາວິດໃນບົດເພງສັນລະເສີນບົດທີ 101. ແລ້ວພວກເຮົາກໍຈະເປັນຜູ້ນຳທີ່ດີແລະຊີວິດຂອງພວກເຮົາຈະເປັນພຣະພອນຕໍ່ຄົນອື່ນເຊັ່ນດຽວກັນ.

ການເປັນຜູ້ນຳທີ່ດີນັ້ນເລີ່ມຕົ້ນຢູ່ໃສ? ສຳລັບດານີເອນນັ້ນ ມັນເລີ່ມຈາກການຢຳເກງນັບຖືພຣະເຈົ້າສຳລັບຄວາມເມດຕາແລະຄວາມຍຸຕິທຳຂອງພຣະອົງ (ບົດເພງສັນລະເສີນ 101:1) ສອງສິ່ງນີ້ຄືພື້ນຖານຂອງທຸກໆຢ່າງທີ່ດາວິດຕ້ອງການເຮັດເພື່ອທີ່ຈະເປັນຜູ້ນຳ. ເພິ່ນໄດ້ພະຍາຍາມທີ່ຈະເປັນຜູ້ທີ່ທ່ຽງທຳແລະມີຄວາມເມດຕາປານີໃນຊີວິດ ແລະວຽກງານຂອງເພິ່ນ. ຜູ້ນຳທີ່ດີນັ້ນຈະຕ້ອງປະຕິເສດຄວາມບາບ, ການຕົວະຍົວະ ແລະການເຮັດຜິດ. ຄວາມບາບທັງໝົດເຫຼົ່ານີ້ກໍເປັນກັບດັກທີ່ພິເສດສຳຄັນຄົນທີ່ເປັນຜູ້ນຳແລະເປັນຜູ້ປົກຄອງບ້ານເມືອງ.

ດາວິດກໍຮູ້ດີວ່າ ມັນເປັນເລື່ອງສຳຄັນຫຼາຍທີ່ຈະຮັບຄຳແນະນຳທີ່ດີ. ດັ່ງນັ້ນ ເພິ່ນຈຶ່ງໄດ້ຊອກຫາຜູ້ນຳທີ່ສັດຊື່ມາຊ່ວຍເພິ່ນເຮັດສິ່ງທີ່ຖືກຕ້ອງ. ດາວິດນັ້ນຕ້ອງການໃຫ້ປະຊາຊົນໄດ້ກ່າວວ່າ ເພິ່ນເປັນກະສັດທີ່ສະແດງຄວາມເມດຕາຕໍ່ທຸກໆຄົນ. ສິ່ງເຫຼົ່ານີ້ກໍສຳຄັນຕໍ່ເພິ່ນ. ນັ້ນເປັນເຫດຜົນທີ່ເພິ່ນໄດ້ຊອກຫາຜູ້ນຳ ຜູ້ທີ່ມີຍຸດຕິທຳແລະຄວາມເມດຕາເຊັ່ນດຽວກັນມາເຮັດວຽກສຳລັບເພິ່ນ.

ບາງທີ່ທ່ານອາດຈະບໍ່ແມ່ນຜູ້ນຳ ແຕ່ທ່ານສາມາດເຮັດສິ່ງໃດເພື່ອທີ່ຈະເປັນຄົນທ່ຽງທຳ ແລະເພື່ອສະແດງຄວາມເມດຕາຕໍ່ຄົນອື່ນໆໃນຊີວິດຂອງທ່ານ.