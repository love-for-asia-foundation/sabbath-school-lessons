---
title: ເພງສັນລະເສີນ-ບົດເພງແຫ່ງຄວາມຫວັງສຳລັບຄົນທີ່ຖືກຜູ້ນຳຂົ່ມເຫັງ.
date: 21/07/2019
---

ອ່ານເພງສັນລະເສີນ 9:7-9,13-20. ໃຫ້ທ່ານຄິດກ່ຽວກັບບັນຫາອຸປະສັກອັນຮ້າຍແຮງທີ່ດາວິດໄດ້ປະສົບ. ດາວິດໄດ້ເຊື່ອໃນຄວາມຮັກແລະຄວາມຫວ່ງໃຍຂອງພຣະເຈົ້າ. ໃນເວລາດຽວກັນນັ້ນ ດາວິດກໍໄດ້ຮຽນຮູ້ກ່ຽວກັບຄວາມທຸກທໍລະມານທັງຫຼາຍ. ທ່ານເຄີຍໄດ້ປະສົບກັບອັນໃດທີ່ໄດ້ທົດສອບຄວາມເຊື່ອຂອງທ່ານຄືກັບຄວາມເຊື່ອຂອງດາວິດທີ່ຖືກທົດສອບຫຼືບໍ? ທ່ານໄດ້ຮັກສາຄວາມເຊື່ອໃຫ້ເຂັ້ມແຂງໃນຊ່ວງເວລາທີ່ຍາກລຳບາກນັ້ນແນວໃດ?

ພຣະທຳເພງສັນລະເສີນສະແດງໃຫ້ພວກເຮົາເຫັນວິທີການຮັກສາຄວາມຫວັງໃນພຣະເຈົ້າໃຫ້ໜັກແໜ້ນໃນເວລາທີ່ຍາກລຳບາກ. ພວກເຮົາຈະຕ້ອງສືບຕໍ່ເຊື່ອວ່າ ພຣະເຈົ້ານັ້ນຊົງເປັນຜູ້ພິພາກສາທຸກໆຄົນໃນໂລກນີ້. ມານຮ້າຍອາດຈະເບິ່ງຄືວ່າ ມັນໄດ້ຮັບໄຊຊະນະແລ້ວຕອນນີ້. ແຕ່ພຣະເຈົ້າຈະຕັດສິນຜູ້ທີ່ໄດ້ເຮັດຊົ່ວ. ພຣະອົງຈະພິພາກສາຄົນທີ່ບໍ່ມີຄວາມຍຸຕິທຳ. ພຣະເຈົ້າຈະລົງໂທດພວກເຂົາ. ແຕ່ພຣະເຈົ້າຈະອວຍພອນແລະຊ່ວຍໃຫ້ຊີວິດໃໝ່ແກ່ປະຊາຊົນຂອງພຣະອົງຜູ້ທີ່ຖືກທຳລາຍໂດຍຄວາມຊົ່ວຮ້າຍ.