---
title: ໃຫ້ທ່ານອ່ານ ເພງສັນລະເສີນບົດທີ 82. ມີຂ່າວສານອັນໃດສຳລັບພວກເຮົາໃນເພງສັນລະເສີນບົດນີ້?
date: 22/07/2019
---

ພຣະຜູ້ເປັນເຈົ້າໄດ້ປະທານກົດລະບຽນຈຳນວນຫຼາຍໃຫ້ກັບປະຊາຊົນຂອງພຣະອົງ. ກົດເຫຼົ່ານີ້ຊ່ວຍພວກເຂົາໃຫ້ໃຊ້ຊີວິດທີ່ດີຂຶ້ນ. ມັນຊ່ວຍພວກເຂົາໃຫ້ເປັນຕົວຢ່າງຂອງຄວາມຮັກຂອງພຣະເຈົ້າແກ່ຄົນອື່ນ. ເປັນເລື່ອງໜ້າເສົ້າທີ່ປະຊາຊົນຂອງພຣະເຈົ້ານັ້ນກໍລົ້ມເຫຼວທີ່ຈະເຮັດຕາມແຜນຂອງພຣະອົງ. ພວກເຂົາໄດ້ກາຍເປັນຄືກັບຄົນອື່ນໆທີ່ຢູ່ອ້ອມຮອບເຂົາ. ຜູ້ນຳຂອງປະເທດອື່ນໆນັ້ນກໍບໍ່ຍຸດຕິທຳກັບປະຊາຊົນຂອງພວກເຂົາເອງ. ພວກເຂົາໄດ້ສໍ້ໂກງເອົາຂອງປະຊາຊົນ. ພວກເຂົາໄດ້ເຮັດໃຫ້ປະຊາຊົນເຈັບປວດ. ປະຊາຊົນຂອງພຣະເຈົ້າກໍກາຍເປັນແບບດຽວກັບ. ຜູ້ນຳແລະຜູ້ພິພາກສາຂອງປະຊາຊົນຂອງພຣະເຈົ້າກໍເບິ່ງແຍງຄວາມຕ້ອງການຂອງຕົນເອງ. ຄົນຊົ່ວຮ້າຍກໍໃຫ້ສິນບົນແກ່ຜູ້ພິພາກສາເຫຼົ່ານີ້ ເພື່ອທີ່ຈະຕັດສິນຕາມໃຈຂອງພວກເຂົາ. ສານກໍບໍ່ໄດ້ປົກປ້ອງປະຊາຊົນ. ບໍ່ດົນຕໍ່ມາ ຄົນຮັ່ງມີກໍເລີ່ມໃຊ້ຄົນທີ່ທຸກຍາກເພື່ອຫາເງິນໃຫ້ຫຼາຍຂຶ້ນ. ແຕ່ພວກເຂົາກໍບໍ່ໄດ້ຈ່າຍເງິນໃຫ້ຄົນຈົນຕາມສົມຄວນ.

ເພງສັນລະເສີນບົດທີ 82 ກໍກ່າວເຖິງຊ່ວງເວລາອັນຮ້າຍແຮງທີ່ສິ່ງເຫຼົ່ານີ້ໄດ້ເກີດຂຶ້ນ. ບົດເພງສັນລະເສີນນີ້ກໍສະແດງເຖິງວຽກງານຂອງພຣະເຈົ້າໃນຖານະເປັນຜູ້ພິພາກສາເທິງໂລກນີ້. ນອກຈາກນັ້ນ ເພງນີ້ກໍສະແດງໃຫ້ເຫັນເວລາທີ່ພຣະເຈົ້າຕັດສິນຜູ້ນຳແລະຜູ້ປົກຄອງທີ່ພິພາກສາປະຊາຊົນທັງຫຼາຍ. ຜູ້ຂຽນບົດເພງສັນລະເສີນນີ້ກໍບອກພວກເຮົາບາງຢ່າງກ່ຽວກັບປະຊາຊົນຜູ້ທີ່ເຮັດໜ້າທີ່ພິພາກສາ. ໃນສາຍຕາຂອງຜູ້ຂຽນບົດເພງສັນລະເສີນັ້ນ ວຽກງານຂອງພຣະເຈົ້າໃນຖານະເປັນຜູ້ພິພາກສານັ້ນກໍເປັນຕົວຢ່າງຂອງວິທີການທີ່ມະນຸດຄວນຕັດສິນ. ວຽກງານຂອງພຣະເຈົ້ານັ້ນກໍຍັງສະແດງໃຫ້ເຫັນກົດລະບຽນຕ່າງໆທີ່ພວກເຮົາຈຳເປັນຕ້ອງປະຕິບັດຕາມ. ພຣະເຈົ້າຈະໃຊ້ກົດເຫຼົ່ານີ້ເພື່ອຕັດສິນທຸກຄົນທີ່ໄດ້ມີຊີວິດຢູ່ໃນໂລກ. "ພຣະເຈົ້າໄດ້ມອບອຳນາດແກ່ເຂົາ. ພຣະອົງໄດ້ຊົງເລືອກໃຫ້ພວກເຂົາເປັນຜູ້ພິພາກສາພາຍໃຕ້ພຣະອົງ." (ທ່ານນາງເອເລັນ ຈີ ໄວທ໌)