---
title: ຂໍ້ຄິດເພີ່ມເຕີມ
date: 26/07/2019
---

"ດາວິດໄດ້ຂຽນເພງຫຼາຍບົດໃນພຣະທຳບົດເພງສັນລະເສີນ, ເພງຂອງດາວິດກໍກ່າວກ່ຽວກັບທຸກສິ່ງທຸກຢ່າງ ຕັ້ງແຕ່ການຮູ້ສຶກຜິດໄປຮອດການໂທດຕົວເອງສຳລັບຄວາມບາບຂອງຕົນ. ນອກຈາກນັ້ນ ເພງຂອງເພິ່ນກໍຍັງກ່າວກ່ຽວກັບຄວາມເຊື່ອແລະການດຳເນີນຊີວິດກັບພຣະເຈົ້າ. ຊີວິດຂອງດາວິດສະແດງໃຫ້ພວກເຮົາເຫັນວ່າ ຄວາມບາບນັ້ນເຮັດໃຫ້ພວກເຮົາຮູ້ສຶກອັບອາຍແລະໂສກເສົ້າ. ແຕ່ຄວາມຮັກຂອງພຣະເຈົ້າແລະຄວາມເມດຕາຂອງພຣະອົງສາມາດລົງມາຫາຄວາມມືດມົນທີ່ຕ່ຳສຸດແລະມາຊ່ວຍເຮົາໄດ້. ຄວາມເຊື່ອຈະຊ່ວຍຍົກຊູຄົນທີ່ຮູ້ສຶກເສຍໃຈສຳລັບຄວາມຜິດບາບ. ແລ້ວພວກເຮົາກໍຈະກາຍເປັນບຸດຂອງພຣະເຈົ້າ." (ປື້ມທ່ານນາງເອເລັນ ຈີ ໄວທ໌)

**ຄຳຖາມຄົ້ນຄວ້າ**

`ທ່ານເປັນຜູ້ນຳຢູ່ບ່ອນເຮັດວຽກ ຫຼື ໃນຊຸມຊົນຂອງທ່ານແນວໃດແດ່ ? ໃນຖານະທີ່ເປັນຜູ້ນຳນັ້ນ ທ່ານສາມາດຊ່ວຍຜູ້ນຳໃນຊຸມຊົນຂອງທ່ານໃຫ້ສະແດງຄວາມເມດຕາກະລຸນາຕໍ່ຄົນທຸກຍາກແລະຂາດເຂີນຫຼາຍຂຶ້ນແນວໃດ? ທ່ານສາມາດຊ່ວຍປ່ຽນແປງສິ່ງຕ່າງໆທີ່ຢູ່ອ້ອມຮອບຕົວທ່ານ ເພື່ອເຮັດໃຫ້ຊີວິດມີຄວາມຍຸດຕິທຳແລະທ່ຽງທຳສຳລັບຄົນອື່ນແນວໃດ ?`

`ໃຫ້ທ່ານຄິດເຖິງກົດຕ່າງໆທີ່ມີຢູ່ໃນບ້ານເມືອງຂອງທ່ານ. ທ່ານສາມາດເຮັດໃຫ້ກົດເຫຼົ່ານີ້ດີຂຶ້ນເພື່ອຊ່ວຍຄົນທີ່ຂາດເຂີນໃນຊຸມຊົນຂອງທ່ານແນວໃດ ?`

`ພຣະທຳສຸພາສິດເວົ້າກ່ຽວກັບສະຕິປັນຍາເປັນສ່ວນຫຼາຍ. ພຣະທຳນີ້ໃຫ້ຄຳແນະນຳທີ່ສະຫຼາດສຳລັບການໃຊ້ຊີວິດ. ແຕ່ພຣະທຳສຸພາສິດບອກຫຍັງພວກເຮົາກ່ຽວກັບສິ່ງທີ່ຢູ່ໃນພຣະໄທຂອງພຣະເຈົ້າ ແລະກ່ຽວກັບວ່າພຣະອົງຊົງເປັນຜູ້ໃດ ?`