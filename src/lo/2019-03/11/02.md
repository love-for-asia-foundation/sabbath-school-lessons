---
title: ຂ້າ​ແດ່​ອົງ​ພ​ຣະ​ຜູ້​ເປັນ​ເຈົ້າ​ ຈະ​ຍັງ​ອີກ​ດົນ​ປານ​ໃດ?
date: 08/09/2019
---

ມັນ​ເປັນ​ເລື່ອງ​ຍາກ​ທີ່​ຈະ​ເຊື່ອ​ວ່າພ​ຣະ​ເຈົ້າ​ຊົງ​ຍຸດ​ຕິ​ທຳ ເມື່ອ​ພວກ​ເຮົາ​ເຫັນ​ຄົນ​ຈຳ​ນວນ​ຫຼາຍ​ທີ່​ບໍ່​ມີ​ຄວາມ​ຍຸດ​ຕິ​ທຳ. ພວກ​ເຮົາ​ຕ້ອງ​ການ​ໃຫ້​ຄວາມ​ຊົ່ວ​ຮ້າຍ​ນັ້ນ​ຢຸດ​ຕິ​ລົງ. ເມື່ອ​ພວກ​ເຮົາ​ບໍ່​ເຫັນພ​ຣະ​ເຈົ້າ​ເຮັດ​ສິ່ງ​ໃດ​ເລີຍ ເພື່ອ​ຢຸດ​ຄວາມ​ຊົ່ວ​ຮ້າຍນີ້ ພວກ​ເຮົາ​ກໍ​ຮູ້​ສຶກ​ບໍ່​ພໍ​ໃຈ. ຜູ້​ຂຽນ​ພ​ຣະ​ຄຳ​ພີ​ຫຼາຍ​ຄົນ​ກໍ​ຮູ້​ສຶກ​ແບບ​ນັ້ນ. ນັ້ນ​ເປັນ​ເຫດ​ຜົນ​ທີ່​ຮາ​ບັກ​ກຸກ ກ່າວ​ວ່າ"ຂ້າ​ແດ່​ອົງ​ພ​ຣະ​ຜູ້​ເປັນ​ເຈົ້າ ຂ້າ​ນ້ອຍ​ຈະ​ຕ້ອງ​ຮ້ອງ​ຂໍ​ໃຫ້​ພ​ຣະ​ອົງ​ຊ່ອຍ​ເຫຼືອ​ດົນປານ​ໃດ ກ່ອນ​ພ​ຣະ​ອົງ​ຈະ​ຮັບ​ຟັງ​ຂ້າ​ນ້ອຍ ກ່ອນ​ທີ່​ພ​ຣະ​ອົງ​ຈະ​ຊ່ອຍ​ຊູ​ພວກ​ຂ້າ​ນ້ອຍ​ໃຫ້​ພົ້ນ​ຈາກ​ການ​ທາ​ລຸນ? (ຮາ​ບັກ​ກຸກ 1:2)"

ນັກ​ຂຽນ​ພຣະ​ຄຳ​ພີ​ພ​ຣະ​ສັນ​ຍາ​ໃໝ່ກໍ່​ຮູ້​ສຶກ​ເຊັ່ນ​ດຽວ​ກັນ. ໃນ​ພ​ຣະ​ທຳ​ໂລມ 8:19-22, ເຮົາ​ເຫັນ​ທຳ​ມະ​ຊາດ ກຳ​ລັງ​ຮ້ອງ​ຫາ​ພ​ຣະ​ເຈົ້າເພື່ອ​ໃຫ້​ຊ່ອຍ​ແຜ່ນ​ດິນ​ໂລກແລະເຮັດ​ສິ່ງ​ຕ່າງໆຂຶ້ນມາ​ໃໝ່. ໃນ​ພ​ຣະ​ທຳ ​ພ​ຣະ​ນິ​ມິດ 6:10, ພວກ​ເຮົາ​ອ່ານກ່ຽວ​ກັບຄົນ​ທັງ​ຫຼາຍ​ທີ່​ຖືກ​ຂ້າ​ຍ້ອນ​ຄວາມ​ເຊື່ອ​ຂອງ​ພວກ​ເຂົາ. ພວກ​ເຂົາ​ໄດ້​ຮ້ອງ​ຫາ​ພ​ຣະ​ເຈົ້າເພື່ອ​ຢຸດ​ການ​ໂຈມ​ຕີ​ປະ​ຊາ​ຊົນ​ຂອງ​ພ​ຣະ​ອົງ.

`ໃຫ້​ທ່ານ​ອ່ານ​ລູ​ກາ 18:1-8. ໃນ​ຂໍ້​ພ​ຣະ​ຄຳ​ພີ​ເຫຼົ່າ​ນີ້ ພ​ຣະ​ເຢ​ຊູ​ໄດ້​ອ​ະ​ທິ​ບາຍ​ວ່າ ສາ​ວົກ​ຂອງ​ພ​ຣະ​ອົງ​ຄວນ​ອະ​ທິ​ຖານ​ຢູ່​ສະ​ເໝີແລະບໍ່​ໝົດ​ຫວັງ​ຈັກ​ເທື່ອ. ພ​ຣະ​ເຈົ້າ​ຈະ​ຕອບ​ຄຳ​ຮ້ອງ​ຂໍແລະຄຳ​ອະ​ທິ​ຖານ​ຂອງ​ປະ​ຊາ​ຊົນ​ຂອງ​ພ​ຣະ​ອົງ. ຄຳ​ສັນ​ຍາ​ນັ້ນ​ໃຫ້​ຄວາມ​ຫວັງ​ອັນ​ໃດ​ແກ່​ທ່ານ? ໃນ​ເວ​ລາ​ດຽວ​ກັນ​ນັ້ນ ເປັນ​ຫ​ຍັງ​ພວກ​ເຮົາ​ຈຶ່ງ​ຈຳ​ເປັນ​ຕ້ອງ ມີ​ຄວາມ​ເຊື່ອ​ໃນ​ຂະ​ນະ​ທີ່ພວກ​ເຮົາ​ລໍ​ຄ່ອຍ​ພ​ຣະ​ອົງ ?`