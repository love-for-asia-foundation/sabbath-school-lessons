---
title: ຄວາມ​ຫວັງ​ທີ່​ພິ​ເສດ
date: 09/09/2019
---

ພ​ຣະ​ເຢ​ຊູ​ໄດ້​ເທດ​ສະ​ໜາ​ກ່ຽວ​ກັບຈຸດ​ຈົບ​ຂອງ​ແຜ່ນ​ດິນ​ໂລກ (ອ່ານ ມັດ​ທາຍ ບົດ​ທີ 24 ແລະ 25). ພ​ຣະ​ເຢ​ຊູ​ໄດ້​ໃຊ້​ເຄິ່ງ​ໜຶ່ງ​ຂອງ​ບົດ​ເທດ​ສະ​ໜາ​ທຳ​ອິດເພື່ອ​ຕັກ​ເຕືອນ​ປະ​ຊາ​ຊົນ​ຂອງ​ພ​ຣະ​ອົງໃຫ້​ຫັນ​ໜີ​ຈາກ​ສິ່ງ​ບໍ່​ດີທີ່​ຈະ​ເກີດ​ຂຶ້ນ​ໃນອະ​ນາ​ຄົດ. ແລ້ວ​ພ​ຣະ​ອົງ​ຈຶ່ງ​ກ່າວ​ວ່າ "ແຕ່​ຖ້າ​ພ​ຣະ​ເຈົ້າ​ບໍ່​ໄດ້​ເຮັດ​ໃຫ້ວັນ​ເຫຼົ່າ​ນັ້ນ​ສັ້ນ​ເຂົ້າ​ແລ້ວ ກໍ​ຈະ​ບໍ່​ມີ​ມະ​ນຸດ​ຄົນ​ໃດ​ພົ້ນ​ໄດ້" (ມັດ​ທາຍ 24:22). ແມ່ນ​ແລ້ວ ພ​ຣະ​ເຢ​ຊູ​ໄດ້​ກ່າວ​ກ່ຽວ​ກັບ​ການ​ໜີ. ແຕ່​ການ​ຫຼີກ​ໜີ​ກໍ່​ບໍ່​ແມ່ນ​ສິ່ງ​ທັງ​ໝົດທີ່​ພ​ຣະ​ອົງ​ໄດ້​ຊົງ​ກ່າວ​ເຖິງ. ແລະພວກ​ເຮົາ​ຈະ​ຕ້ອງ​ບໍ່​ຄິດ​ວ່າຫົວ​ຂໍ້​ນີ້​ເປັນ​ສິ່ງ​ທີ່​ສຳ​ຄັນ​ທີ່​ສຸດ​ໃນ​ບົດ​ເທດ​ສະ​ໜາ​ຂອງ​ພ​ຣະ​ອົງ. ໃນ​ຖາ​ນະ​ທີ່​ເປັນ​ຄ​ຣິ​ສ​ຕຽນ ຄວາມ​ຫວັງ​ຂອງ​ເຮົາ​ສຳ​ລັບອະ​ນາ​ຄົດ​ກໍ່​ບໍ່​ແມ່ນ​ພຽງ​ແຕ່​ການ​ຫຼີກ​ໜີ​ບັນ​ຫາ​ໃນ​ຊີ​ວິດ​ນີ້.

`ອ່ານ​ມັດ​ທາຍ ບົດ​ທີ 24 ແລະ 25. ແມ່ນ​ຫ​ຍັງ​ຄື​ແນວ​ຄິດ​ທີ່​ສຳ​ຄັນ​ທີ່​ສຸດ​ທີ່​ທ່ານ​ເຫັນ​ໃນ​ບົດ​ເທດ​ສະ​ໜາ​ຂອງ​ພ​ຣະ​ເຢ​ຊູ? ພ​ຣະ​ເຢ​ຊູ​ຊົງ​ຕ້ອງ​ການ​ໃຫ້ພວກ​ເຮົາ​ມີ​ຊີ​ວິດ​ຢູ່​ແບບ​ໃດ ໃນ​ຂະ​ນະ​ທີ່ພວກ​ເຮົາ​ລໍ​ຖ້າ​ພ​ຣະ​ອົງ​ສະ​ເດັດ​ກັບ​ມາ?`

ສິ່ງ​ທີ່​ພວກ​ເຮົາ​ເຊື່ອ​ກ່ຽວ​ກັບ​ອະ​ນາ​ຄົດ​ນັ້ນກໍ່​ປ່ຽນ​ແປງວິ​ທີ​ການ​ທີ່​ພວກ​ເຮົາ​ໃຊ້​ຊີ​ວິດ​ໃນ​ເວ​ລາ​ນີ້. ພວກ​ເຮົາ​ຈະ​ຕ້ອງ​ໄວ້​ວາງ​ໃຈ​ໃນຄຳ​ສັນ​ຍາ​ຂອງ​ພ​ຣະ​ເຈົ້າ. ຄຳ​ສັນ​ຍາ​ເຫຼົ່າ​ນີ້​ຈະ​ຊ່ອຍພວກ​ເຮົາ​ໃຫ້​ສ້າງ​ການ​ປ່ຽນ​ແປງ​ໃນ​ຊີ​ວິດ​ຂອງ​ຄົນ​ອື່ນ.

`ຄວາມ​ຫວັງ​ໃນ​ການ​ສະ​ເດັດ​ກັບ​ມາ​ຄັ້ງ​ທີສອງຂອງ​ພ​ຣະ​ເຢ​ຊູ​ນັ້ນ ຄວນ​ຊ່ອຍ​ປ່ຽນ​ແປງ​ຊີ​ວິດ​ຂອງ​ທ່ານ​ໃນ​ເວ​ລາ​ນີ້​ແນວ​ໃດ? ຄວາມ​ຫວັງ​ຂອງ​ທ່ານ​ໃນ​ຄຳ​ສັນ​ຍາ​ນີ້​ເຮັດ​ໃຫ້​ທ່ານ​ຕ້ອງ​ການ​ຊ່ອຍ​ຄົນ​ທຸກ​ຍາກ​ຫຼື​ບໍ່? ຖ້າ​ຫາກວ່າ​ຊ່ອຍ, ຊ່ອຍ​ໃນ​ທາງ​ໃດ​ແດ່?`