---
title: ຄວາມຫວັງໃນການສະເດັດກັບມາໃນຄັ້ງທີສອງ
date: 07/09/2019
---

### ອ່ານ​ສຳ​ລັບ​ບົດ​ຮຽນ​ອາ​ທິດ​ນີ້
ເສ​ກາ​ລີ​ຢາ 1:12; ມັດ​ທາຍ ບົດ​ທີ 24 ແລະ 25; 1ໂກ​ລິນ​ໂທ 15:12-19; ປັນ​ຍາຈານ 8:14; ພະ​ນິ​ມິດ 21:1-5.

> <p>ຂໍ້​ຄວນ​ຈຳ</p>
> "ດັ່ງ​ນີ້​ແຫຼະ ພີ່​ນ້ອງ​ທີ່​ຮັກ​ຂອງ​ເຮົາ​ເອີຍ ເຈົ້າ​ທັງ​ຫຼາຍ​ຈົ່ງ​ຕັ້ງ​ໝັ້ນ​ຢູ່ ຢ່າ​ຫວັ່ນ​ໄຫວ ຈົ່ງ​ປະ​ຕິ​ບັດງານ​ຂອງອົງ​ພ​ຣະ​ຜູ້​ເປັນ​ເຈົ້າໃຫ້​ຄົບ​ບໍ​ລິ​ບູນທຸກ​ເວ​ລາ ດ້ວຍ​ຮູ້​ວ່າ ໃນ​ອົງ​ພ​ຣະ​ຜູ້​ເປັນ​ເຈົ້າ ການ​ຂອງ​ພວກ​ເຈົ້າ​ນັ້ນ​ຈະ​ບໍ່​ໄຮ້​ປະ​ໂຫຍດ." (1 ໂກ​ລິນ​ໂທ 15:58)

ພ​ຣະ​ເຢ​ຊູ​ຊົງ​ກ່າວ​ວ່າ ອາ​ນາ​ຈັກ​ຂອງ​ພ​ຣະ​ເຈົ້າມີ​ຢູ່​ຈິງ ແລະ ພວກ​ເຮົາ​ກໍ​ສາ​ມາດ​ເປັນ​ສ່ວນ​ໜຶ່ງຂອງ​ອາ​ນາ​ຈັກ​ນີ້​ໃນ​ວັນ​ນີ້. ພ​ຣະ​ອົງ​ໄດ້​ສັ່ງ​ສາ​ວົກ​ຂອງ​ພ​ຣະ​ອົງ​ອອກ​ໄປ​ເພື່ອ​ປະ​ກາດ​ເລື່ອງ​ນີ້ໃຫ້​ກັບ​ທຸກໆ​ຄົນ​ໃນ​ໂລກ​ນີ້. ພ​ຣະ​ເຢ​ຊູ​ໄດ້​ສັ່ງ​ໃຫ້​ສາ​ວົກ​ຂອງ​ພ​ຣະ​ອົງ​ນັ້ນປະ​ກາດ​ສັ່ງ​ສອນ​ຂ່າວ​ປະ​ເສີດ​ຂອງ​ພ​ຣະ​ອົງ. ພ​ຣະ​ອົງ​ຊົງ​ບອກ​ໃຫ້​ພວກ​ເຂົາຮັບ​ໃຊ້​ຄົນ​ອື່ນ. ພ​ຣະ​ອົງ​ຊົງ​ຕ້ອງ​ການ​ໃຫ້​ພວກ​ເຂົາ​ນັ້ນ​ໃຫ້​ກັບ​ຄົນ​ອື່ນ​ລ້າໆ ​ດັ່ງ​ທີ່​ພ​ຣະ​ອົງ​ເອງ​ໄດ້​ໃຫ້​ກັບພວກ​ເຂົາ​ລ້າໆ​ໂດຍ​ບໍ່​ຄິດ​ຄ່າ​ອັນ​ໃດ (ອ່ານ ​ມັດ​ທາຍ 10:5-8).

ໃນ​ຖາ​ນະ​ທີ່​ເປັນ​ຄ​ຣິ​ສ​ຕຽນ​ເຊ​ເວັນ​ເດແອັດ​ເວັນ​ຕິດ ພວກ​ເຮົາ​ລໍ​ຄອຍ​ໃຫ້​ອາ​ນາ​ຈັກ​ມາ​ຕັ້ງ​ຢູ່. ພວກ​ເຮົາ​ຄື​ປະ​ຊາ​ຊົນ​ທີ່​ມີ​ຄວາມ​ຫວັງ. ຄວາມ​ຫວັງ​ຂອງ​ພວກ​ເຮົາ​ບໍ່​ແມ່ນພຽງ​ແຕ່​ກ່ຽວ​ກັບອາ​ນາ​ຈັກ​ໃນ​ອະ​ນາ​ຄົດແລະແຜ່ນ​ດິນ​ໂລກ​ໃໝ່​ເທົ່າ​ນັ້ນ ແຕ່​ຄວາມ​ຫວັງ​ຂອງ​ເຮົາ​ກໍ​ປ່ຽນ​ແປງ​ຊີ​ວິດ​ຂອງ​ພວກ​ເຮົາໃນ​ເວ​ລາ​ນີ້. ດ້ວຍ​ຄວາມ​ຫວັງ​ນີ້ ພ​ວກ​ເຮົາ​ຈຶ່ງ​ດຳ​ເນີນ​ຊີ​ວິດໃນ​ເວ​ລາ​ນີ້​ຄື​ກັບທີ່​ພວກ​ເຮົາ​ຄາດ​ຫວັງ​ມີ​ຊີ​ວິດ​ຢູ່​ໃນ​ອະ​ນາ​ຄົດ. ພວກ​ເຮົາ​ເຮັດ​ວຽກ​ງານ​ໃນ​ເວ​ລາ​ນີ້ເພື່ອ​ສ້າງ​ຄວາມ​ແຕກ​ຕ່າງ​ໃນ​ຊີ​ວິດ​ນີ້ ໃນ​ທາງ​ທີ່​ຈະ​ສະ​ແດງ​ໃຫ້​ເຫັນເຖິງສິ່ງ​ທີ່​ພວກ​ເຮົາ​ຫວັງ​ໃນ​ຊີ​ວິດ​ຫ​ນ້າ.