---
title: ບໍ່​ມີ​ນ້ຳ​ຕາ ຫຼື ຄວາມ​ເຈັບ​ປວດ​ອີກ​ຕໍ່​ໄປ
date: 12/09/2019
---

`ອ່ານ ພະ​ນິ​ມິດ 21:1-5 ແລະ ພະ​ນິ​ມິດ 22:1-5. ຂໍ້​ພ​ຣະ​ຄຳ​ພີ​ເຫຼົ່າ​ນີ້​ເວົ້າ​ກ່ຽວ​ກັບຊີ​ວິດ​ໃນ​ອະ​ນາ​ຄົດ ຫຼັງ​ຈາກ​ທີ່ພ​ຣະ​ເຢ​ຊູ​ສະ​ເດັດ​ກັບ​ມາ. ຈະ​ບໍ່​ມີ​ຄວາມ​ບາບ ຄວາມ​ຕາຍ ຄວາມ​ເຈັບ​ປວດ ຫຼື ນ້ຳ​ຕາ​ອີກ​ຕໍ່​ໄປ! ໃຫ້​ທ່ານ​ລອງ​ຈິນ​ຕະ​ນາ​ການຊີ​ວິດ​ແບບ​ນີ້​ເບິ່ງ. ມັນ​ຍາກ​ທີ່​ຈະ​ຄິດ​ເຫັນ​ພາບ​ນັ້ນ ແມ່ນ​ບໍ່? ທ່ານ​ຄິດ​ວ່າ ເປັນ​ຫ​ຍັງ​ມັນ​ຈຶ່ງ​ເປັນ​ເລື່ອງ​ຍາກ​ທີ່​ເຮົາ​ຈະ​ຈິນ​ຕະ​ນາ​ການ​ຊີ​ວິດ​ແບບ​ນີ້​ໄດ້?`

ພ​ຣະ​ຄຳ​ພີ​ໄດ້​ສະ​ແດງ​ເຖິງ​ຊີ​ວິດທີ່​ຈະ​ມີ​ຫຼັງ​ຈາກ​ຄວາມ​ບາບ​ນັ້ນ​ສິ້ນ​ສຸດ​ລົງ. ຊ່າງ​ເປັນ​ຮູບ​ພາບ​ທີ່​ໜ້າ​ຍິນ​ດີ! ພ​ຣະ​ຄຳ​ພີ​ບອກ​ພວກ​ເຮົາ​ເຖິງ​ສິ່ງ​ທີ່​ຈະ​ມີ​ໃນ​ຊີ​ວິດ​ນັ້ນ. ແຕ່​ທ່ານ​ເຫັນ​ບໍ່​ວ່າ ພ​ຣະ​ຄຳ​ພີ​ກໍ​ກ່າວ​ເຖິງ​ສິ່ງ​ທີ່​ຈະ​ບໍ່​ຢູ່​ໃນ​ຊີ​ວິດ​ນັ້ນ​ເຊັ່ນ​ດຽວ​ກັນ? ຊີ​ວິດ​ປະ​ຈຸ​ບັນ​ນີ້ ຄື​ສິ່ງ​ທີ່​ພວກ​ເຮົາ​ຮູ້​ຈັກ. ດັ່ງ​ນັ້ນ ມັນ​ເປັນ​ເລື່ອງ​ຍາກທີ່​ຈະ​ຈິນ​ຕະ​ນາ​ການ​ໃນແນວ​ຄິດ​ຂອງ​ເຮົາເຖິງ​ຊີ​ວິດ​ທີ່​ບໍ່​ມີ​ຄວາມ​ເຈັບ​ປວດ, ບໍ່​ມີ​ຄວາມ​ທຸກ, ຄວາມ​ຢ້ານ ຫຼື ຄວາມ​ຕາຍ​ເລີຍ. ບໍ່​ມີ​ໃຜ​ຈະ​ຍາກ​ຈົນ​ອີກ​ຕໍ່​ໄປ. ທຸກ​ຄົນແລະທຸກ​ສິ່ງ​ທຸກ​ຢ່າງ​ນັ້ນຈະ​ມີ​ຄວາມ​ຍຸດ​ຕິ​ທຳ.

ນອກ​ຈາກ​ນັ້ນ​ພ​ຣະ​ເຈົ້າ​ຍັງ​ໄດ້​ສັນ​ຍາ​ວ່າຈະ​ເຮັດ​ບາງ​ຢ່າງ​ຄື: "ພ​ຣະ​ເຈົ້າ​ຈະ​ຊົງ​ເຊັດ​ນ້ຳ​ຕາ​ທຸກ​ຢົດຈາກ​ຕາ​ຂອງ​ພວກ​ເຂົາ" (ພະ​ນິ​ມິດ 21:4). ພ​ຣະ​ເຈົ້າ​ຈະ​ບໍ່​ພຽງ​ແຕ່​ຢຸດ​ຕິ​ຄວາມ​ທຸກ​ທໍ​ລະ​ມານ​ຂອງ​ປະ​ຊາ​ຊົນ​ພ​ຣະ​ອົງ​ເທົ່າ​ນັ້ນ. ແຕ່​ພ​ຣະ​ອົງ​ກໍ​ຈະ​ເຊັດ​ນ້ຳ​ຕາ​ຂອງ​ພ​ຣະ​ອົງເອງ​ດ້ວຍ​ພ​ຣະ​ຫັດ​ຂອງ​ພ​ຣະ​ອົງ.

ພ​ຣະ​ທຳພະ​ນິ​ມິດ ສັນ​ຍາ​ກັບ​ພວກ​ເຮົາ​ວ່າ ພ​ຣະ​ເຈົ້າ​ຈະ​ຢຽວ​ຢາ​ຮັກ​ສາຜູ້​ທີ່​ເຈັບ​ປວດ​ຍ້ອນ​ຄວາມ​ບາບ . ພ​ຣະ​ເຈົ້າ​ຈະ​ໃຊ້​ໃບ​ໄມ້​ຈາກ​ຕົ້ນ​ໄມ້ແຫ່ງ​ຊີ​ວິດ ເພື່ອ​ຢຽວ​ຢາ​ຮັກ​ສາ​ຊີ​ວິດ​ຂອງ​ເຮົາ​ໃຫ້​ດີ. ໂຢ​ຮັນ​ອະ​ທິ​ບາຍ​ວ່າ "ໃບ​ຂອງ​ຕົ້ນ​ນັ້ນໃຊ້​ສຳ​ລັບ​ປິ່ນ​ປົວບັນ​ດາ​ປະ​ຊາ​ຊາດ​ທັງ​ຫຼາຍໃຫ້​ດີ " (ພະ​ນິ​ມິດ 22:2). ຂອງ​ປະ​ທານ​ນີ້​ກໍ​ສະ​ແດງ​ເຖິງ​ຄວາມ​ຮັກ​ຂອງ​ພ​ຣະ​ເຈົ້າສຳ​ລັບ​ມະ​ນຸດ​ຊາດ. ພ​ຣະ​ອົງ​ຊົງ​ຫ່ວງ​ໃຍ​ກ່ຽວ​ກັບຄວາມ​ຮູ້​ສຶກແລະຄວາມ​ທຸກ​ທໍ​ລະ​ມານຂອງ​ເຮົາ. ແຜນ​ການ​ຂອງ​ພ​ຣະ​ອົງສຳ​ລັບ​ແຜ່ນ​ດິນ​ໂລກ​ໃໝ່​ນັ້ນ ກໍ​ລວມ​ເຖິງ​ການ​ຮັກ​ສາ​ໃຫ້​ດີແລະການສ້າງ​ພວກ​ເຮົາ​ຂຶ້ນ​ມາ​ໃໝ່.

ແນ່ນອນ​ວ່າຊີ​ວິດ​ໃນ​ໂລກ​ນີ້​ຈະ​ມີ​ແຕ່​ຮ້າຍ​ແຮງຂຶ້ນ​ເລື້ອຍໆ. ພ​ຣະ​ເຢ​ຊູ​ຮູ້​ເຖິງ​ເລື່ອງ​ນີ້. ແຕ່​ເລື່ອງ​ນີ້​ກໍ​ບໍ່​ໄດ້​ເຮັດ​ໃຫ້​ພ​ຣະ​ອົງ​ນັ້ນ​ຢຸດ​ຊ່ອຍ​ເຫຼືອ​ຄົນ​ອື່ນແລະມັນ​ກໍ​ບໍ່​ຄວນ​ຢຸດ​ຈະພວກ​ເຮົາ​ເຊັ່ນ​ກັນ.