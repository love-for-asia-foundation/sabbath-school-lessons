---
title: ຂໍ້​ຄິດ​ເພີ່ມ​ເຕີມ
date: 13/09/2019
---

"ພ​ຣະ​ເຈົ້າ​ຈະ​ກະ​ທຳ​ທຸກ​ຢ່າງ​ເພື່ອຊ່ອຍ​ປະ​ຊາ​ຊົນ​ຂອງ​ພ​ຣະ​ອົງ. ພ​ຣະ​ອົງ​ຈະ​ປົດ​ປ່ອຍ​ໃຫ້​ເຂົາ​ເປັນ​ອິດ​ສະ​ຫຼະ. ໃນ​ເວ​ລາ​ນັ້ນຫຼາຍ​ຄົນ​ທີ່​ໄດ້​ສູນ​ເສຍຊີ​ວິດ​ອັນ​ຕະ​ຫຼອດ​ໄປ​ເປັນ​ນິດ​ນັ້ນຈະ​ເຂົ້າ​ໃຈ​ວ່າພວກ​ເຂົາ​ໄດ້​ແພ້ແລ້ວ. ຕາບ​ໃດ​ທີ່​ມີ​ໂອ​ກາດ​ທີ່​ຈະ​ໄດ້ຮັບ​ຄວາມ​ພົ້ນ​ນັ້ນ ພວກ​ເຂົາ​ກັບ​ໄດ້​ເຊື່ອ​ໃນຄຳ​ຫຼອກ​ລວງ​ຂອງ​ຊາ​ຕານ. ພວກ​ເຂົາ​ໄດ້​ແກ້​ໂຕ​ສຳ​ລັບ ຄວາມ​ຜິດ​ບາບ​ຂອງ​ເຂົາ. ຄົນ​ຮັ່ງ​ມີ​ໄດ້​ເຊື່ອ​ໃນ​ຊັບ​ສິນ​ເງິນ​ຄຳ​ຂອງ​ພວກ​ເຂົາ. ພວກ​ເຂົາ​ຮູ້​ສຶກວ່າຕົນ​ເອງ​ດີກວ່າຄົນ​ອື່ນ ຜູ້​ທີ່​ບໍ່​ມີ​ເງິນ​ຫຼາຍ​ເທົ່າ​ກັບ​ພວກ​ເຂົາ. ແຕ່​ຄົນ​ຮັ່ງ​ມີ​ເຫຼົ່າ​ນີ້​ກໍ​ລ້ຳ​ລວຍ​ຂຶ້ນໂດຍ​ການ​ລະ​ເມີດ​ກົດ​ບັນ​ຍັດ​ຂອງ​ພ​ຣະ​ເຈົ້າ. ພວກ​ເຂົາ​ບໍ່​ໄດ້​ຊ່ອຍ​ເຫຼືອ​ຄົນ​ທີ່​ຂາດ​ເຂີນ​ອາ​ຫານ. ພວກ​ເຂົາ​ບໍ່​ໄດ້​ໃຫ້​ເສື້ອ​ຜ້າ​ກັບ​ຄົນ​ທີ່​ບໍ່​ມີ​ເຄື່ອງ​ນຸ່ງ​ຫົ່ມ​ໃສ່. ພວກ​ເຂົາ​ບໍ່​ມີ​ຄວາມ​ຍຸດ​ຕິ​ທຳພວກ​ເຂົາ​ບໍ່​ຮັກ​ຄວາມ​ເມດ​ຕາ​ປາ​ນີ. ພວກ​ເຂົາ​ໄດ້​ຂາຍ​ຈິດ​ວິນ​ຍານ​ຂອງ​ພວກ​ເຂົາ​ໃຫ້​ແກ່​ມານເພື່ອ​ທີ່​ຈະ​ໄດ້​ຄວາມ​ຮັ່ງ​ມີແລະຄວາມ​ສະ​ໜຸກ​ສະ​ໜານ​ໃນ​ໂລກ​ນີ້. ພວກ​ເຂົາ​ບໍ່​ໄດ້​ສົນ​ໃຈ​ກ່ຽວ​ກັບຄວາມ​ຮັ່ງ​ມີ​ທີ່​ພ​ຣະ​ເຈົ້າ​ນັບ​ຖື. ຊີ​ວິດ​ຂອງ​ເຂົາ​ກໍ​ພັງ​ພິ​ນາດ. ທຸກໆ​ຢ່າງ​ທີ່​ເຂົາ​ໄດ້​ມີ​ຊີ​ວິດຢູ່​ເພື່ອ ແລະຊັບ​ສົມ​ບັດ​ຂອງ​ເຂົາກໍ​ບໍ່​ມີ​ປະ​ໂຫຍດ​ອັນ​ໃດ." (ປຶ້ມ​ທ່ານ​ນາງ​ເອ​ເລັນ​ຈີ​ໄວ​ທ໌)

ຄຳ​ຖາມ​ຄົ້ນ​ຄວ້າ

`ໃນ​ຖາ​ນະ​ທີ່​ເປັນ​ຄ​ຣິ​ສ​ຕຽນ​ຄະ​ນະເຊ​ເວັນ​ເດແອັດ​ເວັນ​ຕິດພວກ​ເຮົາ​ເຊື່ອ​ວ່າ ພ​ຣະ​ຄຳ​ພີ​ສອນ​ວ່າຄວາມ​ເຊື່ອ ບັນ​ຫາ ແລະ ຄວາມ​ທຸກ​ທໍ​ລະ​ມານ​ຈະ​ຮ້າຍ​ແຮງ​ຂຶ້ນ ກ່ອນ​ທີ່​ພ​ຣະ​ເຢ​ຊູຈະ​ສະ​ເດັດ​ກັບ​ມາ. ມັດ​ທາຍ ບົດ​ທີ 24 ສະ​ແດງ​ໃຫ້​ພວກ​ເຮົາ​ເຫັນ​ວ່າ ສິ່ງ​ເຫຼົ່າ​ນີ້​ຈະ​ເກີດ​ຂຶ້ນ. ມັດ​ທາຍ ບົດ​ທີ25 ນັ້ນ​ໃຫ້​ຄວາມ​ຫວັງ​ອັນ​ໃດ​ໃຫ້​ແກ່​ເຮົາ​ໃນ​ຊ່ວງ​ເວ​ລາ​ທີ່​ມືດ​ມົນ​ນີ້?`

----------------------------------------------------------------------------