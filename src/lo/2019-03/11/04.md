---
title: ຄວາມ​ຫວັງ​ຂອງ​ເຮົາ​ທີ່​ພ​ຣະ​ເຈົ້າ​ຈະ​ປຸກ​ຄົນ​ຕາຍໃຫ້​ເປັນ​ຄືນ​ມາ
date: 10/09/2019
---

ໃນ​ຖາ​ນະ​ທີ່​ເປັນ​ຄ​ຣິ​ສ​ຕຽນ ​ພວກ​ເຮົາ​ລໍ​ຖ້າການ​ສະ​ເດັດ​ກັບ​ມາ​ຄັ້ງ​ທີ​ສອງ​ຂອງ​ພ​ຣະ​ເຢ​ຊູ. ຄວາມ​ຫວັງ​ຂອງ​ເຮົາບໍ່​ແມ່ນ​ພຽງ​ແຕ່​ຕ້ອງການອະ​ນາ​ຄົດ​ທີ່​ດີກວ່າ. ສຳ​ລັບ​ຄ​ຣິ​ສ​ຕຽນ​ໃນ​ສະ​ໄໝ​ພ​ຣະ​ຄຳ​ພີ​ໃໝ່  ການ​ທີ່​ພ​ຣະ​ເຢ​ຊູ​ຕື່ນ​ຂຶ້ນ​ຈາກ​ຄວາມ​ຕາຍ​ກໍ່​ເປັນ​ຄຳ​ສັນ​ຍາ. ພ​ຣະ​ອົງ​ໄດ້​ຊົງ​ເປັນ​ຄືນ​ມາ​ຈາກ​ຕາຍ. ດັ່ງ​ນັ້ນ ມັນ​ໝາຍ​ຄວາມ​ວ່າ ພ​ຣະ​ອົງ​ຈະ​ກັບ​ມາ​ອີກ​ເທື່ອ​ໜຶ່ງ . ແລ້ວ​ພ​ຣະ​ອົງ​ຈະ​ນຳ​ຄວາມ​ບາບ​ອອກ​ໄປ​ເປັນ​ນິດ.  ພ​ຣະ​ອົງຈະ​ມາ​ເຮັດ​ໃຫ້​ແຜ່ນ​ດິນ​ໂລກ​ໃໝ່​ອີກ​ເທື່ອ​ໜຶ່ງ. (1 ໂກ​ລິນ​ໂທ 15:22, 23)

ອ່ານ 1ໂກ​ລິນ​ໂທ 15:22-19. ດັ່ງ​ທີ່ເຫັນ​ໄດ້​ໃນ​ຂໍ້​ພ​ຣະ​ຄຳ​ພີ​ເຫຼົ່າ​ນີ້ ເປັນ​ຫ​ຍັງຄວາມ​ຈິງ​ກ່ຽວ​ກັບ​ການ​ທີ່​ຄົນ​ຕາຍ​ຟື້ນ​ຄືນ​ມາ​ອີກ​ນັ້ນຈຶ່ງ​ສຳ​ຄັນ​ຢ່າງ​ແຮງ ສຳ​ລັບ​ຄວາມ​ຫວັງ​ທີ່ພວກ​ເຮົາ​ມີ​ໃນ​ຖາ​ນະ​ເປັນ​ຄ​ຣິ​ສ​ຕຽນ? ແລ້ວ​ຖ້າ​ຫາກ ມີ​ຄົນ​ຂໍ​ໃຫ້​ທ່ານອະ​ທິ​ບາຍ​ວ່າ​ເປັນ​ຫ​ຍັງ ຄວາມ​ເຊື່ອ​ນີ້ຈຶ່ງ​ສຳ​ຄັນ​ຫຼາຍ​ຕໍ່​ທ່ານ​ໃນຖາ​ນະ​ເປັນ​ຄ​ຣິ​ສ​ຕຽນ​ເດ? ທ່ານ​ຈະ​ເວົ້າ​ວ່າແນວ​ໃດ?

ພ​ຣະ​ເຢ​ຊູ​ໄດ້​ສັ່ງ​ສາ​ວົກ​ຂອງ​ພ​ຣະ​ອົງອອກ​ໄປເພື່ອ​ປະ​ກາດ​ເຖິງ​ອານາ​ຈັກຂອງ​ພ​ຣະ​ເຈົ້າ (ອ່ານ​ມັດ​ທາຍ 10:5-8). ແຕ່​ຄວາມ​ຕາຍ​ຂອງ​ພ​ຣະ​ເຢ​ຊູ​ໄດ້ທຳ​ລາຍ​ຄວາມ​ຫວັງແລະຄວາມ​ກ້າ​ຫານ​ຂອງ​ພວກ​ເຂົາ . ແລ້ວ​ພ​ຣະ​ເຢ​ຊູ​ກໍ່​ໄດ້​ຟື້ນ​ຄືນມາ​ຈາກ​ຄວາມ​ຕາຍ. ເມື່ອ​ສາ​ວົກ​ຂອງ​ພ​ຣະ​ເຢ​ຊູ​ໄດ້​ເຫັນ​ພ​ຣະ​ອົງ​ແລ້ວ ພວກ​ເຂົາກໍ່​ໄດ້​ຮັບ​ການ​ປ່ຽ​ແປງຕະ​ຫຼອດ​ໄປ. ພ​ຣະ​ເຢ​ຊູ​ໄດ້​ຊົງ​ບອກ​ຜູ້​ຕິດ​ຕາມ​ຂອງ​ພ​ຣະ​ອົງວ່າ ພ​ຣະ​ອົງ​ຊົງ​ຕ້ອງ​ການ​ໃຫ້​ພວກ​ເຮົາເຮັດ​ສິ່ງ​ໃດ (ມັດ​ທາຍ 28:18-20). ພ​ຣະ​ວິນ​ຍານ​ບໍ​ລິ​ສຸດ​ໄດ້​ໃຫ້​ອຳ​ນາດແກ່​ເຂົາ (ອ່ານ​ ກິດ​ຈະ​ການ 2:1-4). ແລ້ວ​ສາ​ວົກ​ຂອງ​ພ​ຣະ​ເຢ​ຊູ​ກໍ່​ໄດ້ອອກ​ໄປ​ເພື່ອ​ປ່ຽ​ແປງ​ຊີ​ວິດ​ຂອງ​ຫຼາຍໆ​ຄົນ. ອາ​ນາ​ຈັກ​ຂອງພ​ຣະ​ເຢ​ຊູກໍ່​ໄດ້​ຄວບ​ຄຸມ​ຈິດ​ໃຈ​ຂອງ​ພວກ​ເຂົາ.

ຫຼັງ​ຈາກນັ້ນ ຜູ້​ຕິດ​ຕາມ​ຂອງພ​ຣະ​ເຢ​ຊູກໍ່​ບໍ່​ຢ້ານອຳ​ນາດ​ຂອງ​ຄວາມ​ຕາຍອີກ​ຕໍ່​ໄປ. ພວກ​ເຂົາ​ໄດ້​ແບ່ງ​ປັນ​ທຸກ​ສິ່ງ​ທຸກ​ຢ່າງທີ່​ພວກ​ເຂົາ​ມີ​ເພື່ອ​ໃຊ້​ຮ່ວມ​ກັນ. ພວກ​ເຂົາ​ໄດ້​ດຳ​ເນີນ​ຊີ​ວິດ​ດ້ວຍ​ຄວາມ​ກ້າ​ຫານ ໃນ​ນາມ​ຂອງ​ພ​ຣະ​ເຢ​ຊູ (ອ່ານ 1ໂກ​ລິນ​ໂທ 15:30,31). ຄວາມ​ຕາຍ​ກໍ​ເຮັດ​ໃຫ້​ສິ່ງ​ຊົ່ວຮ້າຍຕ່າງໆ​ນັ້ນ​ເກີດ​ຂຶ້ນ. ຄວາມ​ຊົ່​ວ​ຮ້າຍ​ອັນ​ດຽວ​ກັນ​ນີ້ ກໍເຮັດ​ໃຫ້​ຄົນ​ທັງ​ຫຼາຍ​ນຳ​ໃຊ້​ຄົນ​ອື່ນ​ເປັນ​ເຄື່ອງ​ມືແລະທຳ​ລາຍ​ພວກ​ເຂົາ​ນຳ. ນີ້ເປັນ​ເຫດ​ຜົນທີ່​ມີ​ຂ້າ​ທາດແລະເປັນ​ເຫດ​ຜົນ​ທີ່​ຄົນ​ບໍ່​ມີ​ຄວາມ​ຍຸດ​ຕິ​ທຳ. ພ​ຣະ​ເຢ​ຊູ​ໄດ້​ຊະ​ນະ​ສົງ​ຄາມ​ຕໍ່​ສູ້​ຄວາມ​ຕາຍ. ດັ່ງ​ນັ້ນ ຄວາມ​ຊົ່ວ​ຮ້າຍ​ທັງ​ໝົດໃນ​ໂລກ​ນີ້ ກໍ​ຈະ​ຈົບ​ລົງ​ໃນ​ອະ​ນາ​ຄົດ. "ສັດ​ຕູ​ໂຕ​ສຸດ​ທ້າຍ​ທີ່​ພ​ຣະ​ເຈົ້າ​ຈະ​ດັບ​ສູນ​ແມ່ນ ຄວາມ​ຕາຍ." (1 ໂກ​ລິນ​ໂທ 15:26)