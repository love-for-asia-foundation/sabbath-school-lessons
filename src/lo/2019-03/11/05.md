---
title: ພ​ຣະ​ເຈົ້າ ຜູ້​ພິ​ພາກ​ສາ​ຂອງ​ເຮົາ
date: 11/09/2019
---

`ອ່ານ ປັນ​ຍາ​ຈານ 8:14. ຂໍ້​ພ​ຣະ​ຄຳ​ພີ​ນີ້ສະ​ແດງ​ໃຫ້ພວກ​ເຮົາ​ເຫັນ​ຄວາມ​ຈິງ​ທີ່​ມີ​ອຳ​ນາດ​ອັນ​ໃດ?`

ມັນ​ເປັນ​ເລື່ອງ​ບໍ່​ດີ​ຢູ່​ແລ້ວທີ່​ສິ່ງ​ບໍ່​ດີຕ່າງ​ເກີດ​ຂຶ້ນ​ກັບ​ເຮົາ. ສິ່ງ​ທີ່​ເຮັດ​ໃຫ້​ມັນ​ຮ້າຍ​ແຮງກວ່າ​ນັ້ນ​ກໍ​ຄື  ເວ​ລາ​ທີ່​ບໍ່​ມີ​ໃຜ​ຮູ້​ກ່ຽວ​ກັບສິ່ງ​ທີ່​ກຳ​ລັງ​ເກີດ​ຂຶ້ນ​ກັບ​ເຮົາ. ມັນ​ເຮັດ​ໃຫ້​ຮູ້​ສຶກວ່າ ຄວາມ​ເຈັບ​ປວດ​ຂອງ​ເຮົາບໍ່​ມີ​ຄວາມ​ໝາຍ​ອັນ​ໃດ. ສົມ​ມຸດ​ວ່າ ພວກ​ເຮົາ​ດຳ​ເນີນ​ຊີ​ວິດ​ຢູ່ໂດຍ​ບໍ່​ມີ​ຄວາມ​ຫວັງ​ວ່າພ​ຣະ​ເຈົ້າຈະ​ສ້າງ​ທຸກ​ຢ່າງ​ຂຶ້ນມາ​ໃໝ່​ຈະ​ເປັນ​ແບບ​ໃດ? ນັ້ນ​ກໍ່​ຄົງ​ເປັນ​ຄວາມ​ຄິດ​ທີ່​ບໍ່​ດີ ແມ່ນ​ບໍ່? ແຕ່​ນັ້ນ​ກໍ​ຄື​ສິ່ງ​ທີ່​ກະສັດໂຊ​ໂລ​ໂມນຈົ່ມເຖິງ​ໃນ​ພ​ຣະ​ທຳ ​ປັນ​ຍາ​ຈານ 8:14. ເພີ່ນໄດ້ກ່າວ​ວ່າ​ຊີ​ວິດ​ນັ້ນບໍ່​ມີ​ຄວາມ​ຍຸດ​ຕິ​ທຳ.

ແຕ່​ພວກ​ເຮົາ​ກໍ​ສາ​ມາດ​ຮູ້​ສຶກ​ຂອບ​ໃຈທີ່​ກະສັດໂຊ​ໂລ​ໂມນ​ນັ້ນ​ບໍ່​ໄດ້ຢຸດ​ຢູ່​ບ່ອນ​ນັ້ນ. ແມ່ນ​ແລ້ວ ຊີ​ວິດ​ກໍ​ບໍ່​ຍຸດ​ຕິ​ທຳແຕ່​ພ​ຣະ​ເຈົ້າ​ກໍ​ຈະ​ຕັດ​ສິນ​ພິ​ພາກ​ສາ​ທຸກ​ຢ່າງ. ດັ່ງ​ນັ້ນ ທຸກ​ຢ່າງ​ກໍ​ບໍ່​ໄດ້​ເປັນ​ເລື່ອງ​ໂງ່​ເຂົາ. ທຸກ​ຢ່າງແລະທຸກ​ຄົນ​ກໍ​ມີ​ເຫດ​ຜົນ​ທີ່​ຈະ​ຢູ່​​ນີ້.

`ອ່ານ​ປັນ​ຍາ​ຈານ 12:13,14. ຂໍ້​ພ​ຣະ​ຄຳ​ພີ​ເຫຼົ່າ​ນີ້ບອກ​ຫ​ຍັງ​ພວກ​ເຮົາ​ກ່ຽວ​ກັບວ່າ ວິ​ທີ​ການ​ທີ່​ພວກ​ເຮົາເຮັດ​ທຸກ​ສິ່ງ​ທຸກ​ຢ່າງ​ໃນ​ຊີ​ວິດ​ນັ້ນ​ສຳ​ຄັນ?`

ໃນ​ຖາ​ນະ​ທີ່​ເປັນ​ຄ​ຣິ​ສ​ຕຽນ ພວກ​ເຮົາ​ເຊື່ອ​ວ່າພ​ຣະ​ເຈົ້າ​ຊົງ​ເປັນ​ຜູ້​ຕັດ​ສິນ. ຄວາມ​ເຊື່ອ​ນີ້​ກໍ​ໃຫ້​ຄວາມ​ຫວັງ​ແກ່​ເຮົາ. ພ​ຣະ​ຄຳ​ພີ​ສອນ​ພວກ​ເຮົາ​ວ່າ ພວກ​ເຮົາ​ມີ​ຊີ​ວິດ​ຢູ່​ໃນ​ໂລກ​ນີ້​ທີ່​ພ​ຣະ​ເຈົ້າ​ໄດ້​ຊົງ​ສ້າງ. ພ​ຣະ​ອົງ​ຊົງ​ຮັກ​ເຮົາ. ແຕ່​ຄວາມ​ບາບກໍ​ເຮັດ​ໃຫ້​ທຸກ​ຢ່າງ​ແຕກ​ຫັກ. ມີ​ພຽງ​ແຕ່​ພ​ຣະ​ເຈົ້າ​ເທົ່າ​ນັ້ນ​ທີ່​ສາ​ມາດ​ຢຽວ​ຢາ​ຮັກ​ສາ​ທຸກ​ຢ່າງ​ໄດ້ແລະເຮັດ​ໃຫ້​ທຸກ​ຢ່າງ​ເປັນ​ສິ່ງ​ໃໝ່. ວຽກ​ງານ​ຂອງ​ພ​ຣະ​ເຈົ້າ​ໃນ​ການ​ເປັນ​ຜູ້​ພິ​ພາກ​ສາ​ສຳ​ລັບ​ເຮົາ​ກໍ​ເປັນ​ສ່ວນ​ໜຶ່ງຂອງ​ແຜນ​ການ​ນັ້ນ​ເຊັ່ນ​ກັນ. ນັ້ນ​ເປັນ​ເຫດ​ຜົນ​ທີ່ວຽກ​ງານ​ຂອງ​ພ​ຣະ​ເຈົ້າ​ໃນ​ຖາ​ນະເປັນ​ຜູ້​ພິ​ພາກ​ສາ​ຂອງເຮົາ​ນັ້ນກໍ​ເປັນ​ຂ່າວ​ດີ​ຢ່າງ​ຍິ່ງ. ມັນ​ຄື​ຄຳ​ສັນ​ຍາ​ວ່າ ພ​ຣະ​ເຈົ້າ​ຈະ​ເຮັດ​ໃຫ້​ສິ່ງ​ຕ່າງໆ​ນັ້ນຖືກ​ຕ້ອງ​ຊອບ​ທຳ​ອີກ​ເທື່ອ​ໜຶ່ງ.

`ມັນ​ໝາຍ​ຄວາມ​ວ່າແນວ​ໃດ​ສຳ​ລັບ​ທ່ານ​ທີ່​ຮູ້​ວ່າ ພ​ຣະ​ເຈົ້າ​ນັ້ນ​ຈະ​ເຮັດ​ໃຫ້ທຸກ​ຢ່າງ​ຖືກ​ຕ້ອງຊອບ​ທຳ​ອີກ​ເທື່ອ​ໜຶ່ງ? ຄຳ​ສັນ​ຍາ​ນີ້​ໃຫ້​ຄວາມ​ຫວັງ​ອັນ​ໃດ​ແກ່​ທ່ານ?`