---
title: ຄົນທີ່ໃຊ້ສາສະໜາເພື່ອທຳຮ້າຍຄົນອື່ນ
date: 06/08/2019
---

`ອ່ານພຣະທຳເອຊາຢາ 1:10-17; ອາໂມດ 5:21-24; ແລະມີກາ 6:6-8. ອົງພຣະຜູ້ເປັນເຈົ້າໄດ້ກ່າວສິ່ງໃດແກ່ປະຊາຊົນທີ່ນັບຖືສາສະໜາ ກ່ຽວກັບວິທີການນະມັດສະການຂອງເຂົາ?`

ພຣະເຈົ້າຊົງໃຊ້ຜູ້ປະກາດພຣະຄຳ ຫຼື ຜູ້ສື່ສານພິເສດ ເພື່ອໂອ້ລົມກັບປະຊາຊົນຂອງພຣະອົງ. ພຣະເຈົ້າຊົງຫົວເລາະໃສ່ການນະມັດສະການຂອງເຂົາ. ເປັນຫຍັງຈຶ່ງເປັນດັ່ງນັ້ນ? ຄືກັບທີ່ພວກເຮົາໄດ້ຮຽນຮູ້ໃນບົດຮຽນມາແລ້ວນັ້ນ ປະຊາຊົນຂອງພຣະອົງບໍ່ໄດ້ສົນໃຈຄົນທີ່ທຸກຍາກ. ຄົນທັງຫຼາຍທີ່ຢູ່ອ້ອມຂ້າງກໍມີຄວາມທຸກຍາກລຳບາກ. ແຕ່ປະຊາຊົນຂອງພຣະເຈົ້າກໍບໍ່ໄດ້ເຮັດສິ່ງໃດເພື່ອຊ່ວຍຜູ້ໃດເລີຍ. ໃນພຣະທຳ ອາໂມດ 5:21-24, ພຣະເຈົ້າບອກວ່າ ພຣະອົງ "ກຽດຊັງ" ເທດສະການຂອງປະຊາຊົນຂອງພຣະອົງ. ພຣະອົງຊົງກຽດຊັງວິທີການທີ່ພວກເຂົານະມັດສະການ. ພຣະອົງກ່າວວ່າ ການປະຊຸມນະມັດສະການຂອງພວກເຂົານັ້ນ "ເນົ່າເໝັນ" ສຳລັບພຣະອົງ. ພຣະອົງບໍ່ເພິ່ງພໍໃຈກັບການນະມັດສະການຂອງພວກເຂົາ. ພຣະເຈົ້າກ່າວວ່າ ເຄື່ອງຖວາຍແລະດົນຕີຂອງພວກເຂົານັ້ນບໍ່ມີຄ່າອັນໃດ. ມີກາໄດ້ຖາມວ່າ "ພຣະຜູ້ເປັນເຈົ້າຈະຊົງພໍພຣະໄທບໍ? ຖ້າຂ້ານ້ອຍນຳແກະພັນໂຕ ຫຼື ຖັງນ້ຳມັນສົດບໍ່ໝົດເປັນຈັກເທື່ອມາຖວາຍພຣະອົງ ຂ້ານ້ອຍຄວນຖວາຍລູກກົກໃຫ້ພຣະອົງເພື່ອໄຖ່ຄວາມບາບຂອງຂ້ານ້ອຍບໍ?" (ມີກາ 6:7). ແນ່ນອນວ່າບໍ່! ມີກາກ່າວສິ່ງໜ້າປະຫຼາດໃຈເຫຼົ່ານີ້ເພື່ອດຶງດູດຄວາມສົນໃຈຂອງຄົນທັງຫຼາຍ. ໃນທີ່ສຸດ ພຣະເຈົ້າຊົງຕ້ອງການໃຫ້ປະຊາຊົນຂອງພຣະອົງນັ້ນ "ປະຕິບັດຄວາມຍຸດຕິທຳ ສະແດງຄວາມຮັກອັນໝັ້ນຄົງ ແລະ ເຊື່ອຟັງພຣະເຈົ້າຂອງເຈົ້າຢ່າງອ່ອນນ້ອມ." (ມີກາ 6:8)