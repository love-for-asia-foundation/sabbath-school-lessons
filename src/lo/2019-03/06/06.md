---
title: ຄວາມເມດຕາ ແລະ ຄວາມຊື່ສັດ
date: 08/08/2019
---

`ອ່ານມາຣະໂກ 12:38-40. ໃນຂໍ້ພຣະຄຳພີເຫຼົ່ານີ້ ພຣະເຢຊູຊົງເຕືອນວ່າ "ຈົ່ງລະວັງພວກທຳມະຈານໃຫ້ດີ... ພວກເຂົາສໍ້ໂກງເອົາສິ່ງຂອງຂອງບັນດາແມ່ໝ້າຍ" (ມາຣະໂກ 12:38-40). ທ່ານຄິດວ່າ ເປັນຫຍັງພຣະເຢຊູຈຶ່ງກ່າວກ່ຽວກັບເລື່ອງນີ້ ? ນອກຈາກນັ້ນ ພຣະເຢຊູໝາຍຄວາມວ່າແນວໃດເມື່ອພຣະອົງກ່າວວ່າ "ຄົນພວກນີ້ຈະຖືກໂທດໜັກທີ່ສຸດ." (ມາລະໂກ 12:38)?`

ພຣະເຢຊູໄດ້ເທດສະໜາບົດເທດທີ່ມີພະລັງໃນມັດທາຍບົດທີ 23. ພຣະອົງຊົງກ່າວກ່ຽວກັບຜູ້ນຳສາສະໜາ ແລະຄູສອນທັງຫຼາຍ. ພຣະອົງບອກວ່າ ສາດສະໜາຂອງພວກເຂົາບໍ່ໄດ້ເຮັດໃຫ້ພວກເຂົາເປັນຄົນທີ່ດີຂຶ້ນ. ພວກເຂົາບໍ່ໄດ້ຊ່ວຍຄົນທີ່ທຸກຍາກແລະຂາດເຂີນ. ຜູ້ນຳສາດສະໜາແລະຄູສອນເຫຼົ່ານີ້ສະແດງໃຫ້ເຫັນວ່າ ພວກເຂົາບໍ່ໄດ້ສົນໃຈການຊ່ວຍເຫຼືອຜູ້ໃດເລີຍ. ພຣະເຢຊູຊົງກ່າວແກ່ພວກເຂົາວ່າ "ພວກເຈົ້າອັດປະຕູອານາຈັກສະຫວັນຕັນມະນຸດ" (ມັດທາຍ 23:13).

"ວິບັດແກ່ພວກເຈົ້າ ພວກທຳມະຈານແລະພວກຟາຣີຊາຍເອີຍ ຄົນໜ້າຊື່ໃຈຄົດ. ດ້ວຍວ່າ, ພວກເຈົ້າແບ່ງຜັກຫອມລາບ, ຜັກຊີແລະຂີໝ້ນເປັນສິບສ່ວນ ເອົາສ່ວນໜຶ່ງເປັນຂອງຖວາຍ ແຕ່ສ່ວນຂໍ້ສຳຄັນຂອງກົດບັນຍັດ ຄືຄວາມຍຸດຕິທຳ ຄວາມເມດຕາ ຄວາມສັດຊື່ນັ້ນໄດ້ປະເສຍ ແມ່ນສິ່ງເຫຼົ່ານີ້ແຫລະ ທີ່ພວກເຈົ້າຄວນປະຕິບັດຢູ່ໂດຍບໍ່ຕ້ອງປະຖິ້ມສິ່ງອື່ນນັ້ນ" (ມັດທາຍ 23:23). ນອກຈາກນັ້ນ ພຣະເຢຊູຍັງບອກວ່າ ຜູ້ນຳ ແລະ ຄູສອນສາດສະໜານັ້ນບໍ່ໄດ້ເຮັດຜິດໃນການໃຫ້ພຣະເຈົ້າ 10% ຫຼື ໜຶ່ງສ່ວນສິບ ແຕ່ພວກເຂົາກໍຄວນຊ່ວຍຄົນທຸກຍາກເຊັ່ນດຽວກັນ.