---
title: ຂໍ້ຄິດ​ເພີ່ມ​ເຕີມ
date: 09/08/2019
---

"ຂ້າພະເຈົ້າໄດ້ຮັບການດົນໃຈໃຫ້ບອກຄົນຂອງເຮົາໃຫ້ອ່ານພຣະທຳເອຊາຢາ ບົດທີ 58. ອ່ານພຣະຄຳພີບົດນີ້ຢ່າງຖີ່ຖ້ວນ. ມັນໄດ້ກ່າວກ່ຽວກັບວຽກງານທີ່ພວກເຮົາຈະຕ້ອງເຮັດເພື່ອພຣະເຈົ້າ. ວຽກງານສຳລັບພຣະເຈົ້າຈະເຮັດໃຫ້ຄຣິສຕະຈັກທັງຫຼາຍມີຊີວິດໃໝ່. ພວກເຮົາຈະຕ້ອງແບ່ງປັນຂ່າວດີ. ນອກຈາກນັ້ນ ພວກເຮົາກໍຈະຕ້ອງໃຊ້ການຖວາຍຂອງເຮົາເພື່ອເຮັດສິ່ງນີ້. ສະນັ້ນແລ້ວ ເມື່ອພວກເຮົາພົບກັບຄົນທີ່ຕ້ອງການຄວາມຊ່ວຍເຫຼືອກໍຄວນຊ່ວຍພວກເຂົາ. ເມື່ອທ່ານພົບກັບຄົນທີ່ຫິວໂຫຍ ກໍຈົ່ງໃຫ້ອາຫານແກ່ເຂົາ. ເມື່ອທ່ານເຮັດວຽກງານນີ້ ທ່ານກໍເຮັດສິ່ງດຽວກັນທີ່ພຣະເຢຊູໄດ້ເຮັດຢູ່ເທິງໂລກນີ້. ວຽກງານຂອງພຣະເຢຊູນັ້ນກໍບໍລິສຸດ. ພຣະອົງໄດ້ຊົງກະທຳສິ່ງທີ່ດີແກ່ຄົນອື່ນ. ຈົ່ງໃຫ້ຄົນທັງຫຼາຍໃນທຸກໆບ່ອນຮູ້ສຶກມີກຳລັງໃຈທີ່ຈະເຮັດສ່ວນຂອງເຂົາໃນວຽກງານຂອງພຣະເຢຊູ." (​ທ່ານ​ນາງ​ເອ​ເລັນ​ຈີ​ໄວ​ທ໌)

ຄຳ​ຖາມ​ຄົ້ນ​ຄວ້າ:

`ທ່ານເຄີຍຄິດຫຼືບໍ່ວ່າ ການມີຄວາມຍຸດຕິທຳ ແລະ ການສະແດງຄວາມເມດຕາຕໍ່ຄົນອື່ນນັ້ນເປັນການນະມັດສະການພຣະເຈົ້າ? ວິທີການຄິດແບບນີ້ສາມາດປ່ຽນແປງວິທີການທີ່ຈະດູແລເບິ່ງແຍງຄົນອື່ນແນວໃດ? ທ່ານຄິດວ່າແນວຄິດນີ້ສາມາດຊ່ວຍວິທີການນະມັດສະການຂອງທ່ານແນວໃດ?`

`ເປັນຫຍັງ ມັນຈຶ່ງເປັນເລື່ອງຜິດທີ່ຈະເວົ້າວ່າ ພວກເຮົາເຊື່ອວ່າພວກເຮົາຄວນຈະເຮັດສິ່ງນີ້ ແຕ່ກັບບໍ່ເຮັດສິ່ງນີ້? ນັ້ນກໍຄືກັບການໃສ່ "ໜ້າກາກ" ແມ່ນບໍ? ເປັນຫຍັງ ມັນຈຶ່ງຜິດທີ່ຈະເຮັດໃຫ້ຄົນອື່ນຄິດວ່າ ພວກເຮົານັ້ນດີກວ່າສິ່ງທີ່ພວກເຮົາເປັນ?`

`ພຣະເຈົ້າຊົງຫ່ວງໃຍຄົນທຸກຍາກແລະຄົນທີ່ຂາດເຂີນຢ່າງຫຼວງຫຼາຍ. ຄວາມຮັກທີ່ພຣະເຈົ້າມີສຳລັບພວກເຂົານັ້ນປ່ຽນແປງຈິດໃຈຂອງທ່ານແນວໃດ?`

----------------------------------------------------------------------------