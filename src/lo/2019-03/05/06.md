---
title: ເອ​ຊາ​ຢາ
date: 01/08/2019
---

`ອ່ານ​ເອ​ຊາ​ຢາ 1:15-23; ເອ​ຊາ​ຢາ 3:13-15; ແລະ ເອ​ຊາ​ຢາ 5:7.8. ເອ​ຊາ​ຢາ​ຮູ້​ສຶກ​ແບບ​ໃດ​ກ່ຽວ​ກັບ​ສິ່ງ​ທີ່​ລາວ​ໄດ້​ເຫັນ​ເກີດ​ຂຶ້ນ​ໃນ​ດິນ​ແດນ​ໃກ້​ຄຽງ?`

ເອ​ຊາ​ຢາໄດ້​ເລີ່ມພ​ຣະ​ທຳ​ຂອງ​ເພິ່ນ​ດ້ວຍຄຳ​ເທ​ດ​ສະ​ໜາ. ຄຳ​ເທດ​ສະ​ໜາ​ຂອງ​ເອ​ຊາ​ຢາ​ຍາວເຖິງຫ້າ​ບົດ (ເອ​ຊາ​ຢາ ບົດ​ທີ 1-5). ເອ​ຊາ​ຢາ​ໄດ້​ຮ້າຍ​ປະ​ຊາ​ຊົນ​ຂອງ​ພ​ຣະ​ເຈົ້າ. ເພິ່ນ​ໄດ້​ບອກ​ພວກ​ເຂົາ​ວ່າ ພວກ​ເຂົາ​ໄດ້​ເຮັດ​ສິ່ງ​ທີ່​ຜິດ. ຈາກ​ນັ້ນ ເພິ່ນ​ກໍ​ເຕືອນ​ພວກ​ເຂົາ​ກ່ຽວ​ກັບບັນ​ຫາ​ທີ່​ກຳ​ລັງ​ຈະ​ຕາມ​ມາ. ປະ​ຊາ​ຊົນ​ທັງ​ຫຼາຍ​ໄດ້​ພາ​ກັນ​ຫັນ​ໜີ​ອອກ​ຈາກ​ພ​ຣະ​ເຈົ້າ. ພວກ​ເຂົາ​ໄດ້​ສືບ​ຕໍ່​ເຮັດ​ຜິດ​ບາບ. ເວ​ລາ​ນີ້​ພ​ຣະ​ເຈົ້າ​ຈະ​ຕັດ​ສິນ​ຄົນ​ຂອງ​ພ​ຣະ​ອົງ. ແຕ່ເອ​ຊາ​ຢາກໍ​ໄດ້​ນຳ​ສະ​ເໜີ​ຄວາມ​ຫວັງ​ໃຫ້​ແກ່​ປະ​ຊາ​ຊົນ​ຂອງ​ພ​ຣະ​ເຈົ້າ ຖ້າ​ຫາກ​ພວກ​ເຂົາ​ຈະ​ຫັນ​ກັບ​ມາ​ຫາ​ພ​ຣະ​ເຈົ້າ. ເອ​ຊາ​ຢາ​ສືບ​ຕໍ່​ໃຫ້​ຂ່າ​ວ​ສານ​ອັນ​ດຽວ​ກັນ​ນີ້ຕະ​ຫຼອດ​ຊີ​ວິດ​ຂອງ​ເພິ່ນ. ເພິ່ນ​ໄດ້​ຂໍ​ໃຫ້​ປະ​ຊາ​ຊົນ​ຈົດ​ຈຳ​ທຸກ​ສິ່ງ​ທຸກ​ຢ່າງ​ທີ່ພ​ຣະ​ເຈົ້າ​ໄດ້​ກະ​ທຳ ເພື່ອ​ພວກ​ເຂົາ. ນອກ​ຈາກ​ນັ້ນ ເອ​ຊາ​ຢາຍັງ​ໄດ້​ມອບ​ຄວາມ​ຫວັງ​ໃຫ້​ແກ່​ປະ​ຊາ​ຊົນ​ເຫຼົ່າ​ນີ້. ເພິ່ນ​ໄດ້​ບອກ​ພວກ​ເຂົາ​ເຖິງ​ສິ່ງ​ທີ່​ພ​ຣະ​ເຈົ້າ​ຕ້ອງ​ການ​ກະ​ທຳ​ສຳ​ລັບພວກ​ເຂົາ​ໃນ​ອະ​ນາ​ຄົດ. ນັ້ນ​ເປັນ​ເຫດ​ຜົນ​ທີ່​ເອ​ຊາ​ຢາ​ບອກ​ພວກ​ເຂົາ​ວ່າ ພວກ​ເຂົາ​ຄວນ​ກັບ​ມາ​ຫາ​ພ​ຣະ​ເຈົ້າ​ຕອນ​ນີ້. ຄວາມ​ສຳ​ພັນ​ໃໝ່​ຂອງ​ເຂົາ​ກັບ​ພ​ຣະ​ເຈົ້າ​ນັ້​ນຈະ​ລວມ​ສອງ​ຢ່າງ​ຄື: (1) ພວກ​ເຂົາ​ຈະ​ຕ້ອງ​ຮູ້​ສຶກ​ຜິດ​ສຳ​ລັບ​ຄວາມ​ບາບ​ຂອງ​ເຂົາ. (2) ພວກ​ເຂົາ​ຈະ​ຕ້ອງ​ປ່ຽນ​ແປງ​ການ​ປະ​ຕິ​ບັດ​ຂອງ​ເຂົາ. ພວກ​ເຂົາ​ຈະ​ຕ້ອງ​ມີ​ຄວາມ​ເມດ​ຕາແລະຍຸດ​ຕິ​ທຳ. ພວກ​ເຂົາ​ຕ້ອງ​ສະ​ແດງ​ໃຫ້​ຄົນ​ຍາກ​ຈົນເຫັນ​ວ່າ ພວກ​ເຂົາ​ຫ່ວງ​ໃຫຍ່​ພວກ​ເຂົາ.

`ອ່ານ​ພ​ຣະ​ທຳ ເອ​ຊາ​ຢາ 9:6.7; ເອ​ຊາ​ຢາ 11:1-5; ເອ​ຊາ​ຢາ 42:1-7; ແລະ ເອ​ຊາ​ຢາ 53:4-6. ຂ່າວ​ສານ​ອັນ​ພິ​ເສດ​ເຫຼົ່າ​ນີ້ສອນ​ອັນ​ໃດ​ພວກ​ເຮົາ​ກ່ຽວ​ກັບ​ຊີ​ວິດ, ວຽກ​ງານ ແລະ ຄວາມ​ຕາຍ​ຂອງ​ພ​ຣະ​ເຢ​ຊູ? ຂໍ້​ພ​ຣະ​ຄຳ​ພີ​ເຫຼົ່າ​ນີ້ສະ​ແດງ​ໃຫ້​ພວກ​ເຮົາ​ເຫັນ​ສິ່ງ​ໃດກ່ຽວ​ກັບເຫດ​ຜົນ​ທີ່​ພ​ຣະ​ເຢ​ຊູ​ໄດ້​ມາ​ໃນ​ໂລກ​ນີ້?`