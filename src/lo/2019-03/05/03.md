---
title: ອາ​ໂມດ
date: 29/07/2019
---

ອາ​ໂມດ​ໄດ້​ເລີ່ມ​ຕົ້ນ​ຂ່າ​ວ​ສານ​ຂອງ​ເພີ່ນ​ໂດຍ​ການ​ເອີ້ນ​ຊື່​ປະ​ເທດ​ທັງ​ຫຼາຍ​ທີ່​ຢູ່​ອ້ອມ​ຂ້າງ​ອິດ​ສະ​ລາ​ເອນ​ຄື: ຊີ​ເຣຍ, ຟິ​ລິ​ສ​ເຕຍ, ໂຟ​ນີ​ເຊຍ, ເອ​ໂດມ, ອຳ​ໂມນ ແລະໂມ​ອາບ. ແລະອາ​ໂມດ​ໄດ້​ຂຽນຄວາມ​ບາບ​ຂອງ​ພວກ​ເຂົາ​ທັງ​ໝົດ​ອອກ​ມາ. ອາ​ໂມດ​ໄດ້​ເຕືອນບອກວ່າ ພ​ຣະ​ເຈົ້າ​ຈະ​ລົງ​ໂທດ​ຄົນ​ເຫຼົ່າ​ນີ້​ສຳ​ລັບ​ການກະ​ທຳ​ທີ່​ຊົ່ວ​ຮ້າຍ​ຂອງ​ເຂົາ (ອ່ານ ​ອາ​ໂມດ 1:3-2:3). ຕໍ່​ມາ ອາ​ໂມດ​ຈຶ່ງ​ໄດ້​ປະ​ກາດ​ໃຫ້​ຮູ້​ຄວາມ​ບາບ​ຂອງ​ຢູ​ດາ. ອາ​ໂມດບອກວ່າ ຢູ​ດາ​ນັ້ນ ມີ​ຄວາມ​ຜິດເພາະ​ໄດ້​ຫັນ​ໜີ​ອອກ​ຈາກ​ພ​ຣະ​ເຈົ້າ. ແລ້ວ​ອາ​ໂມດ​ກໍ​ໄດ້​ປະ​ກາດ​ການ​ລົງ​ໂທດທີ່​ພ​ຣະ​ເຈົ້າ​ໄດ້​ໃຫ້​ກັບ​ຢູ​ດາ (ອ່ານ ອາ​ໂມດ 2:4.5).

ແຕ່​ຫຼັງ​ຈາກ​ນັ້ນ​ອາ​ໂມດໄດ້ບອກ​ປະ​ຊາ​ຊົນໃນ​ອິດ​ສະ​ລາ​ເອນ ຄືອາ​ນາ​ຈັກ​ທາງ​ພາກ​ເໜືອ​ນັ້ນ, ກ່ຽວ​ກັບ​ຄວາມ​ບາບ​ຂອງ​ພວກ​ເຂົາ. ອາ​ໂມດບອກ​ອິດ​ສະ​ລາ​ເອນ​ວ່າ ພວກ​ເຂົາ​ກຳ​ລັງ​ເຮັດ​ສິ່ງ​ຕ່າງໆ​ທັງ​ໝົດ​ນັ້ນ​ທີ່ພ​ຣະ​ເຈົ້ານັ້ນ​ກຽດ​ຊັງ. ພວກ​ເຂົາ​ເຮັດ​ສິ່ງ​ຊົ່ວ​ຮ້າຍ. ພວກ​ເຂົາ​ຂາດ​ຄວາມ​ຍຸດ​ຕິ​ທຳ. ພວກ​ເຂົາ​ບໍ່​ມີ​ຄວາມ​ເມດ​ຕາ​ປາ​ນີ. ອິດ​ສະ​ລາ​ເອນ​ໄດ້​ລົ້ມ​ເຫຼວ​ໃນ​ການ​ໃຊ້​ຊີ​ວິດ​ຢູ່​ຕາມ​ແຜນ​ການ​ຂອງ​ພ​ຣະ​ເຈົ້າ.

`ຜູ້​ປະ​ກາດ​ອາ​ໂມດ​ໄດ້​ເຕືອນຊົນ​ຊາດ​ອິດ​ສະ​ລາ​ເອນກ່ຽວ​ກັບ​ຄວາມ​ບາບ​ອັນ​ໃດ? ໃຫ້​ທ່ານ​ອ່ານ​ ອາ​ໂມດ 3:9-11; ອາ​ໂມດ 4:1.2; ອາ​ໂມດ 5:10-15; ແລະ ອາ​ໂມດ 8:4-6.`

ຂ່າວ​ສານ​ຂອງ​ອາ​ໂມດໄດ້​ເຕືອນ​ຊົນ​ຊາ​ດ​ອິດ​ສະ​ລາ​ເອນ​ກ່ຽວ​ກັບ​ຈຸດ​ຈົບ. ແຕ່​ເພິ່ນກໍ​ໄດ້​ບອກ​ປະ​ຊາ​ຊົນ​ຂອງ​ພ​ຣະ​ເຈົ້າ​ໃຫ້ຫັນ​ກັບ​ມາ​ຫາ​ພ​ຣະ​ເຈົ້າ. ພວກ​ເຂົາ​ຄວນ​ຈະ​ເຮັດ​ແບບ​ນັ້ນ​ແນວ​ໃດ? ໂດຍ​ການ​ສະ​ແດງ​ໃຫ້​ເຫັນ​ວ່າ ພວກ​ເຂົາ​ຫ່ວງ​ໃຍ​ຄົນ​ທຸກ​ຍາກ.