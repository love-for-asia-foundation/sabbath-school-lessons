---
title: ຂໍ້​ຄິດ​ເພີ່ມ​ເຕີມ
date: 02/08/2019
---

“ບັນ​ດາ​ຜູ້​ປະ​ກາດພ​ຣະ​ຄຳ​ໄດ້​ຮ້າຍ​ປະ​ຊາ​ຊົນ​ຂອງພ​ຣະ​ເຈົ້າ ຍ້ອນ​ວ່າພວກ​ເຂົາ​ບໍ່​ຍຸດ​ຕິ​ທຳ. ເພິ່ນ​ໄດ້​ຮ້າຍ​ພວກ​ເຂົາ ເພາະ​ພວກ​ເຂົາ​ໄດ້​ເສຍ​ເງິນເສຍ​ເວ​ລາສຳ​ລັບ​ການ​ຊື້​ສິ່ງ​ຕ່າງໆ​ທີ່​ມີລາ​ຄາ​ແພງ. ນອກ​ຈາກ​ນັ້ນ​ ບັນ​ດາ​ຜູ້​ປະ​ກາດ​ພ​ຣະ​ຄຳຍັງ​ໄດ້​ຮ້າຍ​ປະ​ຊາ​ຊົນ ຍ້ອນ​ຄວາມ​ບາບ​ກ່ຽວ​ກັບເພດ​ສຳ​ພັນ​ຂອງ​ພວກ​ເຂົາ. ແຕ່​ປະ​ຊາ​ຊົນ​ທັງ​ຫຼາຍ​ກໍ​ບໍ່​ໄດ້​ຟັງ. (ປຶ້ມ​ທ່ານ​ນາງ​ເອ​ເລັນ​ຈີ​ໄວ​ທ໌)”

“ທຸກ​ມື້​ນີ້ ພວກ​ເຮົາ​ຄວນຍອມ​ຮັບ​ເອົາ​ຂ່າວ​ສານ​ຂອງ​ຜູ້​ເຜີຍ​ພ​ຣະ​ວັດ​ຈະ​ນະວ່າເປັນພ​ຣະ​ຄຳ​ຂອງ​ພ​ຣະ​ເຈົ້າສຳ​ລັບ​ທຸກ​ຄົນ​ໃນ​ໂລກ​ນີ້. ພວກ​ເຮົາ​ບໍ່​ຄວນ​ຖິ້ມ​ໂອ​ກາດທີ່​ພວກ​ເຮົາ​ໄດ້​ຮັບເພື່ອ​ເຮັດ​ການ​ດີ. ພວກ​ເຮົາ​ຄວນ​ສະ​ແດງ​ໃຫ້​ຄົນ​ເຫັນ​ວ່າ ພວກ​ເຮົາ​ນັ້ນຫ່ວງ​ໃຍ​ພວກ​ເຂົາ​ຫຼາຍ​ຊ່ຳ​ໃດ. ພວກ​ເຮົາ​ຄວນ​ຄິດ​ກ່ຽວ​ກັບ​ເຖິງ​ຄວາມ​ຈຳ​ເປັນ ຫຼື ຄວາມ​ຂາດ​ເຂີນທີ່​ພວກ​ເຂົາ​ມີ​ໄວ້​ລ່ວງ​ໜ້າແລະພະ​ຍາ​ຍາມ​ທີ່​ຈະ​ດູ​ແລ​ເບິ່ງ​ແຍງ​ພວກ​ເຂົາ. ພວກ​ເຮົາ​ຄວນ​ສະ​ແດງ​ເຖິງ​ຄວາມ​ຮັກ​ຂອງ​ຄ​ຣິ​ສ​ຕຽນ. ພວກ​ເຮົາ​ຄວນ​ຈະ​ມີ​ຄວາມ​ສຸ​ພາບແລະມີ​ຄວາມ​ເມດ​ຕາ. ພວກ​ເຮົາ​ຄວນ​ເຮັດ​ສິ່ງ​ເຫຼົ່າ​ນີ້ ສຳ​ລັບ​ຄົນ​ທຸກ​ຍາກແລະຄົນ​ທີ່​ຂາດ​ເຂີນແລະສຳ​ລັບ​ຄົນ​ທີ່​ຖືກ​ທຳ​ຮ້າຍ ຫຼື ສໍ້​ໂກງ​ໂດຍ​ຄົນ​ທີ່​ມີ​ອຳ​ນາດຫຼືຕຳ​ແໜ່ງ. (ປຶ້ມ​ທ່ານ​ນາງ​ເອ​ເລັນ​ຈີ​ໄວ​ທ໌)”

ຄຳ​ຖາມ​ຄົ້ນ​ຄວ້າ:

`ພວກ​ເຮົາ​ມັກ​ຈະ​ຄິດ​ວ່າ ບັນ​ດາ​ຜູ້​ເຜີຍ​ພ​ຣະ​ວັດ​ຈະ​ນະ​ນັ້ນຈະ​ພະ​ຍາ​ກອນ​ເຖິງ​ອະ​ນາ​ຄົດ​ເທົ່າ​ນັ້ນ. ແຕ່​ບັນ​ດາ​ຜູ້​ປະ​ກາດ​ພ​ຣະ​ຄຳ​ ຫຼື ຜູ້​ເຜີຍ​ພ​ຣະ​ວັດ​ຈະ​ນະ​ນັ້ນກໍ​ເຮັດ​ຫຼາຍກວ່າ​ນັ້ນ. ການ​ທີ່​ພວກ​ເຂົາ​ຫ່ວງ​ໃຍຄົນ​ທີ່​ທຸກ​ຍາກ​ນັ້ນຈະ​ປ່ຽນ​ແປງ​ແນວ​ຄິດ​ກ່ຽວ​ກັບ​ວ່າ ຜູ້​ປະ​ກາດ​ພ​ຣະ​ຄຳ​ນັ້ນເປັນ​ໃຜແລະເຮັດ​ວຽກ​ງານ​ສິ່ງ​ໃດ ແນວໃດ?`

`ບັນ​ດາ​ຜູ້​ປະ​ກາດ​ພ​ຣະ​ຄຳ ສະ​ແດງ​ໃຫ້​ພວກ​ເຮົາ​ເຫັນ​ວ່າມັນ​ເປັນ​ວຽກ​ງານ​ທີ່​ໜັກ​ຫຼາຍທີ່​ຈະ​ຢືນ​ຢັດ​ເພື່ອ​ຄວາມ​ຈິງ. ເປັນ​ຫຍັງ​ຈຶ່ງເປັນ​ແບບ​ນັ້ນ?`