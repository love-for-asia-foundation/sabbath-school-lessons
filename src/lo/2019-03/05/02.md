---
title: ພ​ຣະ​ເຈົ້າ​ຊົງ​ບອກ​ປະ​ຊາ​ຊົນ​ຂອງ​ພ​ຣະ​ອົງ​ໃຫ້​ມີ​ຄວາມ​ຍຸດ​ຕິ​ທຳ
date: 28/07/2019
---

`ຊາ​ມູ​ເອ​ນ​ໄດ້​ບອກ​ປະ​ຊາ​ຊົນ​ວ່າ ຈະ​ເກີດ​ສິ່ງ​ໃດ​ຂຶ້ນ​ເມື່ອ​ພວກ​ເຂົາ​ໄດ້​ກະ​ສັດ. ຜູ້​ປະ​ກາດ​ພ​ຣະ​ທຳຊາ​ມູ​ເອນ​ໄດ້​ເຕືອນພວກ​ເຂົາ​ກ່ຽວ​ກັບ​ສິ່ງ​ໃດ? ອ່ານ​ພ​ຣະ​ທຳ 1 ຊາ​ມູ​ເອນ 8:10-18 ເພື່ອ​ຄົ້ນ​ຫາ​ຄຳ​ຕອບ.`

ຊາ​ມູ​ເອນເຫັນ​ວ່າຊົນ​ຊາດ​ອິດ​ສະ​ລາ​ເອນຈະ​ກາຍ​ເປັນ​ຄື​ກັນ​ກັບປະ​ເທດ​ທີ່​ຢູ່​ອ້ອມ​ຂ້າງ​ພວກ​ເຂົາ ຖ້າ​ຫາກ​ພວກ​ເຂົາ​ໄດ້​ກະ​ສັດ. ຊາ​ມູ​ເອນ​ຈຶ່ງ​ພະ​ຍາ​ຍາມ​ໃຫ້​ຄຳ​ແນະ​ນຳ​ທີ່​ດີ​ແກ່​ກະ​ສັດອົງ​ທຳ​ອິດ​ຂອງ​ອິດ​ສະ​ລາ​ເອນ. ແຕ່​ຕໍ່​ມາບໍ່​ດົນ ຄຳ​ເຕືອນ​ຂອງ​ພ​ຣະ​ເຈົ້າຕໍ່​ອິດ​ສະ​ລາ​ເອນ​ກໍ່​ເປັນ​ຈິງ. ຄຳ​ເຕືອນ​ຂອງ​ພ​ຣະ​ເຈົ້າ​ໄດ້​ກາຍ​ເປັນ​ຈິງ ແມ່ນ​ແຕ່​ໃນ​ຊ່ວງ​ເວ​ລາ​ທີ່​ອາ​ນາ​ຈັກ​ເຂັ້ມ​ແຂງຢູ່​ພາຍ​ໃຕ້​ການ​ປົກ​ຄອງ​ຂອງ​ດາ​ວິດແລະໂຊ​ໂລໂ​ມນ. ກະ​ສັດທັງ​ສາມ​ອົງ​ໄດ້​ເຮັດ​ບາບແລະກະ​ທຳ​ສິ່ງ​ຊົ່ວ​ຮ້າຍ. ນອກ​ນັ້ນ ພວກ​ເຂົາ​ຍັງ​ໄດ້​ຂະ​ໂມຍ ຫຼື ລັກ​ເອົາ​ສິ່ງ​ທີ່​ເປັນ​ຂອງ​ຄົນ​ອື່ນ. ຫຼືພວກ​ເຂົາ​ໄດ້​ເອົາຈາກຜູ້ອື່ນ​ຫຼາຍ​ເກີນ​ໄປ.

ດັ່ງ​ນັ້ນ ພ​ຣະ​ເຈົ້າຈຶ່ງ​ໄດ້​ສົ່ງ​ຜູ້​ປະ​ກາດ​ພ​ຣະ​ຄຳ​ໄປ​ຫາ​ກະ​ສັດແຫ່ງ​ອິດ​ສະ​ລາ​ເອນແລະຢູ​ດາ. ພ​ຣະ​ອົງ​ຊົງ​ບອກ​ຜູ້​ປະ​ກາດ​ພ​ຣະ​ຄຳ​ຂອງ​ພ​ຣະ​ອົງ​ໃຫ້​ຊ່ອຍ​ປະ​ຊາ​ຊົນ​ໃຫ້​ຈື່​ວ່າ ພວກ​ເຂົາ​ມີ​ຄວາມ​ຮັບ​ຜິດ​ຊອບ​ຕໍ່​ຄົນ​ທຸກ​ຍາກແລະຄົນ​ທີ່​ຂາດ​ເຂີນ​ໃນ​ດິນ​ແດນ​ຂອງ​ພວກ​ເຂົາ. ບັນ​ດາ​ຜູ້​ປະ​ກາດຊາວ​ເຮັບ​ເລີ​ມັກ​ຈະ​ກ່າວ​ກ່ຽວ​ກັບ​ການ​ມີ​ຄວາມ​ຍຸດ​ຕິ​ທຳ. ຜູ້​ປະ​ກາດ​ພ​ຣະ​ຄຳ ຫຼື ຜູ້​ເຜີຍ​ພ​ຣະ​ວັດ​ຈະ​ນະ​ນັ້ນໄດ້​ສະ​ແດງ​ໃຫ້​ຜູ້​ນຳແລະປະ​ຊາ​ຊົນ​ທັງ​ຫຼາຍ​ເຫັນ​ວ່າ ພວກ​ເຂົາ​ບໍ່​ມີ​ຄວາມ​ຍຸດ​ຕິ​ທຳ ຫຼື ບໍ່​ຊື່​ສັດ​ຕໍ່​ພ​ຣະ​ເຈົ້າ. ຜູ້​ປະ​ກາດ​ພ​ຣະ​ຄຳ​ນັ້ນໄດ້​ເປັນ “ກະ​ບອກ​ສຽງ” ໃຫ້​ແກ່​ປະ​ຊາ​ຊົນ​ທີ່​ຢູ່​ໃນ​ດິນ​ແດນທີ່​ມີ​ອຳ​ນາດ​ພຽງ​ເລັກ​ນ້ອຍ ຫຼື ບໍ່​ມີ​ອຳ​ນາດ​ຫຍັງ​ເລີຍ. ຜູ້​ປະ​ກາດ​ພ​ຣະ​ຄຳ​ນັ້ນ​ໄດ້​ຊ່ອຍ​ກ່າວ​ປົກ​ປ້ອງຄົນ​ທີ່​ຖືກຂົ່ມ​ເຫັງໂດຍ​ຜູ້​ນຳ​ຂອງ​ອິດ​ສະ​ລາ​ເອນ​ໃນເວລາທີ່ພວກ​ເຂົາ​ບໍ່​ມີ​ຄວາມ​ຍຸດ​ຕິ​ທຳ.