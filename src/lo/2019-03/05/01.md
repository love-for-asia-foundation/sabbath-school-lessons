---
title: ຄຳ​ເຕືອນ​ຈາກ​ຜູ້​ປະ​ກາດ​ຂ່າວ​ສານ​ພິ​ເສດ​ຂອງ​ພ​ຣະ​ເຈົ້າ
date: 27/07/2019
---

### ອ່ານ​ສຳ​ລັບ​ບົດ​ຮຽນ​ອາ​ທິດ​ນີ້
1 ຊາ​ມູ​ເອນ 8:10-18; ອາ​ໂມດ 3:9-11; ມີ​ກາ 2:8-11; ເອ​ເສ​ກຽນ 34:2-4, 7-16; ເອ​ຊາ​ຢາ 1:15-23.

> <p>ຂໍ້​ຄວນ​ຈຳ</p>
> “ອົງ​ພ​ຣະ​ຜູ້​ເປັນ​ເຈົ້າໄດ້​ບອກ​ພວກ​ເຮົາ​ວ່າ ແມ່ນ​ຫຍັງ​ເປັນ​ສິ່ງ​ທີ່​ດີ. ສິ່ງ​ທີ່​ພຣະ​ອົງ​ຕ້ອງ​ການ​ຈາກ​ເຮົາ​ນັ້ນ ແມ່ນ​ດັ່ງ​ນີ້: ເຮັດ​ສິ່ງ​ທີ່​ຖືກ​ຕ້ອງ, ສະ​ແດງ​ຄວາມ​ຮັກ​ອັນ​ໝັ້ນ​ຄົງ ແລະໃຊ້​ຊີ​ວິດ​ໃນ​ຄວາມ​ສາ​ມັ​ກ​ຄີ​ທຳກັບ​ພ​ຣະ​ເຈົ້າ​ຂອງ​ພວກ​ເຮົາດ້ວຍ​ຄວາມ​ຖ່ອມ​ໃຈ.” (ມີ​ກາ 6:8)

ບຸກ​ຄົນ​ທີ່​ໜ້າ​ສົນ​ໃຈ​ທີ່​ສຸດ​ໃນພ​ຣະ​ຄຳ​ພີ​ສ່ວນ​ໜຶ່ງ​ກໍ​ຄື ບັນ​ດາ​ຜູ້​ປະ​ກາດ​ພ​ຣະ​ຄຳ​ໃນ​ພ​ຣະ​ຄຳ​ພີ​ໃໝ່.

ພ​ຣະ​ເຈົ້າ​ໄດ້​ສົ່ງ​ຜູ້​ປະ​ກາດ​ຂອງ​ພ​ຣະ​ອົງ​ສ່ວນ​ຫຼາຍ​ໄປ​ທີ່ອິດ​ສະ​ລາເອນແລະຢູ​ດາ. ພ​ຣະ​ເຈົ້າ​ໄດ້​ມອບ​ວຽກ​ງານ​ທີ່​ພິ​ເສດໃຫ້​ກັບ​ຜູ້​ປະ​ກາດ​ພ​ຣະ​ທຳ​ຂອງ​ພ​ຣະ​ອົງ. ພ​ຣະ​ຜູ້​ເປັນ​ເຈົ້າ​ຊົງ​ຕ້ອງ​ການ​ໃຫ້​ຜູ້​ປະ​ກາດ​ພ​ຣະ​ຄຳບອກ​ປະ​ຊາ​ຊົນ​ຂອງ​ພ​ຣະ​ອົງ​ໃຫ້​ກັບ​ມາ​ຫາ​ພ​ຣະ​ອົງ. ປະ​ຊາ​ຊົນແລະຜູ້​ນຳ​ທັງ​ຫຼາຍ​ກໍ​ນະ​ມັດ​ສະ​ການພ​ຣະ​ເຈົ້າ​ທີ່​ຈອມ​ປອມ​ຫຼາຍ​ຂຶ້ນ​ເລື້ອຍໆ. ພວກ​ເຂົາ​ດຳ​ເນີ​ນ​ຊີ​ວິດ​ຄື​ກັບ​ຄົນ​ທີ່​ຢູ່​ອ້ອມ​ຂ້າງ​ພວກ​ເຂົາ. ດັ່ງ​ນັ້ນ ຜູ້​ປະ​ກາດ​ພ​ຣະ​ຄຳ​ຈຶ່ງບອກ​ປະ​ຊາ​ຊົນ​ຂອງ​ພ​ຣະ​ເຈົ້າ​ໃຫ້​ຫັນ​ໜີ​ຈາກ​ຄວາມ​ບາບ. ບັນ​ດາ​ຜູ້​ປະ​ກາດ​ພ​ຣະ​ຄຳກໍ​ຊ່ອຍ​ໃຫ້​ຊົນ​ຊາດ​ອິດ​ສະ​ລາ​ເອນ​ນັ້ນຈົດ​ຈຳ​ຄວາມ​ຮັກ​ທີ່​ພ​ຣະ​ເຈົ້າ​ມີ​ຕໍ່​ເຂົາ. ນອກ​ຈາກ​ນັ້ນ ຜູ້​ປະ​ກາດ​ພ​ຣະ​ຄຳຍັງ​ໄດ້​ເຕືອນ​ປະ​ຊາ​ຊົນ​ຂອງ​ພ​ຣະ​ເຈົ້າກ່ຽວ​ກັບ​ສິ່ງ​ຮ້າຍໆ​ທີ່​ຈະ​ເກີດ​ຂຶ້ນ ຖ້າ​ຫາກ​ພວ​ກ​ເຂົາສືບ​ຕໍ່​ຍ່າງ​ໜີ​ອອກ​ຈາກ​ທາງ​ຂອງ​ພ​ຣະ​ເຈົ້າ.

ຜູ້​ປະ​ກາດ​ພ​ຣະ​ທຳໄດ້​ເຕືອນຊົນ​ຊາດ​ອິດ​ສະ​ລາ​ເອນກ່ຽວ​ກັບ​ຄວາມ​ບາບ​ໜຶ່ງ​ທີ່​ໃຫຍ່​ທີ່​ສຸດ​ອັນ​ໃດ? ຜູ້​ປະ​ກາດ​ພ​ຣະ​ທຳບອກ​ຊົນ​ຊາດ​ອິດ​ສະ​ລາ​ເອນໃຫ້​ມີ​ຄວາມ​ຍຸດ​ຕິ​ທຳ​ຕໍ່​ຄົນ​ທຸກ​ຍາກແລະຂາດ​ເຂີນ​ທີ່​ຢູ່​ອ້ອມ​ຮອບເຂົາ. ພ​ຣະ​ປອ​ມ ແລະສາດ​ສະ​ໜາ​ປອມ​ກໍ່​ບໍ່​ດີ ແຕ່​ການ​ທີ່​ບໍ່​ຊ່ວຍເຫຼືອ​ຄົນ​ຍາກ​ຈົນ​ກໍ​ບໍ່​ດີ​ເຊັ່ນ​ກັນ.