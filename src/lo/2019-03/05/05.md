---
title: ເອ​ເສ​ກຽນ
date: 31/07/2019
---

`ອ່ານ​ພ​ຣະ​ທຳ ເອ​ເສ​ກຽນ 34:2-4, 7-16. ພ​ຣະ​ເຈົ້າ​ຊົງ​ຄິດ​ແນວ​ໃດ​ກ່ຽວ​ກັບຜູ້​ນຳ​ທີ່​ຊົ່ວ​ຮ້າຍ​ໃນປະ​ເທດ​ອິດ​ສະ​ລາ​ເອນ? ພ​ຣະ​ເຈົ້າ​ໄດ້​ນຳ​ພາ​ປ​ະ​ຊາ​ຊົນ​ຂອງ​ພ​ຣະ​ອົງ​ແນວ​ໃດ? ແມ່ນ​ຫຍັງ​ຄື​ຄວາມ​ແຕກ​ຕ່າງ​ລະ​ຫວ່າງວິ​ທີ​ທີ່​ພ​ຣະ​ເຈົ້າແລະຜູ້​ນຳ​ໃຊ້​ເພື່ອ​ຊີ້​ນຳ​ປະ​ຊາ​ຊົນ​ທັງ​ຫຼາຍ? ບັນ​ດາ​ຜູ້​ນຳເຮັດ​ສິ່ງ​ໃດ​ຕໍ່​ຄົນ​ທຸກ​ຍາກ? ການ​ປະ​ພຶດ​ນີ້ແຕກ​ຕ່າງ​ແນວ​ໃດຈາກ​ສິ່ງ​ພ​ຣະ​ເຈົ້າ​ເຮັດ?`

ປະ​ຊາ​ຊົນ​ຂອງ​ພ​ຣະ​ເຈົ້າ​ນັ້ນຊົ່ວ​ຮ້າຍ​ຫຼາຍ​ຈົນພ​ຣະ​ເຈົ້າ​ໄດ້​ປຽບ​ທຽບ​ເຂົາ​ກັບ​ປະ​ຊາ​ຊົນ​ຂອງ​ເມືອງ​ໂຊ​ໂດມ. ແຕ່​ພ​ຣະ​ເຈົ້າ​ໄດ້​ຢຸດ​ພະ​ຍາ​ຍາມ​ທີ່​ຈະ​ຊ່ອຍ​ປະ​ຊາ​ຊົນ​ຂອງ​ພ​ຣະ​ອົງ​ຫຼື​ບໍ່? ບໍ່​ເລີຍ. ພ​ຣະ​ອົງ​ໄດ້​ພະ​ຍາ​ຍາມ​ທີ່​ຈະ​ໃຫ້ ພວກ​ເຂົາ​ຫັນ​ໜີ​ຈາກ​ທາງ​ອັນ​ຊົ່ວ​ຮ້າຍ​ຂອງ​ພວກ​ເຂົາ. ພ​ຣະ​ເຈົ້າ​ຊົງ​ມີ​ແຜນ​ການ​ໃໝ່ສຳ​ລັບ​ປະ​ຊາ​ຊົນ​ຂອງ​ພ​ຣະ​ອົງ. ໃນ​ແຜນ​ການ​ໃໝ່​ນີ້ ພ​ຣະ​ເຈົ້າ​ຈະ​ນຳ​ພາປະ​ຊາ​ຊົນ​ຂອງ​ພ​ຣະ​ອົງ​ກັບ​ມາ​ດິນ​ແດນ​ຂອງ​ພວກ​ເຂົາ. ພ​ຣະ​ເຈົ້າ​ຈະ​ຊ່ອຍ​ພວກ​ເຂົາ​ໃຫ້​ສ້າງ​ກຸງ​ເຢ​ລູ​ຊາ​ເລັມແລະພ​ຣະ​ວິນ​ຫານ​ຂຶ້ນ​ມາ​ໃໝ່. ແລ້ວ​ປະ​ຊາ​ຊົນ​ທັງ​ຫຼາຍ​ຈະ​ສະ​ເຫຼີມ​ສະ​ຫຼອງມື້​ເທດ​ສະ​ການ​ພິ​ເສດ​ທີ່​ພ​ຣະ​ເຈົ້າ​ໄດ້​ປະ​ທານ​ໃຫ້​ແກ່​ເຂົາ. ທຸກໆ​ຄົນ​ຈະ​ມີ​ດິນ​ແດນເພື່ອ​ເປັນ​ທີ່​ຢູ່​ອາ​ໄສ (ອ່ານ ເອ​ເສ​ກຽນ 47:13-48:29). ພ​ຣະ​ເຈົ້າ​ໄດ້​ປະ​ທານແຜນ​ການ​ອັນ​ດຽວ​ກັນ​ນີ້​ທີ່​ພ​ຣະ​ເຈົ້າ​ໄດ້​ມອບ​ໃຫ້​ກັບໂມ​ເຊ ຫຼັງ​ຈາກ​ທີ່​ພ​ຣະ​ເຈົ້າ​ໄດ້​ນຳ​ພວກ​ເຂົາອອກ​ຈາກ​ເອ​ຢິບ. ພ​ຣະ​ເຈົ້າ​ໄດ້​ວາງ​ແຜນ​ເລີ່ມ​ຕົ້ນແຜນ​ການ​ນີ້ ທັນ​ທີ​ທີ່​ປະ​ຊາ​ຊນ​ຂອງ​ພ​ຣະ​ອົງ​ໄດ້​ກັບ​ມາ​ຈາກ​ບາ​ບີ​ໂລນ. ແຜນ​ການ​ຂອງ​ພ​ຣະ​ເຈົ້າ​ນັ້ນກໍ​ລ​ວມ​ເຖິງ​ການ​ດູ​ແລເບິ່ງ​ແຍງ​ຄົນ​ທຸກ​ຍາກແລະຄົນ​ແປກ​ໜ້າ​ເຊັ່ນ​ກັນ.