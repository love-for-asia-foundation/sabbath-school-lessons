---
title: ມີ​ກາ
date: 30/07/2019
---

ພ​ຣ​ະ​ທຳ​ ມີ​ກາ 6:8 ແມ່ນ​ໜຶ່ງ​ໃນ​ຂໍ້​ພ​ຣະ​ຄຳ​ພີ​ທີ່ເປັນ​ທີ່​ຮູ້​ຈັກ​ກັນ​ດີ​ໃນ​ພ​ຣະ​ຄຳ​ພີ. ແຕ່​ເຖິງ​ຈະ​ຮູ້​ດີ ພວກ​ເຮົາ​ກໍ​ອາດ​ຈະ​ຍັງ​ບໍ່​ເຂົ້າ​ໃຈຄວາມ​ໝາຍ​ຂອງ​ພ​ຣະ​ຄຳ​ພີ​ຂໍ້​ນີ້​ຢ່າງ​ແທ້​ຈິງ.

`ອ່ານ​ມີ​ກາ 2:8-11 ແລະ ມີ​ກາ 3:8-12. ຄົນ​ທັງ​ຫຼາຍ​ກຳ​ລັງ​ເຮັດ​ສິ່ງ​ໃດ​ທີ່​ມີ​ກາ​ບອກວ່າ ເປັນ​ສິ່ງ​ທີ່​ຜິດ?`

ກະ​ສັດອາ​ຮັດເປັນ​ກະ​ສັດ​ທີ່​ຊົ່ວ​ຮ້າຍ​ຫຼາຍ. ປະ​ຊາ​ຊົນ​ຂອງ​ພ​ຣະ​ເຈົ້າ​ນັ້ນ​ກໍ​ໄດ້ເຮັດ​ບາບ​ຢ່າງ​ຮ້າຍ​ແຮງ​ໃນ​ຊ່ວງ​ເວ​ລາ​ນີ້. ພວກ​ເຂົາ​ໄດ້ນະ​ມັດ​ສະ​ການພ​ຣະ​ປອມ​ທັງ​ຫຼາຍ. ພວກ​ເຂົາ​ໄດ້​ເຮັດ​ຄວາມ​ຊົ່ວ​ຮ້າຍ​ຢ່າງ​ຫຼວງ​ຫຼາຍ. ປະ​ຊາ​ຊົນ​ຂອງ​ພ​ຣະ​ເຈົ້າ​ກໍ​ບໍ່​ໄດ້ສົນ​ໃຈ​ຄົນ​ທຸກ​ຍາກ​ທັງ​ຫຼາຍ. ພວກ​ເຂົາ​ໄດ້​ສໍ້​ໂກງ​ຄົນ​ທຸກ​ຍາກແລະໄດ້​ໃຊ້​ພວກ​ເຂົາ​ເພື່ອກອບ​ໂກຍ​ຄວາມ​ຮັ່ງ​ມີ.

ແຕ່​ພ​ຣະ​ເຈົ້າບໍ່​ໄດ້​ຍອມ​ແພ້ກັບ​ປະ​ຊາ​ຊົນ​ຂອງ​ພ​ຣະ​ອົງ. ພ​ຣະ​ເຈົ້າ​ໄດ້​ປະ​ທານ​ຄຳ​ເຕືອນ​ໃຫ້​ກັບ​ປະ​ຊາ​ຊົນ​ຂອງ​ພ​ຣະ​ອົງ ເພາະ​ວ່າພ​ຣະ​ອົງ​ຊົງ​ຮັກແລະຊົງຫ່ວງ​ໃຍ​ພວກ​ເຂົາ. ພ​ຣະ​ອົງ​ຊົງ​ຕ້ອງ​ການ​ໃຫ້​ອະ​ໄພປະ​ຊາ​ຊົນ​ຂອງ​ພ​ຣະ​ອົງ. ພ​ຣະ​ອົງ​ຕ້ອງ​ການ​ສ້າງ​ພວກ​ເຂົາ​ຂຶ້ນ​ມາ​ໃໝ່. ພ​ຣະ​ອົງ​ຈະ​ບໍ່​ໃຈ​ຮ້າຍ​ຕະ​ຫຼອດໄປ (ອ່ານ ມີ​ກາ 7:18-20).

ຂໍ້​ມູນ​ນີ້​ຊ່ອຍ​ໃຫ້​ພວກ​ເຮົາເຂົ້າ​ໃຈຄຳ​ເວົ້າ​ທີ່​ເປັນ​ທີ່​ຮູ້​ຈັກ​ກັນ​ດີ​ໃນ​ພ​ຣະ​ທຳ ມີ​ກາ 6:8. ຕອນ​ນີ້​ພວກ​ເຮົາ​ກໍ​ເຂົ້າ​ໃຈ​ຫຼາຍ​ຂຶ້ນ​ວ່າ​ເປັນ​ຫຍັງ​ພ​ຣະ​ເຈົ້າ​ຈຶ່ງ​ຕ້ອງ​ການ​ໃຫ້​ປະ​ຊາ​ຊົນມີ​ຄວາມ​ຍຸດ​ຕິ​ທຳ ມີ​ຄວາມ​ເມດ​ຕາ​ກະ​ລຸ​ນາ ແລະປາດ​ສະ​ຈາກ​ຄວາມ​ຍິ່ງ​ຜະ​ຫຍອງ​ໃນ​ຈິດ​ໃຈ​ຂອງ​ເຂົາ.

`ແມ່ນ​ຫຍັງ​ຄື​ຄວາມ​ສຳ​ພັນ​ລະ​ຫວ່າງ ຄວາມ​ເມດ​ຕາ​ທີ່​ເຕັມ​ໄປ​ດ້ວຍ​ຄວາມ​ຮັກ, ການ​ມີ​ຄວາມ​ຍຸດ​ຕິ​ທຳ​ ແລະ ການ​ມີ​ຫົວ​ໃຈ​ທີ່​ບໍ່​ມີ​ຄວາມ​ຍິ່ງ​ຜະ​ຫຍອງ?`