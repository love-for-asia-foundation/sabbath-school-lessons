---
title: ຄວາມ​ເມດ​ຕາ ແລະ ການ​ໃຫ້​ອະ​ໄພ​ໃນ​ຄ​ຣິ​ສ​ຕະ​ຈັກ
date: 25/09/2019
---

`ອ່ານ ເອ​ເຟ​ໂຊ 2:19. ໃນ​ຂໍ້​ພ​ຣະ​ຄຳ​ພີ​ນີ້ ອາ​ຈານ ເປົາ​ໂລ​ກ່າວ​ກ່ຽວ​ກັບ"ຄອບ​ຄົວ ຂອງ​ພ​ຣະ​ເຈົ້າ" "ຄອບ​ຄົວ​ຂອງ​ພ​ຣະ​ເຈົ້າ" ແມ່ນ​ຄຳ​ທີ່​ໃຊ້​ພັນ​ລະ​ນາຄ​ຣິ​ສ​ຕະ​ຈັກຂອງ​ພ​ຣະ​ເຈົ້າ. ຄຳ​ເວົ້າ​ນີ້ ຊ່ອຍ​ພວກ​ເຮົາ​ໃຫ້​ເຂົ້າ​ໃຈ​ວ່າຄ​ຣິ​ສ​ຕະ​ຈັກ​ແມ່ນ​ອັນ​ໃດ ແລະ ວິ​ທີ​ການ​ທີ່​ຄ​ຣິ​ສ​ຕະ​ຈັກ​ຄວນ​ຈະ​ເຮັດ​ວຽກ​ແນວ​ໃດ?`

ຖ້າ​ຫາກ​ທ່ານ​ຕ້ອງ​ກາ​ນ​ຮູ້​ກ່ຽວ​ກັບຊຸມ​ຊົນ​ໃດ​ໜຶ່ງ ໃຫ້​ທ່ານ​ເບິ່ງ​ສະ​ມາ​ຊິກ​ຂອງ​ຊຸມ​ຊົນ​ນັ້ນ. ຊຸມ​ຊົນ​ນີ້​ມີ​ຄວາມ​ເມດ​ຕາ​ຕໍ່​ສະ​ມາ​ຊິກ​ຫຼື​ບໍ່​? ຄຳ​ຕອບ​ຕໍ່​ຄຳ​ຖາມ​ນີ້​ກໍ​ບອກ​ພວກ​ເຮົາ​ກ່ຽວ​ກັບຄວາມ​ເຊື່ອ​ຂອງ​ຊຸມ​ຊົນ. ພວກ​ເຮົາ​ຄື​ຄອບ​ຄົວ​ຂອງ​ພ​ຣະ​ເຈົ້າ. ພວກ​ເຮົາ​ຄື​ຮ່າງ​ກາຍ​ຂອງ​ພ​ຣະ​ເຢ​ຊູ. ພວກ​ເຮົາ​ຄື​ຊຸມ​ຊົນ​ຂອງ​ຄົນ​ເຊື່ອ ຢູ່​ພາຍ​ໃຕ້​ອຳ​ນາດ​ຂອງ​ພ​ຣະ​ວິນ​ຍານ​ບໍ​ລິ​ສຸດ. ພ​ຣະ​ເຈົ້າ​ຄາດ​ຫວັງ​ຫຼາຍ​ຢ່າງ​ທີ່​ດີຈາກ​ຄ​ຣິ​ສ​ຕະ​ຈັກ​ຂອງ​ພ​ຣະ​ອົງ. ດັ່ງ​ນັ້ນ ໃນ​ຖາ​ນະ​ທີ່​ເປັນ​ຄ​ຣິ​ສ​ຕະ​ຈັກ ພວກ​ເຮົາ​ກໍ​ເປັນ​ຕົວ​ຢ່າງ​ຂອງ​ຄວາມ​ຮັກ​ຂອງ​ພ​ຣະ​ເຈົ້າ.

ກົດ​ລະ​ບຽບ​ຂອງ​ອາ​ນາ​ຈັກຂອງ​ພ​ຣະ​ເຈົ້າຄວນ​ຄວບ​ຄຸມ​ທຸກ​ສິ່ງ​ທຸກ​ຢ່າງ​ທີ່ພວກ​ເຮົາ​ເຮັດ. ພ​ຣະ​ເຈົ້າ​ຊົງ​ມີ​ຄວາມ​ຍຸດ​ຕິ​ທຳ​ເຊັ່ນ​ດຽວ​ກັນ. ພ​ຣະ​ເຈົ້າ​ຊົງ​ເປັນ​ພ​ຣະ​ເຈົ້າ​ທີ່ເຕັມ​ໄປ​ດ້ວຍ​ຄວາມ​ເມດ​ຕາແລະການ​ໃຫ້​ອະ​ໄພ. ພ​ຣະ​ອົງ​ຊົງ​ເປັນ​ພ​ຣະ​ເຈົ້າ​ແຫ່ງ​ຄວາມຮັກ. ພວກ​ເຮົາ​ຄວນ​ສະ​ແດງ​ເຖິງ​ຄວາມ​ເມດ​ຕາ​ປາ​ນີແລະການ​ໃຫ້​ອະ​ໄພ. ພວກ​ເຮົາ​ຄວນ​ຮັກ​ຄົນ​ອື່ນໆ. ກົດ​ລະ​ບຽບ​ຂອງ​ອາ​ນາ​ຈັກ​ພ​ຣະ​ເຈົ້າ​ຄວນ​ນຳ​ຜູ້​ນຳ​ຄ​ຣິ​ສ​ຕະ​ຈັກ​ຂອງ​ເຮົາ​ໃນ​ທຸກໆ​ການ​ຕັດ​ສິນ​ໃຈ​ທີ່​ເຮົາ​ມີ. ນອກ​ຈາກ​ນັ້ນ ກົດ​ລະ​ບຽບ​ຂອງ​ອາ​ນາ​ຈັກຂອງ​ພ​ຣະ​ເຈົ້າກໍຄວນ​ຊ່ອຍ​ພວກ​ເຮົາ​ແກ້​ໄຂ​ບັນ​ຫາລະ​ຫວ່າງ​ຄົນ​ໃນ​ກຸ່ມ. ພວກ​ເຮົາ​ຈະ​ຕ້ອງ​ມີ​ຄວາມ​ເມດ​ຕາ​ຕໍ່​ເຊິ່ງ​ກັນແລະກັນ. ຖ້າ​ຫາກ​ພວກ​ເຮົາ​ບໍ່​ເຮັດ​ແບບ​ນັ້ນ ແລ້ວ​ພວກ​ເຮົາ​ຈະ​ມີ​ຄວາມ​ເມດ​ຕາຕໍ່​ຄົນ​ອື່ນທີ່​ບໍ່​ຢູ່​ໃນ​ຄ​ຣິ​ສ​ຕະ​ຈັກ​ໄດ້​ແນວ​ໃດ?

ນອກ​ຈາກ​ນັ້ນ ຄ​ຣິ​ສ​ຕະ​ຈັກ​ກໍ​ຍັງ​ຄວນ​ມີຄວາມ​ເມດ​ຕາ​ຕໍ່​ຄົນ​ທີ່​ເຮັດ​ວຽກ​ຮັບ​ໃຊ້​ຄ​ຣິ​ສ​ຕະ​ຈັກ​ເຊັ່ນ​ດຽວ​ກັນ. ພວກ​ເຮົາ​ຄວນ​ຈະ​ມີ​ຄວາມ​ຍຸດ​ຕິ​ທຳ​ຕໍ່​ຄົນ​ອື່ນໆ. ຄ​ຣິ​ສ​ຕະ​ຈັກ​ ຫຼື ​ໂບດ ຄວນ​ເປັນ​ບ່ອນ​ທີ່​ປອດ​ໄພ.