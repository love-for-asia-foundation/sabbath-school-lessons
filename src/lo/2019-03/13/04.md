---
title: ນຳ​ຄົນ​ໄປ​ຫາ​ພ​ຣະ​ເຢ​ຊູ
date: 24/09/2019
---

ແຜນ​ການ​ຂອງ​ພ​ຣະ​ເຢ​ຊູ​ຈະ​ໃຫ້ຄວາມ​ສຳ​ເລັດ​ທີ່​ແທ້​ຈິງ​ແກ່​ເຮົາ. ມັນ​ຄືແຜນ​ການ​ທີ່​ຈະ​ຊ່ອຍ​ຄົນ​ອື່ນ​ໃຫ້​ພົ້ນ. ພ​ຣະ​ເຢ​ຊູ​ຄື ພ​ຣະ​ຜູ້​ຊ່ອຍ​ໃຫ້​ລອດ​ຂອງ​ພວກ​ເຮົາ. ພ​ຣະ​ອົງ​ໄດ້​ໃຊ້​ເວ​ລາ​ກັບ​ຄົນ​ອື່ນ. ພ​ຣະ​ອົງ​ຕ້ອງ​ການ​ສິ່ງ​ທີ່​ດີ​ທີ່​ສຸດ​ສຳ​ລັບພວກ​ເຂົາ. ພ​ຣະ​ອົງໄດ້​ສະ​ແດງ​ໃຫ້​ພວກ​ເຮົາ​ເຫັນ​ວ່າ ພ​ຣະ​ອົງ​ຊົງ​ຫ່ວງ​ໃຍ​ກ່ຽວ​ກັບ​ພວກ​ເຂົາ. ພ​ຣະ​ອົງ​ໄດ້​ຮັບ​ໃຊ້​ພວກ​ເຂົາ. ພ​ຣະ​ອົງ​ຊົງ​ດູ​ແລຄວາມ​ຂາດ​ເຂີນ​ຂອງ​ເຂົາ. ພ​ຣະ​ອົງ​ຊົງ​ໄດ້​ຮັບ​ຄວາມ​ໄວ້​ວາງ​ໃຈ​ແລະໄດ້​ຈິດ​ໃຈ​ຂອງ​ພວກ​ເຂົາ. ແລ້ວ​ພ​ຣະ​ອົງ​ກໍ​ໄດ້​ກ່າວ​ກັບ​ພວກ​ເຂົາ​ວ່າ "ຈົ່ງ​ຕາມ​ເຮົາ​ມາ" ... "ພວກ​ເຮົາ​ຈະ​ຕ້ອງ​ຊ່ອຍ​ຄົນ​ທີ່​ເຈັບ​ປ່ວຍ. ພວກ​ເຮົາ​ຈະ​ຕ້ອງ​ປະ​ເລົ້າປະ​ໂລມ​ໃຈ ແກ່​ຜູ້​ທີ່​ໂສກ​ເສົ້າ ແລະ ຜູ້​ທີ່​ໄດ້​ສູນ​ເສຍ​ຄົນ​ທີ່​ຮັກ​ແພງ. ພວກ​ເຮົາ​ຈະ​ຕ້ອງ​ສອນ​ຄົນ​ທີ່ບໍ່​ຮູ້​ຈັກ​ຄວາມ​ຈິງ ແລະ ຄົນ​ທີ່ບໍ່​ເຂົ້າ​ໃຈ. ພວກ​ເຮົາ​ຈະ​ຕ້ອງ​ໃຫ້​ຄຳ​ແນະ​ນຳທີ່​ດີ​ໃຫ້​ແກ່ ຜູ້​ທີ່​ຈະ​ຕ້ອງ​ໄດ້​ຮັບ​ມັນ. ພວກ​ເຮົາ​ຈະ​ຕ້ອງ​ຮ້ອງ​ໄຫ້ກັບ​ຄົນ​ທີ່​ຮ້ອງ​ໄຫ້. ຫົວ​ໃຈ​ຂອງ​ພວກ​ເຮົາ​ຈະ​ຕ້ອງ​ເຕັມ​ໄປ​ດ້ວຍ​ຄວາມ​ຊົມ​ຊື່ນ​ຍິນ​ດີສຳ​ລັບຜູ້​ທີ່​ມີ​ເຫດ​ຜົນ​ທີ່​ຈະ​ຕ້ອງ​ເຕັມ​ໄປ​ດ້ວຍ​ຄວາມຊື່ນຊົມ​ຍິນ​ດີ." (ປຶ້ມ​ທ່ານ​ນາງ​ເອ​ເລັນ​ຈີ​ໄວ​ທ໌)

`ອ່ານ 1 ເປ​ໂຕ 2:12 ແລະ ຟິ​ລິບ​ປອຍ 2:15. ໃນ​ຂໍ້​ພ​ຣະ​ຄຳ​ພີ​ເຫຼົ່າ​ນີ້ ເປ​ໂຕ ແລະ ເປົາ​ໂລ​ໄດ້ ບອກ​ພວກ​ເຮົາ​ເຖິງວ່າ ວຽກ​ງານ​ທີ່​ດີ​ຂອງ​ເຮົາ​ນັ້ນມີ​ອຳ​ນາດ​ທີ່​ຈະ​ເປັນ​ພະ​ຍານກ່ຽວ​ກັບ​ພ​ຣະ​ເຈົ້າ​ໃຫ້​ແກ່​ຄົນ​ອື່ນ. ມັນຈະ​ເປັນ​ແບບ​ນັ້ນໄດ້​ແນວ​ໃດ?`