---
title: ຂໍ້​ຄິດ​ເພີ່ມ​ເຕີມ
date: 27/09/2019
---

"ພ​ວກ​ເຮົາ​ຈະ​ຕ້ອງ​ສະ​ແດງ​ຄວາມ​ຮັກ​ຂອງ​ພ​ຣະ​ເຢ​ຊູ​ໂດຍ​ການ​ເຮັດ​ວຽກ​ຮັບ​ໃຊ້​ຄົນ​ອື່ນ​ປາດ​ສະ​ຈາກ​ຄວາມ​ເຫັນ​ແກ່​ໂຕ. ການ​ກະ​ທຳ​ອັນ​ດີ​ຂອງ​ເຮົາກໍ​ມີ​ອຳ​ນາດ​ທີ່​ຈະ​ປ່ຽນ​ແປງ​ຄົນ​ຊົ່ວ​ຮ້າຍ ຫຼາຍກວ່າ​ການ​ລົງ​ໂທດ ຫຼື ສານ​ທີ່​ພິ​ພາກ​ສາ... ຫຼາຍ​ຄັ້ງ ​ຈິດ​ໃຈ​ຂອງ​ຫຼາຍໆ​ຄົນກໍ​ແຂງ​ກະ​ດ້າງ​ຂຶ້ນ ເມື່ອ​ພວກ​ເຮົາ​ດ່າ​ຮ້າຍ ຫຼື ກ່າວ​ໂທດພວກ​ເຂົາ ​ສຳ​ລັບ​ຄວາມຜິດຂອງເຂົາ. ແຕ່​ຈິດ​ໃຈ​ອັນ​ດຽວ​ກັນ​ນີ້​ຈະ "ລະ​ລາຍ" ໄດ້​ເມື່ອ​ພວກ​ເຮົາ​ສະ​ແດງ​ໃຫ້​ເຂົາ​ເຫັນ​ຄວາມ​ຮັກ​ຂອງ​ພ​ຣະ​ເຈົ້າ" (ປຶ້ມ​ທ່ານ​ນາງ​ເອ​ເລັນ​ຈີ​ໄວ​ທ໌)

ຄຳ​ຖາມ​ຄົ້ນ​ຄວ້າ

`1.ມີ​ຄົນ​ຫຼາຍ​ຄົນແລະຫຼາຍ​ກຸ່ມ​ທີ່​ເຮັດ​ວຽກຢ່າງ​ໜັກ​ເພື່ອ​ຊ່ອຍ​ດູ​ແລ​ເບິ່ງ​ແຍງ​ຄົນ​ທີ່​ທຸກ​ຍາກແລະອຶດ​ຫີວໃນ​ໂລກ​ນີ້.ໃນ​ຖາ​ນະ​ທີ່​ພວກ​ເຮົາ​ເປັນ​ຊາວ​ເຊ​ເວັນ​ເດແອັດ​ເວັນ​ຕິດ ພວກ​ເຮົາ​ສາ​ມາດ​ເຮັດ​ສິ່ງ​ໃດ​ເພື່ອ​ຊ່ອຍ​ວຽກ​ງານ​ນີ້?`

`2.ທ່ານ​ສາ​ມາດ​ຈື່​ເວ​ລາ​ໃດເວ​ລາ​ໜື່ງ​ທີ່​ທ່ານ​ຮູ້​ສຶກວ່າກຸ່ມ​ຄ​ຣິ​ສ​ຕະ​ຈັກ​ຂອງ​ທ່ານ​ສະ​ໜັບ​ສະ​ໜູນທ່ານ ຫຼື ໃຫ້​ກຳ​ລັງ​ໃຈທ່ານຫຼືບໍ່? ເຫດ​ການ​ນີ້​ໄດ້​ເຮັດ​ໃຫ້​ທ່ານ​ຮູ້​ສຶກ​ແນວ​ໃດ? ທ່ານ​ສາ​ມາດ​ຮຽນ​ຮູ້​ສິ່ງ​ໃດ​ຈາກ​ປະ​ສົບ​ການ​ນີ້? ທ່ານ​ສາ​ມາດ​ໃຫ້​ການ​ສະ​ໜັບ​ສະ​ໜູນແລະ​ກຳ​ລັງ​ໃຈ​ແບບ​ດຽວ​ກັນ​ນີ້​ແກ່​ຄົນ​ອື່ນ​ແນວ​ໃດ?`

`3.ການ​ສະ​ໜັບ​ສະ​ໜູນ​ຂອງ​ຊຸມ​ຊົນ​ຂອງ​ຄ​ຣິ​ສ​ຕະ​ຈັກ​ສາ​ມາດ​ຊ່ວຍ​ໃຫ້​ພວກ​ເຮົາ​ຄົງ​ມີຄວາມ​ຫວັງ.ມີ​ສິ່ງ​ໃດ​ອື່ນ​ອີກ​ທີ່​ສາ​ມາດ​ຊ່ວຍ​ພວກ​ເຮົາ​ບໍ່​ໃຫ້ຮູ້​ສຶກ "ເມື່ອຍ​ລ້າ​ໃນ​ການ​ເຮັດ​ດີ"? (ຄາ​ລາ​ເຕຍ 6:9).`

`4.​ພວກ​ເຮົາ​ເຮັດ​ສິ່ງ​ໃດ​ແດ່​ໃນ​ຖາ​ນະ​ທີ່​ເປັນ​ຄ​ຣິ​ສ​ຕະ​ຈັກ​ເພື່ອ​ເຮັດ​ໃຫ້​ສິ່ງ​ຕ່າງໆ​ຍຸດ​ຕິ​ທຳ​ສຳ​ລັບ​ຄົນ​ອື່ນໆ​ໃນ​ຊິ​ວິດ​ນີ້?ທ່ານ​ສາ​ມາດ​ເຮັດ​ສິ່ງ​ໃດ​ເພື່ອ​ຊ່ວຍ​ໃນ​ສ່ວນ​ນີ້​ຂອງວຽກ​ງານ​ຄ​ຣິ​ສ​ຕະ​ຈັກ?`