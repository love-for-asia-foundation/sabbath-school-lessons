---
title: ປະ​ຊາ​ຊົນ​ຍຸກ​ສຸດ​ທ້າຍ​ທີ່​ພິ​ເສດ​ຂອງ​ພ​ຣະ​ເຈົ້າ
date: 23/09/2019
---

`ໂມ​ເຊ​ ຄື ຕົວ​ຢ່າງ​ທີ່​ມີ​ພະ​ລັງ. ເພິ່ນ​ໄດ້​ສະ​ແດງ​ໃຫ້​ເຫັນ​ວ່າ ປະ​ຊາ​ຊົນ​ທີ່​ເຫຼືອຂອງ​ພ​ຣະ​ເຈົ້າຄວນ​ປະ​ພຶດ​ແນວ​ໃດ? ໃຫ້​ທ່ານ​ອ່ານ​ກ່ຽວ​ກັບ ໂມ​ເຊ ໃນ​ພ​ຣະ​ທຳ ອົບ​ພະ​ຍົບ 32:1-14. ໂມ​ເຊ​ນັ້ນ ເປັນ​ຄື​ກັນ​ກັບປະ​ຊາ​ຊົນ​ທີ່​ເຫຼືອຂອງ​ພ​ຣະ​ເຈົ້າ​ແນວ​ໃດ ໃນ​ພະ​ນິ​ມິດ 12:17?`

ພ​ຣະ​ເຈົ້າ​ຊົງ​ໂກດ​ຮ້າຍ​ຕໍ່​ຊົນ​ຊາດອິດ​ສະ​ລາ​ເອນ ພ​ຣະ​ອົງ​ຊົງ​ຕ້ອງ​ການ​ທີ່​ຈະ​ທຳ​ລາຍພວກ​ເຂົາ. ແລ້ວພ​ຣະ​ອົງ​ກໍ່​ຊົງຕ້ອງ​ການ​ຈະ​ມອບທຸກ​ສິ່ງ​ທຸກ​ຢ່າງ​ທີ່​ພ​ຣະ​ອົງ​ໄດ້​ຊົງ​ສັນ​ຍາ​ໄວ້​ກັບ​ອັບ​ລາ​ຮາມນັ້ນໃຫ້ແກ່ໂມເຊແລະຄອບຄົວຂອງເພີ່ນ. ພ​ຣະ​ເຈົ້າ​ໄດ້​ສັນ​ຍາວ່າຈະ​ເຮັດ​ໃຫ້​ລູກ​ຫຼານ​ຂອງ​ອັບ​ລາ​ຮາມນັ້ນ​ເປັນ​ປະ​ຊາ​ຊາດ​ທີ່​ມີ​ອຳ​ນາດ (ອົບ​ພະ​ຍົບ 32:10).

ແຕ່​ໂມເຊ​ໄດ້​ປະ​ຕິ​ເສດ. ໂມ​ເຊໄດ້​ຂໍ​ໃຫ້​ພ​ຣະ​ເຈົ້າບໍ່​​ທຳ​ລາຍ​ປະ​ຊາ​ຊົນ​ຂອງ​ພ​ຣະ​ອົງ. ຖ້າ​ຫາກ​ພ​ຣະ​ເຈົ້າເຮັດ​ແບບ​ນັ້ນ ພ​ຣະ​ອົງ​ກໍ​ຈະ​ເບິ່ງ​ບໍ່​ດີ​ໃນ​ສາຍ​ຕາ​ຂອງ​ຜູ້​ທີ່​ບໍ່​ຮູ້​ຈັກ​ພ​ຣະ​ອົງ (ອ່ານ ອົບ​ພະ​ຍົບ 32:11-13). ແຕ່​ໂມ​ເຊ​ກໍ​ບໍ່​ໄດ້​ຢຸດຢູ່​ຈຸດ​ນັ້ນ. ທ່ານ​ຈະ​ຈື່​ໄດ້​ຈາກ​ພ​ຣະ​ທຳ​ອົບ​ພະ​ຍົບວ່າ ໂມ​ເຊໄດ້​ນຳ​ພາ​ຄົນ​ຂອງ​ພ​ຣະ​ເຈົ້າອອກ​ຈາກ​ປະ​ເທດ​ເອ​ຢິບ. ວຽກ​ງານ​ຂອງ​ໂມ​ເຊບໍ່​ໄດ້​ງ່າຍ​ເລີຍ. ຄົນ​ຂອງ​ພ​ຣະ​ເຈົ້າ​ໄດ້​ເລີ່ມ​ທີ່​ຈະ​ຈົ່ມ. ແລ້ວ​ໂມ​ເຊໄດ້​ເຮັດ​ແນວ​ໃດ? ເພິ່ນ​ໄດ້​ຈົ່ມ​ກ່ຽວ​ກັບ​ພວກ​ເຂົາ​ຫຼື​ບໍ່? ບໍ່​ເລີຍ. ເພິ່ນ​ໄດ້​ບອກ​ໃຫ້​ພ​ຣະ​ເຈົ້າທຳ​ລາຍ​ປະ​ຊາ​ຊົນ​ຂອງ​ພ​ຣະ​ອົງ​ຫຼື​ບໍ່? ບໍ່. ໂມ​ເຊ​ໄດ້​ກ່າວ​ວ່າ: "ແຕ່​ບັດ​ນີ້ ຂໍ​ພ​ຣະ​ອົງ​ຊົງ​ໂຜດ​ໃຫ້​ອະ​ໄພບາບ​ແກ່​ເຂົາ. ຖ້າ​ພ​ຣະ​ອົງ​ບໍ່​ຊົງ​ອະ​ໄພໂທດ ຂໍ​ ພ​ຣະອົງ​ຊົງ​ລຶບ​ຊື່​ຂອງ​ຂ້າ​ນ້ອຍອອກ​ຈາກ​ປຶ້ມ​ທີ່​ພ​ຣະ​ອົງ​ຊົງ​ຈົດ​ໄວ້ເສຍ" (ອົບ​ພະ​ຍົບ 32:32). ໂມ​ເຊ ຄື​ຕົວ​ຢ່າງທີ່​ຍິ່ງ​ໃຫ​ຍ່ ຂອງ​ຄວາມ​ຮັກ​ຂອງພ​ຣະ​ເຈົ້າ​ສຳ​ລັບ​ຄົນ​ທີ່​ບໍ່​ສົມ​ຄວນ​ທີ່​ຈະ​ໄດ້​ຄວາມ​ຮັກ​ນັ້ນ. ນອກ​ຈາກ​ນັ້ນ ໂມ​ເຊກໍ​ເປັນ​ຄຳ​ທີ່​ພັນ​ລະ​ນາ​ພາບ​ຂອງ​ແຜນຂອງ​ພ​ຣະ​ເຈົ້າ ທີ່​ຈະ​ມາ​ຊ່ອຍ​ເຮົາ​ໃຫ້​ພົ້ນ!