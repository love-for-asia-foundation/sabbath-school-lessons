---
title: ຊຸມ​ຊົນ​ຂອງ​ຄົນ​ຮັບ​ໃຊ້
date: 21/09/2019
---

### ອ່ານ​ສຳ​ລັບ​ບົດ​ຮຽນ​ອາ​ທິດ​ນີ້
2ໂກ​ລິນ​ໂທ 2:16; ພະ​ນິ​ມິດ 12:17; 1ເປ​ໂຕ 2:12; ເອ​ເຟ​ໂຊ 2:19; ເຮັບ​ເລີ 10:23-25.

> <p>ຂໍ້​ຄວນ​ຈຳ</p>
> "ຈົ່ງ​ຍຶດ​ໝັ້ນ​ຢູ່ກັບ​ຄວາມ​ຫວັງ​ທີ່ພວກ​ເຮົາ​ໄດ້​ປະ​ກາດ​ຕົວ​ວ່າ ໄດ້​ຮັບ​ໄວ້​ແລ້ວ​ນັ້ນ ຢ່າ​ໃຫ້​ຫວັ່ນໄຫວເພາະ​ວ່າ​ພ​ຣະ​ອົງ​ຜູ້​ຊົງ​ປະ​ທານ ພ​ຣະ​ສັນ​ຍາ​ນັ້ນ​ກໍ​ຊົງ​ສັດ​ຊື່." (ເຮັບ​ເລີ 10:23,24)

ພ​ຣະ​ເຢ​ຊູ​ໄດ້​ມອບ​ວຽກ​ງານ​ໃຫ້​ພວກ​ເຂົາເຮັດ​ກ່ອນ​ທີ່​ພ​ຣະ​ອົງ​ຈະ​ສະ​ເດັດ​ກັບ​ມາ. ດັ່ງ​ນັ້ນ ມັນ​ເປັນ​ເລື່ອງ​ສຳ​ຄັນສຳ​ລັບ​ພວກ​ເຮົາ​ທີ່​ຈະ​ເຮັດ​ວຽກ​ຮ່ວມ​ກັນ​ກັບ​ຜູ້​ເຊື່ອ​ຄົນ​ອື່ນໆ​ໃນ​ຄ​ຣິ​ສ​ຕະ​ຈັກ. ແລ້ວ​ວຽກ​ງານ​ຂອງ​ເຮົາ​ກໍ​ຈະ​ສຳ​ເລັດ​ໄດ້​ງ່າຍ​ຂຶ້ນ.

ພວກ​ເຮົາ​ຈະ​ຕ້ອງ​ລະ​ມັດ​ລະ​ວັງ. ເມື່ອ​ພວກ​ເຮົາ​ລວມ​ໂຕ​ກັນ​ເປັນ​ຄ​ຣິ​ສ​ຕະ​ຈັກແລ້ວ ມັນ​ເປັນ​ເລື່ອງ​ງ່າຍ​ທີ່​ຈະ​ລືມ​ວ່າ ເປັນ​ຫ​ຍັງ​ພ​ຣະ​ເຈົ້າ​ຈຶ່ງ​ໄດ້​ສ້າງ​ຄ​ຣິ​ສ​ຕະ​ຈັກ​ຂຶ້ນ​ມາ. ເຫດ​ຜົນ​ໜຶ່ງ​ທີ່​ພ​ຣະ​ເຈົ້າ​ໄດ້​ສ້າງ​ຄ​ຣິ​ສ​ຕະ​ຈັກ​ຂຶ້ນ ກໍ​ເພາະ​ວ່າ ພ​ຣະ​ອົງ​ຊົງ​ຕ້ອງ​ການໃຫ້​ຄ​ຣິ​ສ​ຕະ​ຈັກ​ນັ້ນ​ຮັບ​ໃຊ້ຄົນ​ໃນ​ຊຸມ​ຊົນ​ຂອງ​ເຮົາ​ເອງ. ໃນ​ຖາ​ນະ​ທີ່​ເປັນ​ຄ​ຣິ​ສ​ຕະ​ຈັກ ພວກ​ເຮົາ​ຕ້ອງ​ເອົາ​ໃຈ​ໃສ່​ຕໍ່​ຄົນທີ່​ກຳ​ລັງ​ທຸກ​ທໍ​ລະ​ມານທີ່ຢູ່​ອ້ອມ​ຂ້າງ​ຂອງພວກ​ເຮົາ. ພວກ​ເຮົາ​ຈະ​ຕ້ອງ​ເຮັດ​ສິ່ງ​ທີ່​ພ​ຣະ​ເຢ​ຊູ​ໄດ້​ຂໍ​ໃຫ້​ພວກ​ເຮົາ​ເຮັດ. ພວກ​ເຮົາ​ຈະ​ຕ້ອງ​ແບ່ງ​ປັນຂ່າວ​ປະ​ເສີດ​ກ່ຽວ​ກັບ​ພ​ຣະ​ອົງ​ກັບ​ຄົນ​ອື່ນໆ. ໃນ​ເວ​ລາ​ດຽວ​ກັນ ພວກ​ເຮົາ​ຈະ​ຕ້ອງ​ຊ່ອຍ​ເຫຼືອຄົນ​ທີ່​ອຶດ​ຫີວ ຜູ້​ອ່ອນ​ແອ ແລະ ທຸກ​ຍາກ​ຂາດ​ເຂີນ.

ຄ​ຣິ​ສ​ຕະ​ຈັກ​ຄະ​ນະ​ວັນ​ເສົາ  ຫຼື ເຊ​ເວັນ​ເດ ແອັດ​ເວັນ​ຕິດ ແລະ ສະ​ມາ​ຊິກ​ທັງ​ໝົດກໍ​ຄື ຮ່າງ​ກາຍ​ຂອງ​ພ​ຣະ​ເຢ​ຊູ (ອ່ານ 1ໂກ​ລິນ​ໂທ 12:12-20). ດັ່ງ​ນັ້ນ ພວກ​ເຮົາ​ຄວນ​ດຳ​ເນີນ​ຊີ​ວິດ ຢູ່​ດັ່ງ​ທີ່​ພ​ຣະ​ເຢ​ຊູ​ໄດ້​ດຳ​ເນີນ​ໃນ​ໂລກ​ນີ້. ພວກ​ເຮົາ​ຄວນ​ເຮັດ​ສິ່ງ​ທີ່​ພ​ຣະ​ເຈົ້າ​ໄດ້​ເຮັດ. ພວກ​ເຮົາ​ຈະ​ຕ້ອງ​ເປັນ​ມື, ຕີນ, ສຽງ ແລະ ຫົວ​ໃຈ​ຂອງ​ພ​ຣະ​ເຢ​ຊູ​ໃນ​ໂລກ​ນີ້​ເວ​ລາ​ນີ້.