---
title: ຂໍ້ຄິດເພີ່ມເຕີມ
date: 23/08/2019
---

“ກົດທອງຄຳກໍຄື ກົດອັນແທ້ຈິງຂອງສາດສະໜາຄຣິສ. ສິ່ງໃດກໍ່ຕາມທີ່ເຮັດໃຫ້ພວກເຮົາຮູ້ສຶກວ່າ ພວກເຮົາບໍ່ຈຳເປັນທີ່ຈະປະຕິບັດຕາມກົດນີ້ກໍເປັນການຫຼອກລວງ. ພຣະເຢຊູໄດ້ມອບໂຕພຣະອົງເອງໃຫ້ກັບມະນຸດ. ດັ່ງນັ້ນ ທຸກໆຄົນກໍມີຄ່າຢ່າງຫຼວງຫຼາຍ. ສາດສະໜາທີ່ຈອມປອມກໍເຮັດໃຫ້ ຄົນບອກວ່າມະນຸດບໍ່ມີຄຸນຄ່າຫຼາຍປານໃດ. ສາດສະໜາທີ່ຈອມປອມເຮັດໃຫ້ເຮົາບໍ່ສົນໃຈຄວາມທຸກຍາກຂາດເຂີນຂອງມະນຸດ. ເມື່ອພວກເຮົາບໍ່ເປັນຫ່ວງຄວາມຕ້ອງການຂອງຄົນທີ່ຍາກຈົນ, ຄົນທີ່ທຸກທໍລະມານ ແລະ ຄົນບາບທັງຫຼາຍ, ພວກເຮົາສະແດງໃຫ້ເຫັນວ່າ ພວກເຮົາບໍ່ແມ່ນຜູ້ຕິດຕາມຂອງພຣະເຢຊູ. ຄົນເຮົາມັກຈະກ່າວວ່າ ຕົນເອງເປັນຄຣິສຕຽນ ແຕ່ພວກເຂົາກັບບໍ່ໄດ້ປະຕິບັດຕາມແບບຢ່າງທີ່ພຣະເຢຊູໄດ້ວາງໄວ້. ນັ້ນເປັນເຫດຜົນທີ່ສາດສະໜາຄຣິດມີອິດທິຜົນໜ້ອຍເຫຼືອເກີນໃນໂລກນີ້. ”

**ຄຳຖາມຄົ້ນຄວ້າ**

`ທ່ານນາງເອເລັນຈີໄວທ໌ໄດ້ຂຽນວ່າ “ສາດສະໜາຈອມປອມນັ້ນກໍເຮັດໃຫ້ພວກເຮົາບໍ່ສົນໃຈກ່ຽວກັບ ຄວາມທຸກຍາກຂາດເຂີນ ຫຼື ຄວາມທຸກທໍລະມານຂອງມະນຸດ.” ແມ່ນແລ້ວ ຄວາມຈິງນັ້ນສຳຄັນຫຼາຍ ແຕ່ເປັນຫຍັງມັນຈຶ່ງເປັນເລື່ອງສຳຄັນເຊັ່ນດຽວກັນທີ່ຈະຕ້ອງຈື່ວ່າ ພວກເຮົາກໍ່ຕ້ອງດຳເນີນຊີວິດຢູ່ໃນຄວາມຈິງນັ້ນ?`

`ອ່ານຂໍ້ພຣະຄຳພີໃນບົດຮຽນຂອງວັນພະຫັດອີກເທື່ອໜຶ່ງ.ການທີ່ພວກເຮົາມີຄວາມຈິງນັ້ນໝາຍຄວາມວ່າ ແນວໃດແທ້?`