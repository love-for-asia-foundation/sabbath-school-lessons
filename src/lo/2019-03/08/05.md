---
title: ເສດຖີ ແລະ ລາຊາລັດ
date: 21/08/2019
---

`ໃຫ້ທ່ານປຽບທຽບເລື່ອງໃນພຣະທຳລູກາ 16:19-31 ກັບ ເລື່ອງໃນພຣະທຳລູກາ 12:13-21. ມີຫຍັງທີ່ຄືກັນ ແລະ ບໍ່ຄືກັນ ໃນສອງເລື່ອງນີ້? ທັງສອງເລື່ອງນີ້ສອນຫຍັງພວກເຮົາ?`

ບໍ່ມີຂໍ້ມູນໃດທີ່ບອກວ່າຊາຍເຫຼົ່ານີ້ໄດ້ຮັ່ງມີໂດຍທາງທີ່ບໍ່ຊອບທຳໃນສອງເລື່ອງນີ້. ບາງທີ ຊາຍທັງສອງຄົນນີ້ອາດໄດ້ເຮັດວຽກຢ່າງໜັກແລະກໍເປັນຜູ້ຈັດການທີ່ດີ. ແລະພຣະເຈົ້າກໍ່ໄດ້ຊົງອວຍພອນພວກເຂົາທັງສອງຄົນ. ແຕ່ກໍ່ມີບາງຢ່າງທີ່ຜິດໄປ. ພວກເຂົາມີແນວຄິດແລະຄວາມຮູ້ສຶກທີ່ຜິດກ່ຽວກັບຊີວິດ, ພຣະເຈົ້າ, ເງິນ ແລະ ຄົນອື່ນໆ. ພວກເຂົາໄດ້ຈ່າຍລາຄາສິ່ງເຫຼົ່ານີ້ໂດຍການສູນເສຍຊີວິດອັນຕະຫຼອດໄປເປັນນິດຂອງເຂົາ.

ເລື່ອງທີ່ພັນລະນາຮູບພາບກ່ຽວກັບ ເສດຖີ ແລະ ລາຊາລັດ ກໍສອນບົດຮຽນອັນສຳຄັນຢ່າງໜຶ່ງ. ທາງເລືອກທີ່ພວກເຮົາເລືອກໃນຊີວິດນີ້ກໍ່ຊ່ອຍພຣະເຈົ້າໃຫ້ຕັດສິນໃຈວ່າສິ່ງໃດຈະເກີດຂຶ້ນກັບເຮົາໃນຊີວິດໜ້າ. ພວກເຮົາຈະສະແດງໃຫ້ເຫັນວ່າ ສິ່ງໃດສຳຄັນຕໍ່ພວກເຮົາໃນຊີວິດນີ້ແນວໃດ? ໂດຍການເລືອກຂອງເຮົາ. ການເລືອກຂອງເຮົານັ້ນສະແດງໃຫ້ເຫັນວ່າ ພວກເຮົາຮູ້ສຶກວ່າສິ່ງໃດມີຄວາມສຳຄັນ.

ພຣະເຢຊູ ຊົງສອນວ່າຄວາມຮັ່ງມີນັ້ນສາມາດດຶງພວກເຮົາອອກຈາກອານາຈັກຂອງພຣະເຈົ້າ. ຄວາມຮັກໃນເງິນຄຳສາມາດເຮັດໃຫ້ພວກເຮົາກາຍເປັນຄົນເຫັນແກ່ໂຕ. ທີ່ຮ້າຍແຮງໄປກວ່ານັ້ນ ມັນສາມາດເຮັດໃຫ້ພວກເຮົາຮູ້ສຶກວ່າ ພວກເຮົາບໍ່ຈຳເປັນທີ່ຈະຕ້ອງໃຫ້ພຣະເຈົ້າຊ່ອຍ. ພຣະເຢຊູຊົງຂໍໃຫ້ພວກເຮົາສະແຫວງຫາລາດຊະອານາຈັກຂອງພຣະເຈົ້າກ່ອນ. ພຣະອົງຊົງຂໍໃຫ້ພວກເຮົາແບ່ງປັນພຣະພອນທີ່ພຣະອົງໄດ້ຊົງປະທານໃຫ້ແກ່ເຮົາກັບຄົນອື່ນໆທີ່ຢູ່ຮອບໂຕເຮົາ. ພຣະອົງຂໍໃຫ້ພວກເຮົາຊ່ອຍຄົນທີ່ມີຄວາມຍາກລຳບາກ.

`ບໍ່ວ່າທ່ານຈະຮັ່ງມີ ຫຼື ທຸກຍາກ ທ່ານສາມາດເຮັດສິ່ງໃດເພື່ອບໍ່ປ່ອຍໃຫ້ຄວາມຮັກເງິນຄໍາຄວບຄຸມຊີວິດຂອງທ່ານ?`