---
title: ຄົນທີ່ບໍ່ມີໃຜຄິດວ່າສຳຄັນ
date: 17/08/2019
---

### ອ່ານສຳລັບບົດຮຽນອາທິດນີ້
ມັດທາຍ 5:2-16; ມັດທາຍ 5:38-48; ລູກາ 10:25-27; ລູກາ 16:19-31; ມັດທາຍ 25:31-46.

> <p>ຂໍ້ຄວນຈຳ</p>
> “ ‘ຝ່າຍພຣະມາຫາກະສັດຈະຊົງຕອບວ່າ ເຮົາບອກທ່ານຕາມຄວາມຈິງວ່າ ທີ່ພວກທ່ານໄດ້ເຮັດການເຫຼົ່ານີ້ແກ່ພວກຕ່ຳຕ້ອຍທີ່ສຸດຄົນໜຶ່ງໃນພວກພີ່ນ້ອງຂອງເຮົານີ້ ກໍ່ໄດ້ເຮັດໃຫ້ເຮົາເໝືອນກັນ!’ ”(ມັດທາຍ 25:40)

ພຣະເຢຊູໄດ້ສະແດງໃຫ້ເຫັນວ່າ  ພຣະອົງຊົງຫ່ວງໃຍຄົນອື່ນໆຕະຫຼອດຊີວິດຂອງພຣະອົງ. ພຣະອົງໄດ້ຊົງຫ່ວງໃຍ ຜູ້ທີ່ມີຄວາມເຈັບປວດຢ່າງຫຼວງຫຼາຍ. ພຣະອົງຊົງເປັນຫ່ວງກ່ຽວກັບປະຊາຊົນຜູ້ທີ່ບໍ່ຮູ້ຈັກພຣະເຈົ້າ. ດັ່ງນັ້ນ ພວກເຮົາຄວນຈະຮູ້ວ່າ ພຣະເຢຊູມີຫຼາຍຢ່າງທີ່ຢາກຈະກ່າວກ່ຽວກັບວ່າ ເປັນຫຍັງພວກເຮົາຈຶ່ງຄວນເບິ່ງແຍງຄົນອື່ນໆ.

ນອກຈາກນັ້ນ ພຣະເຢຊູຍັງໄດ້ກ່າວກ່ຽວກັບອານາຈັກຂອງສະຫວັນ. ພຣະເຢຊູບອກວ່າ  ອານາຈັກຂອງແຜ່ນດິນສະຫວັນມີຈິງ. ມັນຄືສິ່ງທີ່ພວກເຮົາມີສ່ວນຮ່ວມໄດ້ໃນເວລານີ້. ອານາຈັກຂອງສະຫວັນກໍຄືວິທີການດຳເນີນຊີວິດ. ອານາຈັກສະຫວັນກໍມີກົດລະບຽບຫຼາຍໆຢ່າງທີ່ພວກເຮົາເຫັນໃນອານາຈັກຂອງພຣະເຈົ້າຢູ່ໃນໂລກນີ້. ຄຳສອນຂອງພຣະເຢຊູສະແດງໃຫ້ພວກເຮົາເຫັນແຜນການຂອງພຣະເຈົ້າສຳລັບອານາຈັກຂອງສະຫວັນ. ແຜນການຂອງພຣະເຈົ້າສະແດງໃຫ້ພວກເຮົາເຫັນວ່າ ການຮັບໃຊ້ພຣະເຈົ້ານັ້ນເປັນເລື່ອງສຳຄັນ. ແຜນການຂອງພຣະອົງຍັງສະແດງໃຫ້ພວກເຮົາເຫັນວ່າ ພວກເຮົາຈະຕ້ອງມີຄວາມເມດຕາຕໍ່ຄົນອື່ນແລະຊ່ອຍເຫຼືອພວກເຂົາ. ພວກເຮົາຈະຕ້ອງເບິ່ງແຍງຄົນອື່ນ. ມັນຄືວິທີ່ການໜຶ່ງທີ່ພວກເຮົາສາມາດນຳໃຊ້ເພື່ອຮັບໃຊ້ພຣະເຈົ້າໃນເວລານີ້.