---
title: ຊາວຊາມາເຣຍຜູ້ໃຈດີ
date: 20/08/2019
---

ອ່ານພຣະທຳລູກາ 10:25-27. ຜູ້ສອນກົດລະບຽບຕ່າງໆ ກໍຖາມຄຳຖາມນີ້ກັບພຣະເຢຊູ. ຂ້າພຣະເຈົ້າຈະຕ້ອງເຮັດແນວໃດເພື່ອທີ່ຈະໄດ້ຊີວິດອັນຕະຫຼອດໄປເປັນນິດ? ພຣະເຢຊູຊົງຕອບເຂົາວ່າ ‘ໃນພຣະບັນຍັດມີຄຳຂຽນໄວ້ຢ່າງໃດ ທ່ານໄດ້ອ່ານເຂົ້າໃຈຢ່າງໃດ?’ (ລູກາ 10:26). ຄູສອນ ໄດ້ບອກວ່າກົດບັນຍັດ ກໍ່ສັ່ງໃຫ້ພວກເຮົາ ຮັກພຣະເຈົ້າແລະ ຮັກມະນຸດຄົນອື່ນໆ ຄຳສັ່ງສອນຢ່າງນີ້ເຊື່ອມຕໍ່ກັນແນວໃດ?

ເປັນຫຍັງຄູສອນກົດບັນຍັດນັ້ນຈຶ່ງຖາມຄຳຖາມກັບພຣະເຢຊູ? ຄູສອນຄົນນັ້ນຕ້ອງການທົດສອບພຣະເຢຊູ. ລາວຢາກທົດສອບວ່າພຣະເຢຊູນັ້ນຮູ້ຈັກກົດບັນຍັດຫຼາຍຊ່ຳໃດ. ພຣະເຢຊູໄດ້ໃຫ້ຄຳຕອບທີ່ດີແກ່ຄູສອນຄົນນີ້. ດັ່ງນັ້ນ ຄູສອນຈຶ່ງຖາມຄຳຖາມອີກຄຳຖາມໜຶ່ງກັບພຣະເຢຊູວ່າ: ‘ແມ່ນໃຜຄືເພື່ອນບ້ານຂອງຂ້ອຍ?’ (ລູກາ 10:29).ພຣະເຢຊູໄດ້ຊົງຕອບຄຳຖາມນີ້ໂດຍການເລົ່າເລື່ອງອຸປະມາ. ເລື່ອງຂອງຊາວຊາມາເຣຍຜູ້ໃຈດີນັ້ນກໍ່ສະແດງໃຫ້ເຫັນຄຳຕອບຂອງຄຳຖາມທີ່ຄູສອນໄດ້ຖາມ. ພຣະເຢຊູກ່າວວ່າ ເພື່ອນບ້ານຂອງເຮົາກໍຄືຜູ້ໃດກໍຕາມທີ່ຕ້ອງການຄວາມຊ່ອຍເຫຼືອຂອງເຮົາ (ອ່ານລູກາ 10:36,37).

ອ່ານເລື່ອງຂອງຊາວຊາມາເຣຍຜູ້ໃຈດີໃນພຣະທຳລູກາ 10:30-37. ພຣະເຢຊູຊົງເລົ່າກ່ຽວກັບຊາຍສາມຄົນທີ່ເຫັນຄົນໆໜຶ່ງຖືກບາດເຈັບຢູ່ຂ້າງທາງ. ຊາຍແຕ່ລະຄົນນັ້ນໄດ້ເຮັດສິ່ງໃດ ເມື່ອພວກເຂົາເຫັນຊາຍທີ່ຕ້ອງການຄວາມຊ່ອຍເຫຼືອຈາກພວກເຂົາ? ພຣະເຢຊູໄດ້ຊົງພະຍາຍາມທີ່ຈະສອນອັນໃດກ່ຽວກັບວ່າ ພວກເຮົາຄວນຈະເຮັດແນວໃດເມື່ອພວກເຮົາເຫັນຄົນອື່ນມີຄວາມຍາກລຳບາກແລະຂາດເຂີນຢູ່?