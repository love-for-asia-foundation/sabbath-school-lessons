---
title: ຄົນທີ່ບໍ່ມີໃຜຄືຮູ້ສຶກວ່າສຳຄັນ
date: 22/08/2019
---

ໃນພຣະທຳມັດທາຍ ບົດທີ 24 ແລະ 25 ພຣະເຢຊູໄດ້ເທດສະໜາບົດໜຶ່ງ. ບົດເທດນີ້ຄືຄຳຕອບຂອງພຣະເຢຊູສຳລັບອີກຄຳຖາມໜຶ່ງ. ພຣະເຢຊູໄດ້ໃຫ້ຄຳຕອບທີ່ຕ່າງຈາກຄຳຕອບທີ່ພວກເຂົາຄິດໄວ້. ຕໍ່ໄປນີ້ຄືສິ່ງທີ່ໄດ້ເກີດຂຶ້ນ. ສາວົກຂອງພຣະເຢຊູໄດ້ມາຫາພຣະອົງ. ພວກເຂົາໄດ້ຖາມພຣະອົງວ່າ ພຣະວິຫານໃນເມືອງເຢລູຊາເລັມນັ້ນຈະຖືກທຳລາຍເມື່ອໃດ ແລະພຣະເຢຊູນັ້ນຈະກັບມາເວລາໃດ (ເບິ່ງ ມັດທາຍ 24:1-3). ຄຳຕອບຂອງພຣະເຢຊູກໍຄືຄຳເທດສະໜາຢູ່ເທິງພູເຂົາ ໃນມັດທາຍ ບົດທີ 24 ແລະ ເລື່ອງທີ່ພັນລະນາພາຍໃນ ມັດທາຍ ບົດທີ 25. ຫຼັງຈາກການເທດສະໜານີ້ ພຣະເຢຊູໄດ້ກ່າວກ່ຽວກັບການໃຫ້ອາຫານແກ່ຄົນທີ່ອຶດຫີວ. ນອກຈາກນັ້ນ ພຣະອົງຍັງບອກວ່າ ພວກເຮົາຄວນຕ້ອນຮັບຄົນແປກໜ້າຄືກັບແຂກມາຢາມ. ພຣະເຢຊູຊົງບອກວ່າ ພວກເຮົາຄວນເຮັດສິ່ງໃດອີກ? ພຣະອົງຊົງບອກວ່າ ພວກເຮົາຄວນໃຫ້ເສື້ອຜ້ານຸ່ງຫົ່ມແກ່ຜູ້ທີ່ບໍ່ມີ. ພວກເຮົາຄວນດູແລເບິ່ງແຍງຄົນເຈັບປ່ວຍ. ພວກເຮົາຄວນຢ້ຽມຢາມຄົນທີ່ຢູ່ໃນຄຸກ. ແລ້ວພຣະເຢຊູຈຶ່ງບອກຜູ້ຕິດຕາມຂອງພຣະອົງວ່າ ‘ເມື່ອພວກເຈົ້າເຮັດສິ່ງເຫຼົ່ານີ້ແກ່ຜູ້ທີ່ຕ່ຳຕ້ອຍທີ່ສຸດຄົນໜຶ່ງໃນພວກພີ່ນ້ອງເຫຼົ່ານີ້ຂອງເຮົາ ພວກເຈົ້າກໍ່ໄດ້ເຮັດແກ່ເຮົາເໝືອນກັນ.’ (ມັດທາຍ 25:40, 25:45)

`ອ່ານມັດທາຍ 25:31-46. ພຣະເຢຊູກຳລັງບອກອັນໃດກ່ຽວກັບພວກເຮົາໃນຂໍ້ພຣະຄຳພີເຫຼົ່ານີ້? ຄຳເວົ້າຂອງພຣະອົງສອນສິ່ງໃດພວກເຮົາກ່ຽວກັບຄວາມໝາຍຂອງການລອດໂດຍຄວາມເຊື່ອ?`