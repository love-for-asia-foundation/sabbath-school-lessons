---
title: ວັນສະບາໂຕ: ມື້ແຫ່ງອິດສະຫຼະພາບ
date: 13/07/2019
---

### ອ່ານສຳລັບບົດຮຽນອາທິດນີ້
ອົບພະຍົບ 16:16-18; ພະບັນຍັດສອງ 5:12-15; ອົບພະຍົບ 20:8-11; ມັດທາຍ 12:9-13; ລະບຽບພວກເລວີ 25:1-7.

> <p>ຂໍ້ຄວນຈຳ</p>
> “ພຣະອົງຊົງກ່າວແກ່ເຂົາວ່າ” ວັນສະບາໂຕ ຊົງຕັ້ງໄວ້ເພື່ອມະນຸດ ບໍ່ແມ່ນຊົງສ້າງມະນຸດໄວ້ສຳລັບວັນສະບາໂຕ.” (ມາລະໂກ 2:27)

ພຣະເຈົ້າໄດ້ສ້າງວັນສະບາໂຕ. ມັນຄືສິ່ງສຸດທ້າຍທີ່ພຣະເຈົ້າໄດ້ສ້າງເມື່ອພຣະອົງຊົງນິລະມິດສ້າງໃນໂລກໃນໜຶ່ງອາທິດ. ແລ້ວພຣະເຈົ້າໄດ້ພັກຜ່ອນໃນວັນສະບາໂຕ. ເມື່ອພຣະອົງຊົງພັກໃນວັນສະບາໂຕນີ້ ພຣະອົງກໍ່ໄດ້ເຮັດໃຫ້ການພັກຜ່ອນນັ້ນເປັນສ່ວນທີ່ສຳຄັນຂອງຊີວິດພວກເຮົາ. ວັນສະບາໂຕສະແດງໃຫ້ພວກເຮົາເຫັນວ່າ ພຣະເຈົ້າຊົງຕ້ອງການຈະໃຫ້ພວກເຮົາຢູ່ໃກ້ຊິດກັບພຣະອົງແລະໃກ້ຊິດເຊິ່ງກັນແລະກັນ. ດັ່ງນັ້ນ ພວກເຮົາກໍບໍ່ຄວນປະຫຼາດໃຈທີ່ຈະເຫັນວ່າ ພຣະເຈົ້າໄດ້ໃຫ້ວັນສະບາໂຕຢູ່ໃນພຣະບັນຍັດສິບປະການ. ພຣະເຈົ້າໄດ້ສ້າງວັນສະບາໂຕໃຫ້ເປັນສ່ວນໜຶ່ງອັນສຳຄັນຂອງແຜນການຂອງພຣະອົງສຳລັບຊາວເຮັບເລີ.

ວັນສະບາໂຕກໍສະແດງໃຫ້ພວກເຮົາເຫັນພຣະຄຸນຂອງພຣະເຈົ້າ. ພຣະຄຸນ ຄື ຄວາມເມດຕາກະລຸນາ ການໃຫ້ອະໄພຂອງພຣະເຈົ້າ ແລະອຳນາດທີ່ຈະເອົາຊະນະຄວາມບາບ.

ພຣະເຢຊູໄດ້ກ່າວວ່າ ພຣະອົງໄດ້ສ້າງວັນສະບາໂຕໃນວັນທີເຈັດສຳລັບທຸກໆຄົນ. ເມື່ອພວກເຮົາຮັກສາວັນສະບາໂຕໃຫ້ບໍລິສຸດ ພວກເຮົາກໍ່ຈະໄດ້ຮັບການປ່ຽນແປງ. ວັນສະບາໂຕຈະປ່ຽນແປງເຮົາໃນແຕ່ລະມື້. ແລ້ວພວກເຮົາຈະກາຍເປັນພຣະພອນຕໍ່ທຸກໆຄົນທີ່ຢູ່ອ້ອມຮອບເຮົາ. ດັ່ງທີ່ພຣະເຢຊູໄດ້ສະແດງໃຫ້ເຫັນແລ້ວ ວັນສະບາໂຕສາມາດເປັນພຣະພອນໃຫ້ແກ່ທຸກໆຄົນ.