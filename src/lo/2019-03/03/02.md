---
title: ອຸດົມສົມບູນດ້ວຍມານາ
date: 14/07/2019
---

`ອ່ານ ອົບພະຍົບ 16:16-18. ທ່ານເຫັນໃນຂໍ້ພຣະຄຳພີເຫຼົ່ານີ້ຫຼືບໍ່ວ່າ ພຣະເຈົ້າໄດ້ປະທານມານາໃຫ້ ແຕ່ລະຄົນຢ່າງພຽງພໍ? ຂໍ້ພຣະຄຳພີເຫຼົ່ານີ້ສອນຫຍັງພວກເຮົາກ່ຽວກັບວ່າ ເປັນຫຍັງພວກເຮົາຈຶ່ງຈຳເປັນຕ້ອງໄວ້ວາງໃຈໃນພຣະເຈົ້າໃຫ້ດູແລເບິ່ງແຍງພວກເຮົາ. ຂໍ້ພຣະຄຳພີເຫຼົ່ານີ້ສອນບົດຮຽນອັນໃດອີກແກ່ພວກເຮົາ?`

ບົດຮຽນທີ່ຢູ່ໃນນີ້ສຳລັບປະຊາຊົນຂອງພຣະເຈົ້າແລະສຳລັບພວກເຮົານັ້ນກໍຈະແຈ້ງ. ພຣະເຈົ້າໄດ້ຈັດຕຽມອາຫານພຽງພໍສຳລັບປະຊາຊົນຂອງພຣະອົງແລະສຳລັບທຸກສິ່ງທຸກຢ່າງທີ່ພຣະອົງໄດ້ຊົງສ້າງ. ດັ່ງນັ້ນ ພວກເຮົາຈຶ່ງຄວນເອົາເທົ່າທີ່ພວກເຮົາຈຳເປັນຕ້ອງມີເທົ່ານັ້ນ. ແລ້ວພວກເຮົາກໍຄວນແບ່ງປັນສ່ວນທີ່ເຫຼືອທີ່ເຮົາມີນັ້ນກັບຄົນອື່ນໆ. ປະຊາຊົນຂອງພຣະເຈົ້າກໍຈະຮຽນຮູ້ທີ່ຈະໄວ້ວາງໃຈໃນພຣະເຈົ້າວ່າ ພຣະອົງຈະປະທານສິ່ງທີ່ ພວກເຂົາຕ້ອງການໃນມື້ຕໍ່ໄປ. ເມື່ອຄົນເຮົາມີບໍ່ຫຼາຍ ພວກເຂົາກໍຮູ້ສຶກກັງວົນ ຫຼື ຢ້ານວ່າຈະບໍ່ມີພຽງພໍສຳລັບມື້ອື່ນ. ແຕ່ພຣະເຈົ້າໄດ້ຊົງໃຊ້ມານາເພື່ອເປັນຄຳພັນລະນາ. ມັນໄດ້ສະແດງບອກປະຊາຊົນຂອງພຣະອົງບໍ່ໃຫ້ກັງວົນສຳລັບມື້ອື່ນ. ແຕ່ການອັດສະຈັນນີ້ກໍມີສ່ວນທີ່ດີອີກສ່ວນໜຶ່ງ. ທຸກໆວັນສຸກຈະມີມານາຕົກລົງມາສອງເທົ່າຂອງມື້ອື່ນໆ. ພຣະເຈົ້າໄດ້ບອກປະຊາຊົນໃຫ້ເກັບເອົາມານາທີ່ຫຼາຍຂຶ້ນ. ພຣະອົງໄດ້ມອບມານາເພີ່ມຂຶ້ນເພື່ອເກັບໄວ້ກິນໃນວັນສະບາໂຕ ມານາທີ່ເພີ່ມຂຶ້ນກໍສະແດງອອກເຖິງຄວາມເພິ່ງພໍໃຈຂອງພຣະເຈົ້າຕໍ່ປະຊາຊົນຂອງພຣະອົງ. ການອັດສະຈັນນີ້ຍັງສະແດງໃຫ້ປະຊາຊົນຂອງພຣະອົງເຫັນວ່າ ພຣະອົງຈະຊົງປະທານທຸກໆສິ່ງທີ່ພວກເຂົາຂາດເຂີນ. ການອັດສະຈັນນີ້ສອນປະຊາຊົນຂອງພຣະເຈົ້າໃຫ້ໄວ້ວາງໃຈໃນພຣະອົງ. ພວກເຂົາບໍ່ຈຳເປັນທີ່ຈະຕ້ອງກັງວົນກ່ຽວກັບສິ່ງທີ່ພວກເຂົາຈະກິນໃນມື້ອື່ນ. ແລ້ວພວກເຂົາຈຶ່ງສາມາດມີຄວາມສຸກກັບການພັກຜ່ອນໄດ້ສົມບູນຂຶ້ນໃນວັນສະບາໂຕ.