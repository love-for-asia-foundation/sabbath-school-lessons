---
title: ຂໍ້ຄິດເພີ່ມເຕີມ
date: 19/07/2019
---

“ພຣະເຢຊູໄດ້ກ່າວວ່າ ເມື່ອພວກເຮົາຊ່ອຍຄົນອື່ນໃນວັນສະບາໂຕ ພວກເຮົາກໍບໍ່ໄດ້ລະເມີດບັນຍັດ. ມັນເປັນເລື່ອງດີທີ່ຈະຊ່ອຍຄົນອື່ນໃນວັນສະບາໂຕ. ພວກເຮົາເຮັດວຽກຮ່ວມກັນກັບທູດສະຫວັນຂອງພຣະເຈົ້າ ເມື່ອພວກເຮົາຊ່ອຍຄົນທີ່ເຈັບປວດ ຫຼື ທຸກທໍລະມານໃນວັນສະບາໂຕ. ທູດສະຫວັນຂອງພຣະເຈົ້າກໍບິນໄປມາຈາກສະຫວັນ ແລະ ແຜ່ນດິນໂລກຢູ່ຕະຫຼອດເວລາ ພວກເຂົາມາເພື່ອຊ່ອຍປະຊາຊົນຜູ້ທີ່ຂາດເຂີນ...”

“ມະນຸດຍັງຈະຕ້ອງມີວຽກງານທີ່ພິເສດທີ່ຈະຕ້ອງເຮັດໃນວັນສະບາໂຕ. ພວກເຮົາຈະຕ້ອງດູແລຮັກສາສິ່ງທີ່ເຮົາຈະຕ້ອງເບິ່ງແຍງ. ພວກເຮົາຈະຕ້ອງເບິ່ງຜູ້ທີ່ເຈັບປ່ວຍ. ພວກເຮົາຈະຕ້ອງເບິ່ງແຍງຄວາມຕ້ອງການຂອງຜູ້ທຸກຍາກ. ພຣະເຈົ້າຈະຕັດສິນວ່າ ພວກເຮົາມີຄວາມຜິດຖ້າຫາກ ພວກເຮົາບໍ່ຊ່ອຍເຫຼືອຄົນທີ່ເຈັບປວດທໍລະມານໃນວັນສະບາໂຕ. (ປຶ້ມທ່ານນາງເອເລັນຈີໄວທ໌)”

**ຄຳຖາມຄົ້ນຄວ້າ**

`ປະສົບການຂອງທ່ານກັບວັນສະບາໂຕນັ້ນໄດ້ເຮັດໃຫ້ຄວາມໄວ້ວາງໃຈທີ່ທ່ານມີໃນພຣະເຈົ້ານັ້ນທະວີຂຶ້ນແນວໃດ?ທ່ານເຄີຍມີປະສົບການໃນຊີວິດທີ່ວ່າ ພຣະເຈົ້າໄດ້ປະທານສິ່ງທີ່ທ່ານຕ້ອງການ ຍ້ອນວ່າທ່ານໄດ້ໄວ້ວາງໃຈໃນພຣະອົງຫຼືບໍ່? ຖ້າມີ, ໃຫ້ທ່ານແບ່ງປັນເລື່ອງຂອງທ່ານໃນຊັ້ນຮຽນວັນສະບາໂຕ. ປະສົບການນີ້ໄດ້ສອນອັນໃດແກ່ທ່ານ?`

`ໃຫ້ພວກເຮົາອ່ານກ່ຽວກັບຄຳສັ່ງຂອງວັນສະບາໂຕໃນອົບພະຍົບ 20:8-11 ແລະພະບັນຍັດສອງ 5:12-15. ທ່ານມັກສິ່ງໃດທີ່ສຸດກ່ຽວກັບວັນສະບາໂຕ?`

`ຊັ້ນຮຽນຂອງທ່ານສາມາດແບ່ງປັນພຣະພອນຂອງວັນສະບາໂຕກັບຊຸມຊົນຂອງທ່ານດ້ວຍວິທີໃດແດ່?`