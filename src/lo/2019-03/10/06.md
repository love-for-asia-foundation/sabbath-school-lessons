---
title: ຂ່າວດີທີ່ຄົງຢູ່ຕະຫຼອດໄປ
date: 05/09/2019
---

`ອ່ານຂ່າວສານຂອງທູດສະຫວັນອົງທີໜຶ່ງໃນພຣະທຳພຣະນິມິດ 14:6,7. ພວກເຮົາພົບຂ່າວສານໃດກ່ຽວກັບຂ່າວປະເສີດໃນຂໍ້ທີ 7? ຂໍ້ຄວາມນີ້ຄືກັບຂໍ້ຄວາມໃນ ໂຢຮັນ 3:16 ແນວໃດ ?`

ພຣະທຳພຣະນິມິດ 14:7 ເວົ້າກ່ຽວກັບຫົວຂໍ້ 3 ຢ່າງທີ່ພຣະເຈົ້າຊົງຫ່ວງໃຍດັ່ງນີ້:

`ພຣະເຈົ້າຈະຕັດສິນຄົນຕາຍແລະຄົນທີ່ເປັນຢູ່. ໃນທຸກໆສະໄໝໃນປະຫວັດສາດນັ້ນ ປະຊາຊົນຂອງພຣະເຈົ້າກໍໄດ້ຮ້ອງຫາພຣະເຈົ້າໃຫ້ຕັດສິນຄົນຊົ່ວຮ້າຍທີ່ໄດ້ທຳລາຍພວກເຂົາ. ພຣະຄຳພີກໍສະແດງໃຫ້ເຫັນວ່າ ພຣະເຈົ້າຊົງໄດ້ຍິນສຽງຂອງປະຊາຊົນທີ່ກຳລັງທຸກທໍລະມານ.`

`ນະມັດສະການພຣະເຈົ້າ. ນັກຂຽນພຣະຄຳພີເດີມສະແດງໃຫ້ພວກເຮົາເຫັນການເຊື່ອມຕໍ່ລະຫວ່າງການນະມັດສະການແລະການເຮັດດີ. ຫຼາຍໆຄົນທີ່ບອກວ່າຕົນເອງເປັນຜູ້ຕິດຕາມຂອງພຣະເຈົ້ານັ້ນກໍຍັງເຮັດສິ່ງທີ່ຊົ່ວຮ້າຍ. ໃນພຣະທຳເອຊາຢາ ບົດທີ58, ພຣະເຈົ້າຊົງບອກພວກເຮົາກ່ຽວກັບການນະມັດສະການທີ່ພຣະອົງຊົງຍອມຮັບ. ພຣະອົງຊົງຮັກທີ່ຈະເຫັນຜູ້ຕິດຕາມຂອງພຣະອົງນັ້ນ ນະມັດສະການພຣະອົງໂດຍການກະທຳດີແລະການດູແລຄົນທຸກຍາກແລະຂາດເຂີນ (ອ່ານ ເອຊາຢາ 58:6,7).`

`ພຣະເຈົ້າຊົງເປັນຜູ້ທີ່ໄດ້ຊົງສ້າງພວກເຮົາ. ພຣະເຈົ້າໄດ້ສ້າງມະນຸດຄ້າຍຄືກັບພຣະອົງ. ດັ່ງນັ້ນ ພວກເຮົາຈຶ່ງເປັນຄອບຄົວອັນດຽວກັນທັງໝົດ. ພຣະເຈົ້າຊົງຮັກເຮົາແບບດຽວກັນ. ນັ້ນເປັນເຫດຜົນທີ່ພວກເຮົາຈະຕ້ອງມີຄວາມຍຸຕິທຳແລະມີຄວາມເມດຕາຕໍ່ກັນແລະກັນ. ພວກເຮົາຕ່າງກໍມີຄຸນຄ່າໃນສາຍພຣະເນດຂອງພຣະເຈົ້າ.`

`ພວກເຮົາສາມາດຊ່ວຍເຫຼືອຄົນທີ່ຂາດເຂີນໃນທາງໃດແດ່? ໃນເວລາດຽວກັນ, ພວກເຮົາສາມາດແບ່ງປັນຄວາມຫວັງ ແລະ ຄຳເຕືອນທີ່ມີຢູ່ໃນຂ່າວສານຂອງທູດສະຫວັນສາມອົງນັ້ນໃນທາງໃດແດ່?`