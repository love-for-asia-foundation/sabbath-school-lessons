---
title: ຄວາມຮັກແລະການດີຂອງພຣະເຈົ້າ
date: 03/09/2019
---

`ໃຫ້ທ່ານລອງສະຫລຸບແລະອະທິບາຍເນື້ອໃນໃນຂໍ້ພຣະຄຳພີ ເອເຟໂຊ 2:8-10? ຂໍ້ພຣະຄຳພີເຫຼົ່ານີ້ ສະແດງໃຫ້ພວກເຮົາເຫັນສິ່ງໃດກ່ຽວກັບການເຊື່ອມໂຍງລະຫວ່າງພຣະຄຸນຄວາມຮັກຂອງພຣະເຈົ້າແລະການດີ?`

ພຣະຄຳພີບອກວ່າພຣະເຈົ້າໄດ້ສ້າງພວກເຮົາໃຫ້ນະມັດສະການພຣະອົງ. ນອກຈາກນັ້ນ ພຣະອົງຍັງໄດ້ສ້າງໃຫ້ພວກເຮົາຮັບໃຊ້ຄົນອື່ນ. ມັນເປັນການຍາກແມ່ນບໍ່ທີ່ຈະຈິນຕະນາການໃນສະໝອງຂອງເຮົາວ່າ ເຮົາຈະດຳລົງຊີວິດຢູ່ໃນໂລກທີ່ບໍ່ມີຄວາມບາບ? ພວກເຮົາພຽງແຕ່ສົງໃສວ່າຈະເກີດຂຶ້ນໄດ້ແທ້ບໍ່.

ສຳລັບຕອນນີ້ ພວກເຮົາຮູ້ແຕ່ຊີວິດທີ່ເຕັມໄປດ້ວຍຄວາມບາບ. ໃນເວລາດຽວກັນ ຄວາມຕາຍຂອງພຣະເຢຊູເທິງໄມ້ກາງແຂນກໍເຮັດໃຫ້ການຢຽວຢາຮັກສາ ແລະການອະໄພເກີດຂຶ້ນໄດ້. ແມ່ນແລ້ວຄວາມບາບໄດ້ນຳຄວາມເຈັບປວດມາສູ່ໂລກນີ້. ແຕ່ດ້ວຍການຊ່ວຍເຫຼືອຂອງພຣະເຈົ້າ ພວກເຮົາສາມາດເຮັດວຽກຮ່ວມກັບພຣະເຈົ້າເພື່ອຮັກສາຄວາມເຈັບປວດທີ່ພວກເຮົາເຫັນໃນຊີວິດຂອງຄົນອື່ນ (ອ່ານເອເຟໂຊ 2:10). "ພຣະເຈົ້າປະທານສິ່ງຕ່າງໆໃຫ້ແກ່ເຮົາ ເພື່ອວ່າພວກເຮົາຈະສາມາດຊ່ວຍຄົນອື່ນໆໄດ້. ຄົນຢູ່ທຸກໆບ່ອນກໍຕ້ອງການຄວາມຊ່ວຍເຫຼືອ. ພຣະເຈົ້າຊົງຂໍໃຫ້ພວກເຮົາຊ່ວຍຄົນອື່ນທີ່ຂາດເຂີນດ້ວຍຄວາມປິຕິຍິນດີ." (ປື້ມທ່ານນາງເອເລັນຈີໄວທ໌, Ministry of Healing)

`ໃຫ້ທ່ານອ່ານ 1ໂຢຮັນ 3:16,17. ຂໍ້ພຣະຄຳພີເຫຼົ່ານີ້ສະແດງໃຫ້ເຫັນວ່າ ຄຳຕອບຂອງເຮົາຕໍ່ໄມ້ກາງແຂນນັ້ນຄວນຈະເປັນແບບໃດ?`