---
title: ຂໍ້ຄິດເພີ່ມເຕີມ
date: 06/09/2019
---

"ຖ້າຫາກຄົນບາງຄົນຮ້ອງເພື່ອຂໍຄວາມຊ່ອຍເຫຼືອ ທ່ານຄວນຈະຊ່ວຍພວກເຂົາ ທ່ານຄວນຊ່ວຍພວກເຂົາ ເຖິງແມ່ນຄົນໆນັ້ນບໍ່ໄດ້ຢູ່ໃນສາດສະໜາດຽວກັບທ່ານ...

ຢູ່ອ້ອມຮອບຕົວເຮົານັ້ນກໍມີຄົນທີ່ທຸກຍາກຈຳນວນຫຼາຍ. ພວກເຂົາກໍມີຊ່ວງເວລາທີ່ຍາກລຳບາກ. ພວກເຂົາຕ້ອງການຜູ້ໃດຜູ້ໜຶ່ງທີ່ຈະມີຄວາມເມດຕາແລະຊ່ວຍເຫຼືອພວກເຂົາ. ມີແມ່ໝ້າຍທີ່ຕ້ອງການຄວາມອີ່ຕົນສົງສານ ແລະຄວາມຊ່ວຍເຫຼືອ. ມີເດັກກຳພ້າຈຳນວນຫຼາຍ. ພຣະເຢຊູຊົງຂໍໃຫ້ຜູ້ຕິດຕາມຂອງພຣະອົງນັ້ນລ້ຽງດູອຸປະກາລະເດັກນ້ອຍເຫຼົ່ານີ້. ແຕ່ຫຼາຍໆເທື່ອ ພວກເຮົາກໍບໍ່ໄດ້ຊ່ວຍຄົນທີ່ທຸກຍາກ, ບັນດາແມ່ໝ້າຍ ຫຼື ເດັກນ້ອຍທີ່ກຳພ້າ. ຄົນເຫຼົ່ານີ້ອາດຈະເບິ່ງຄືບໍ່ສຸພາບ ຫຼື ບໍ່ໜ້າສົນໃຈ. ແຕ່ພວກເຂົາກໍເປັນຄົນຂອງພຣະເຈົ້າ. ພຣະເຈົ້າໄດ້ຊື້ພວກເຂົາດ້ວຍລາຄາແພງ. ດັ່ງນັ້ນ ພວກເຂົາຈຶ່ງມີຄຸນຄ່າໃນສາຍຕາຂອງພຣະເຈົ້າຄືກັບພວກເຮົາ. ຄົນທຸກຍາກເຫຼົ່ານີ້ກໍເປັນສະມາຊິກຂອງຄອບຄົວຂອງພຣະເຈົ້າ. ໃນຖານະທີ່ເປັນຄຣິສຕຽນ ພວກເຮົາຈະຕ້ອງດູແລຮັກສາພວກເຂົາ." (ປື້ມທ່ານນາງເອເລັນຈີໄວທ໌)

ຄຳຖາມຄົ້ນຄ້ວາ

`ມັນເປັນເລື່ອງ່າຍທີ່ຈະຕົກຢູ່ໃນກັບດັກຂອງຄວາມຄິດທີ່ວ່າ ວຽກງານທີ່ດີຂອງເຮົານັ້ນຊ່ວຍເຮົາໃຫ້ພົ້ນໄດ້. ພວກເຮົາສາມາດເຮັດສິ່ງໃດເພື່ອຢຸດແນວຄິດແບບນີ້?`

`ຄຣິສຕະຈັກຂອງທ່ານນັ້ນເຮັດໃຫ້ທຸກໆຄົນຮູ້ສຶກວ່າ ພວກເຂົາທັງໝົດເປັນອັນໜຶ່ງ, ອັນດຽວກັນໃນພຣະເຢຊູແນວໃດ? ຄຣິສຕະຈັກຂອງທ່ານສາມາດເຮັດສິ່ງໃດເພື່ອຊ່ວຍໃຫ້ຄົນອື່ນຮູ້ສຶກວ່າມີສ່ວນຮ່ວມໃນຄຣິສຕະຈັກ?`