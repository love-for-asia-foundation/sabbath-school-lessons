---
title: ໂລກທີ່ຖືກທຳລາຍ
date: 03/07/2019
---

`ພຣະເຈົ້າໄດ້ມອບສິ່ງໃດໃຫ້ແກ່ອາດາມແລະເອວາ ທີ່ພຣະອົງບໍ່ໄດ້ມອບໃຫ້ສິ່ງມີຊີວິດອື່ນໆໃນໂລກນີ້?`

ພຣະເຈົ້າໄດ້ໃຫ້ອິດສະຫຼະໃນການເລືອກຄວາມດີຫຼືຄວາມຊົ່ວ. ອາດາມແລະເອວາໄດ້ເລືອກທີ່ຈະເຮັດບາບ. ການເລືອກນີ້ໄດ້ທຳລາຍຄວາມສຳພັນຂອງເຂົາກັບພຣະເຈົ້າ (ປະຖົມມະການ 3:8-10). ແລ້ວອາດາມ ແລະເອວາກໍຮູ້ວ່າ ພວກເຂົາບໍ່ໄດ້ໃສ່ເສື້ອຜ້າ. ພວກເຂົາຮູ້ສຶກຢ້ານແລະອັບອາຍ. ຊີວິດການແຕ່ງງານຂອງເຂົາກໍຖືກທຳລາຍໃນຫຼາຍໆທາງເຊັ່ນກັນ. ຄວາມສຳພັນຂອງເຂົາກັບສິ່ງອື່ນໆໃນໂລກນັ້ນກໍຖືກທຳລາຍໃນທາງທີ່ບໍ່ດີ ເຊັ່ນດຽວກັນ.

`ອ່ານ ປະຖົມມະການ 3: 16-19 ແລ້ວກໍຕອບຄຳຖາມຕໍ່ໄປນີ້. ຄວາມສຳພັນລະຫວ່າງມະນຸດແລະທຳມະຊາດນັ້ນໄດ້ປ່ຽນແປງແນວໃດ ຫຼັງຈາກທີ່ໄດ້ເກີດມີຄວາມບາບ?`

ຄວາມບາບໄດ້ປ່ຽນແປງທຸກຢ່າງ. ຊີວິດໄດ້ມີຄວາມລຳບາກຂຶ້ນສຳລັບອາດາມເອວາແລະສິ່ງທີ່ມີຊີວິດ ທຸກຊີວິດເທິງໂລກນີ້. ຄວາມບາບນັ້ນເປັນເລື່ອງຈິງ. ຄວາມບາບທຳລາຍສິ່ງຕ່າງໆ. ມັນເຮັດໃຫ້ຄົນເຈັບປວດ ແລະທຳລາຍຄວາມສຳພັນຂອງພວກເຮົາ. ຄວາມບາບກໍແຍກເຮົາອອກຈາກພຣະເຈົ້າ. ມັນທຳລາຍຄອບຄົວ. ນອກຈາກນັ້ນ ມັນຍັງເຮັດໃຫ້ພວກເຮົາມີຊີວິດຢູ່ເທິງໂລກນີ້ໄດ້ຍາກ. ບັນຫາທັງໝົດໃນຊີວິດຂອງເຮົາແລະໃນໂລກນີ້ກໍສະແດງໃຫ້ເຫັນວ່າ ຄວາມບາບນັ້ນເປັນສິ່ງທີ່ຮ້າຍແຮງ.

ແຕ່ພຣະເຈົ້າກໍໄດ້ຊົງສ້າງໂລກໃໝ່ໃຫ້ມີຄວາມສວຍງາມ. ໃນປະຖົມມະການ ບົດທີ 3 ພຣະເຈົ້າໄດ້ສັນຍາວ່າຈະສ້າງແຜ່ນດິນໂລກໃໝ່ແລະສ້າງຊີວິດໃໝ່ໃຫ້ແກ່ເຮົາ. ໃນຂະນະທີ່ພວກເຮົາລໍຖ້າໃຫ້ສິ່ງນີ້ເກີດຂຶ້ນ, ພຣະເຈົ້າກໍຂໍໃຫ້ພວກເຮົາໄດ້ເຮັດບາງສິ່ງບາງຢ່າງ. ພຣະອົງຊົງຂໍໃຫ້ພວກເຮົາປະຕິບັດຕາມແຜນການອັນທຳອິດຂອງພຣະອົງສຳລັບໂລກນີ້ໃນຊີວິດຂອງເຮົາ.