---
title: ຂໍ້ຄິດເພີ່ມເຕີມ
date: 05/07/2019
---

“ຈະເກີດຫຍັງຂຶ້ນ ຖ້າຫາກມະນຸດຈະປະຕິບັດໜ້າທີ່ຂອງເຂົາເປັນຜູ້ຈັດການທີ່ຊື່ສັດສຳລັບຂອງປະທານຂອງພຣະເຈົ້າ? ນີ້ກໍຄືສິ່ງທີ່ຈະເກີດຂຶ້ນ. ຈະບໍ່ມີໃຜຮ້ອງໄຫ້ເພື່ອຂໍອາຫານ. ຈະບໍ່ມີໃຜທຸກຍາກ ຫຼື ຂາດເຂີນ. ຈະບໍ່ມີໃຜເປື່ອຍກາຍຍ້ອນວ່າເຂົາບໍ່ມີເສື້ອຜ້າ. ແມ່ນຫຍັງຄືສາຍເຫດຂອງເລື່ອງອັນໜ້າເສົ້າເຫຼົ່ານີ້? ສາຍເຫດກໍຄື ຄວາມເຫັນແກ່ໂຕທີ່ມີໃນຈິດໃຈຂອງມະນຸດ... ພຣະເຈົ້າຊົງສ້າງໃຫ້ມະນຸຸດເປັນຜູ້ຈັດການຊັບສິນຂອງພຣະອົງ. ດັ່ງນັ້ນ ພວກເຂົາບໍ່ຄວນກ່າວໂທດພຣະເຈົ້າສຳລັບຄວາມເຈັບປວດ ຄວາມທຸກທໍລະມານ ແລະ ຄວາມຫີວທີ່ພວກເຂົາເຫັນເກີດຂຶ້ນໃນຊີວິດ.” (ປຶ້ມທ່ານນາງເອເລັນຈີໄວທ)

**ຄຳຖາມຄົ້ນຄວ້າ**

`ໃຫ້ທ່ານພິຈາລະນາຄຳເວົ້າຂອງທ່ານນາງເອເລັນຈີໄວທ໌ຂ້າງເທິງນີ້.ເພິ່ນກຳລັງກ່າວເຖິງສິ່ງໃດຢູ່? ເພິ່ນບອກວ່າໃຜເປັນຜູ້ຮັບຜິດຊອບຕໍ່ຄວາມທຸກຍາກຂອງຄົນທັງຫຼາຍ? ຄຳຕອບນີ້ຄວນບອກສິ່ງໃດກັບເຮົາກ່ຽວກັບວ່າ ເປັນຫຍັງມັນຈຶ່ງເປັນເລື່ອງສຳຄັນທີ່ພວກເຮົາຈະຕ້ອງເປັນຜູ້ຈັດການທີ່ດີສຳລັບຂອງປະທານຂອງພຣະເຈົ້າ?`

`ເວລາຫຼາຍໆຮ້ອຍປີໄດ້ຜ່ານໄປຕັ້ງແຕ່ສະໄໝອາດາມແລະເອວາໄດ້ເຮັດບາບຄັ້ງທຳອິດ.ມັນເປັນໄປໄດ້ບໍ່ສຳລັບພວກເຮົາ ທີ່ຈະຍັງເຫັນຄວາມຮັກຂອງພຣະເຈົ້າທີ່ມີຕໍ່ເຮົາໃນທຳມະຊາດຫຼັງຈາກເວລາທີ່ຜ່ານໄປແລ້ວນີ້? ຖ້າຫາກເປັນໄປໄດ້, ທ່ານຈະສາມາດເຫັນຄວາມຮັກນີ້ໃນທາງໃດແດ່? ໃນຖານະທີ່ເປັນຄຣິສຕຽນຄະນະວັນເສົາຫຼືແອັດເວັນຕິດນັ້ນ, ພວກເຮົາເຊື່ອວ່າພຣະເຈົ້າໄດ້ສ້າງໂລກນີ້ແລະທຳມະຊາດທັງໝົດ. ພວກເຮົາສາມາດເຮັດສິ່ງໃດເພື່ອຊ່ອຍໃຫ້ຄົນອື່ນເຫັນຄວາມຮັກຂອງພຣະເຈົ້າໃນທຳມະຊາດນີ້ເຊັ່ນດຽວກັນ?`

`ຈະເກີດຫຍັງຂຶ້ນ ຖ້າຫາກທຸກຄົນທີ່ພວກເຮົາເຫັນນັ້ນຂຽນປ້າຍຕິດໄວ້ຕົນເອງວ່າ “ພຣະເຈົ້າຊົງສ້າງຂ້ອຍແລະຮັກຂ້ອຍ”? ປ້າຍນີ້ຈະຊ່ອຍປ່ຽນແປງວິທີການທີ່ພວກເຮົາປະພຶດແລະປະຕິບັດກັບຄົນອື່ນແນວໃດ? ມັນສາມາດຊ່ອຍພວກເຮົາໃຫ້ສະແດງຄວາມຮັກຕໍ່ຄົນອື່ນໃນທາງໃດແດ່?`