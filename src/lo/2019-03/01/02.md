---
title: ພຣະເຈົ້າຜູ້ທີ່ໄດ້ສ້າງພວກເຮົາ
date: 30/06/2019
---

`ອ່ານເລື່ອງໃນປະຖົມມະການ 1:26-31 ກ່ຽວກັບເລື່ອງທີ່ພຣະເຈົ້າໄດ້ສ້າງອາດາມແລະເອວາ. ເລື່ອງນີ້ບອກສິ່ງໃດທີ່ສຳຄັນກັບພວກເຮົາກ່ຽວກັບພຣະເຈົ້າ. ເລື່ອງນີ້ສອນຫຍັງພວກເຮົາກ່ຽວກັບມະນຸດ?`

ພວກເຮົາຄວນໃຊ້ເວລາກັບທຳມະຊາດ. ທຳມະຊາດນັ້ນສາມາດສອນພວກເຮົາຫຼາຍຢ່າງກ່ຽວກັບພຣະເຈົ້າ. ແຕ່ທ່ານຮູ້ຫຼືບໍ່ວ່າ ຄວາມຮູ້ຂອງເຮົາກ່ຽວກັບພຣະເຈົ້ານັ້ນ ກໍສາມາດສອນພວກເຮົາ ກ່ຽວກັບສິ່ງທີ່ພຣະເຈົ້າໄດ້ຊົງສ້າງເທິງໂລກນີ້? ຍົກຕົວຢ່າງ ພວກເຮົາຮູ້ວ່າພຣະເຈົ້ານັ້ນຊົງມັກໃຫ້ທຸກສິ່ງທຸຸກຢ່າງມີຄວາມຈົບງາມແລະ ຄວາມເປັນລະບຽບຮຽບຮ້ອຍ. ດັ່ງນັ້ນ ພວກເຮົາກໍຄົງຕ້ອງຄາດຫວັງວ່າ ຈະເຫັນສິ່ງຕ່າງໆໃນທຳມະຊາດມີຄວາມຈົບງາມແລະເປັນລະບຽບຮຽບຮ້ອຍ. ພວກເຮົາເຊື່ອວ່າ ພຣະເຈົ້າຊົງຮັກຄວາມສວຍງາມ. ດັ່ງນັ້ນ ພວກເຮົາຈຶ່ງບໍ່ຕົກໃຈທີ່ຈະເຫັນຕົວຢ່າງຄວາມງາມຂອງໂລກນີ້ທີ່ພຣະອົງໄດ້ຊົງສ້າງ.

ໃນທາງດຽວກັນ ພວກເຮົາກໍເຊື່ອວ່າພຣະເຈົ້າຊົງຮັກມະນຸດ. ພຣະເຈົ້າສ້າງໃຫ້ມະນຸດນັ້ນເຊື່ອມສຳພັນ ກັບຄົນອື່ນ. ດັ່ງນັ້ນ ທ່ານຄວນຈະເຫັນຕົວຢ່າງການເຊື່ອມຕໍ່ກັນນີ້ໃນທຳມະຊາດ. ພຣະເຈົ້າຊົງສ້າງທຸກຢ່າງໃຫ້ມີການເຊື່ອມຕໍ່ກັນ. ພຣະອົງຊົງສ້າງສັດໃຫ້ຢູ່ຮ່ວມກັນ. ພຣະເຈົ້າໄດ້ສ້າງໃຫ້ມະນຸດເຊື່ອມຕໍ່ກັບພຣະອົງ ກັບຄົນອື່ນ ແລະກັບທຳມະຊາດທີ່ເຫຼືອຢູ່.

`ແຜ່ນດິນໂລກແລະສິ່ງຕ່າງໆທັງໝົດທີ່ພຣະເຈົ້າໄດ້ສ້າງນັ້ນ ສະແດງໃຫ້ພວກເຮົາເຫັນເຖິງພຣະເຈົ້າ. ແມ່ນແລ້ວ ພວກເຮົາມີຊີວິດຢູ່ໃນໂລກທີ່ຖືກທຳລາຍດ້ວຍຄວາມບາບ. ແຕ່ຄວາມຮູ້ຂອງເຮົາກ່ຽວກັບພຣະເຈົ້ານັ້ນ ຊ່ອຍພວກເຮົາໃຫ້ເຂົ້າໃຈຊີວິດໃນໂລກນີ້ໄດ້ດີຂຶ້ນແນວໃດ?`