---
title: ຄອບຄົວຂອງມະນຸດ
date: 04/07/2019
---

`ອ່ານ ສຸພາສິດ 22:2. ຂໍ້ພຣະຄຳພີອັນລຽບງ່າຍນີ້ສອນພວກເຮົາເຖິງຄວາມຈິງອັນໃດ? ນອກຈາກນັ້ນ ຂໍ້ພຣະຄຳພີນີ້ ບອກຫຍັງພວກເຮົາກ່ຽວກັບຄວາມສຳພັນຂອງເຮົາກັບມະນຸດຄົນອື່ນໆ?`

ພຣະຄຳພີສອນພວກເຮົາວ່າ ພຣະເຈົ້າໄດ້ຊົງສອນເຮົາຫຼາຍຕໍ່ຫຼາຍເທື່ອ. ນີ້ເປັນໜຶ່ງໃນເຫດຜົນທີ່ພຣະເຈົ້າໄດ້ສັ່ງໃຫ້ ພວກເຮົາຮັກສາວັນສະບາໂຕໃຫ້ບໍລິສຸດ (ອ່ານ ອົບພະຍົບ 20:11). ແລະມັນກໍຍັງເປັນເຫດຜົນທີ່ພວກເຮົາຄວນນະມັດສະການພຣະເຈົ້າໃນຍຸກສຸດທ້າຍນີ້ (ອ່ານ ພະນິມິດ 14:7). ມັນເປັນເຫດຜົນທີ່ພວກເຮົາຄວນດູແລເບິ່ງແຍງຄົນອື່ນໆແລະຄົນທີ່ທຸກຍາກເຊັ່ນກັນ.

ພຣະເຈົ້າໄດ້ສ້າງພວກເຮົາຂຶ້ນມາ. ຄວາມຈິງເລື່ອງນີ້ກໍເຊື່ອມທຸກໆຄົນເຂົ້າກັນ. “ຜູ້ບີບບັງຄັບຄົນຍາກຈົນ ໝິ່ນປະໝາດພຣະຜູ້ສ້າງຂອງລາວ ແຕ່ບຸກຄົນທີ່ຖວາຍກຽດແກ່ພຣະອົງ ກໍເມດຕາຕໍ່ຄົນຂັດສົນ” (ສຸພາສິດ 14:31). ຂໍ້ພຣະຄຳພີນີ້ກໍກ່າວຢ່າງຈະແຈ້ງວ່າ ພວກເຮົາທຸກຄົນຕ່າງກໍມີການເຊື່ອມຕໍ່ກັນຢ່າງໃກ້ຊິດ.

ພຣະເຈົ້າໄດ້ສ້າງພວກເຮົາ. ນັ້ນເປັນເຫດຜົນທີ່ພຣະອົງຊົງຂໍໃຫ້ພວກເຮົາມອບຫົວໃຈແລະຊີວິດຂອງເຮົາໃຫ້ກັບພຣະອົງ. ນອກນັ້ນ ພຣະອົງກໍຍັງຂໍໃຫ້ພວກເຮົານະມັດສະການພຣະອົງ ເຮັດວຽກຮັບໃຊ້ພຣະອົງ ແລະດູແລເບິ່ງແຍງຄົນອື່ນ. ໃນບາງຄັ້ງ ມັນອາດຈະເປັນການຍາກທີ່ຈະຮັກຄົນອື່ນ. ແຕ່ເຖິງແມ່ນວ່າ ມັນເປັນເລື່ອງຍາກກໍຕາມ ພວກເຮົາກໍ “ເປັນຜູ້ຮັກສານ້ອງຊາຍ (ຂອງເຮົາ)” (ປະຖົມມະການ 4:9)