---
title: ພຣະເຈົ້າໄດ້ສ້າງແຜ່ນດິນໂລກ
date: 29/06/2019
---

### ອ່ານສຳລັບບົດຮຽນອາທິດນີ້
ປະຖົມມະການ 1:26-31; ປະຖົມມະການ 2:15; ປະຖົມມະການ 3:16-19; ປະຖົມມະການ 4:9; ສຸພາສິດ 22:2.

> <p>ຂໍ້ຄວນຈຳ</p>
> “ຜູ້ບີບບັງຄັບຄົນຍາກຈົນ ໝິ່ນປະໝາດພຣະຜູ້ສ້າງຂອງລາວ ແຕ່ບຸກຄົນທີ່ຖວາຍກຽດແກ່ພຣະອົງ ກໍ່ເມດຕາຄົນຂາດສົນ.” (ສຸພາສິດ 14:31)

ທ່ານເຄີຍຕັ້ງໃຈເຮັດສິ່ງໃດສິ່ງໜຶ່ງໃຫ້ສວຍງາມຫຼືບໍ່? ເມື່ອເຮັດແລ້ວທ່ານກໍ່ມອບສິ່ງນັ້ນໃຫ້ກັບຄົນທີ່ທ່ານຮັກ. ແຕ່ຄົນໆນັ້ນກັບເອົາສິ່ງນັ້ນຖິ້ມລົງຖັງຂີ້ເຫຍື່ອ! ຖ້າຫາກສິ່ງນີ້ເຄີຍເກີດຂຶ້ນກັບທ່ານ ທ່ານກໍຄົງຈະເຂົ້າໃຈສິ່ງທີ່ໄດ້ເກີດຂຶ້ນກັບພຣະເຈົ້າ. ຄວາມບາບໄດ້ທຳລາຍທຸຸກສິ່ງທຸກຢ່າງທີ່ພຣະອົງໄດ້ຊົງສ້າງ.

ພຣະຄຳພີກ່າວວ່າ ພຣະເຈົ້າໄດ້ຊົງສ້າງທຸກສິ່ງທຸກຢ່າງ. ພຣະອົງໄດ້ຊົງເຫັນວ່າທຸກຢ່າງທີ່ພຣະອົງໄດ້ຊົງສ້າງນັ້ນ “ດີຫຼາຍ (ຊົງພໍພຣະໄທ)” (ປະຖົມມະການ 1:31). ພຣະຄຳພີສະແດງໃຫ້ພວກເຮົາເຫັນວ່າ ພຣະເຈົ້ານັ້ນຮູ້ສຶກແນວໃດກ່ຽວກັບທຸກຢ່າງທີ່ພຣະອົງໄດ້ຊົງສ້າງ (ປະຖົມມະການ ບົດທີ 1 ແລະ 2) ແລ້ວ ພວກເຮົາກໍຈະເຂົ້າໃຈວ່າ ເປັນຫຍັງຫົວໃຈພຣະອົງຈຶ່ງເສົ້າຫຼາຍເມື່ອພຣະອົງຊົງລົມກັບອາດາມແລະເອວາ ຫຼັງຈາກທີ່ພວກເຂົາໄດ້ເຮັດບາບ.

ຕັ້ງແຕ່ນັ້ນມາ ມະນຸດກໍສືບຕໍ່ເຮັດບາບ. ຫຼາຍເທື່ອ ພວກເຂົາຂາດຄວາມຍຸດຕິທຳແລະຄວາມເມດຕາປານີ. ພວກເຂົາທຳຮ້າຍເຊິ່ງກັນແລະກັນ. ພວກເຂົາຕໍ່ສູ້ພຣະເຈົ້າ. ແຕ່ພຣະເຈົ້າກໍບໍ່ເຄີຍຢຸດທີ່ຈະຮັກມະນຸດ. ພຣະອົງໄດ້ຊົງວາງແຜນທີ່ຈະຊ່ອຍພວກເຮົາໃຫ້ພົ້ນ. ນອກນັ້ນ ພຣະອົງຍັງໄດ້ມອບໜ້າທີ່ສ່ວນໜຶ່ງໃຫ້ກັບພວກເຮົາໃນແຜນການຂອງພຣະອົງທີ່ຈະຊ່ອຍຄົນອື່ນໆໃຫ້ພົ້ນເຊັ່ນກັນ.