---
title:  ພຣະເຈົ້າຊົງຕັດສິນບາບີໂລນ
date:   16/03/2019
---

### ອ່ານສຳລັບບົດຮຽນອາທິດນີ້
ພຣະນິມິດບົດທີ 16 ຫາ ບົດທີ 18.

> <p>ຂໍ້ຄວນຈຳ</p>
> "ໄພ່ພົນຂອງເຮົາເອີຍ, ຈົ່ງອອກມາຈາກນະຄອນນັ້ນເສຍ ເພື່ອເຈົ້າທັງຫລາຍຈະບໍ່ໄດ້ເຂົ້າສ່ວນໃນການຜິດບາບຂອງມັນ ເພື່ອເຈົ້າຈະບໍ່ຖືກໄພອັນຕະລາຍທີ່ຈະເກີດແກ່ມັນນັ້ນ ເພາະວ່າບາບຂອງນະຄອນນັ້ນກອງສູງຂຶ້ນພຽງຟ້າແລ້ວ ແລະພຣະເຈົ້າໄດ້ຊົງຈົດຈຳການທຸດຈະລິດຂອງມັນໄວ້." (ພຣະນິມິດ 18:4,5).

ບາບີໂລນແມ່ນສັນຍາລັກຂອງສາດສະໜາທີ່ຈອມປອມ. ພຣະຄຳພີສະແດງໃຫ້ເຫັນວ່າ ບາບີໂລນໃນຍຸກສຸດທ້າຍນັ້ນເປັນດັ່ງເມືອງແຫ່ງໜຶ່ງ. ການສະໜັບສະໜູນຈາກຄົນທັງຫຼາຍສຳລັບເມືອງນີ້ນັ້ນກໍ "ເຫືອດແຫ້ງລົງໄປ" ຄືກັບແມ່ນ້ຳເອຟຣັດທີ່ເຮົາເຫັນໃນໄພພິບັດທີຫົກ. ເມື່ອບາບີໂລນສູນເສຍອຳນາດຂອງລາວ, ຜີຮ້າຍກໍເລີ່ມເຮັດການອັດສະຈັນຕ່າງໆ (ພຣະນິມິດ 16: 13,14) ເພື່ອຫຼອກລວງຄົນທັງຫຼາຍໃຫ້ໄປຕໍ່ສູ້ສົງຄາມທີ່ຕໍ່ສູ້ປະຊາຊົນຂອງພຣະເຈົ້າ.

ພຣະນິມິດບົດທີ 17 ແລະ18 ບອກພວກເຮົາວ່າ ຈຸດຈົບຂອງບາບີໂລນນັ້ນຈະເກີດຂຶ້ນ. ກ່ອນອື່ນໝົດໂຢຮັນກໍສະແດງໃຫ້ພວກເຮົາເຫັນບາບີໂລນອີກເທື່ອໜຶ່ງ. ແຕ່ວ່າຕອນນີ້ບາບີໂລນກໍກາຍເປັນຜູ້ຍິງໂສເພນີ. ຍິງໂສເພນີຄົນນີ້ກໍຂີ່ສັດຮ້າຍໂຕສີແດງ. ອຳນາດຂອງສັດຮ້າຍສີແດງນີ້ກໍຮ່ວມມືກັບ "ລູກສາວ" ຂອງຜູ້ຍິງຊົ່ວຮ້າຍຄົນນີ້ເຊິ່ງເປັນສັນຍາລັກສຳລັບສາດສະໜາທີ່ຈອມປອມແລະໂບດຄຣິສຕຽນທີ່ໄດ້ຢຸດເຊື່ອຟັງຄວາມຈິງຂອງພຣະເຈົ້າ.