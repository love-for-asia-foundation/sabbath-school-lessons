---
title:  ຂໍ້ຄິດເພີ່ມເຕີມ
date:   22/03/2019
---

ພຣະນິມິດ 19:1-10 ສະແດງໃຫ້ເຫັນວ່າ ມີຄົນຈຳນວນຫຼາຍໃນບາບີໂລນທີ່ຮັກແລະເຊື່ອຟັງພຣະເຈົ້າ. ຜູ້ຕິດຕາມທີ່ສັດຊື່ເຫຼົ່ານີ້ຈະເຊື່ອຟັງຄຳເຕືອນຂອງພຣະເຈົ້າທີ່ບອກໃຫ້ແຍກອອກຈາກເມືອງບາບີໂລນ. ຍັງມີວຽກງານຢ່າງຫຼວງຫຼາຍທີ່ຄຣິສຕະຈັກໃນຍຸກສຸດທ້າຍຈະຕ້ອງໄດ້ເຮັດ. ພວກເຂົາຈະຕ້ອງເຕືອນປະຊາຊົນຂອງພຣະເຈົ້າຜູ້ທີ່ຢູ່ໃນບາບີໂລນເພື່ອໃຫ້ໜີອອກໄປ. ສິ່ງນີ້ບອກຫຍັງພວກເຮົາກ່ຽວກັບຄວາມຈຳເປັນຂອງເຮົາທີ່ຈະຕ້ອງເພິ່ງພາອຳນາດຂອງພຣະເຈົ້າໃນຊີວິດຂອງພວກເຮົາ?

**ຄຳຖາມຄົ້ນຄ້ວາ**

`1. ພຣະນິມິດ 18:4 ສະແດງໃຫ້ພວກເຮົາເຫັນວ່າ ພຣະເຈົ້າມີຄົນຈໍານວນຫຼາຍທີ່ຍັງສັດຊື່ຕໍ່ພຣະອົງໃນບາບີໂລນ. ໃຫ້ທ່ານຄິດເຖິງຄຳເວົ້າເຫຼົ່ານີ້ຈາກທ່ານນາງເອເລັນຈີ ໄວທ໌ ທີ່ກ່າວວ່າ: "ພວກເຮົາຈະຕ້ອງແບ່ງປັນຄຳເຕືອນໃຫ້ກັບປະຊາຊົນຂອງພຣະອົງຜູ້ທີ່ອາໄສຢູ່ໃນບາບີໂລນ. ແຕ່ພວກເຮົາຈະຕ້ອງລະມັດລະວັງບໍ່ໃຫ້ໄປກົດດັນ ຫຼືຕັດສິນຜູ້ໃດທີ່ບໍ່ໄດ້ມີຄວາມເຂົ້າໃຈໃນຄວາມຈິງທີ່ພວກເຮົາມີ. ພວກເຮົາບໍ່ຄວນຈະອອກໄປກ່າວສິ່ງຕ່າງໆທີ່ຈະເຮັດໃຫ້ຊາວກາໂຕລິກນັ້ນຮູ້ສຶກວ່າຖືກໂຈມຕີ. ມີຊາວກາໂຕລິກຈຳນວນຫຼວງຫຼາຍທີ່ເປັນຄຣິສຕຽນທີ່ສັດຊື່. ພວກເຂົາດຳເນີນຊີວິດໃນແສງສະຫວ່າງທີ່ພຣະເຈົ້າໄດ້ປະທານໃຫ້ແກ່ເຂົາ. ພຣະເຈົ້າຈະທຳງານເພື່ອຊ່ວຍເຂົາ. ພຣະເຈົ້າປະທານໂອກາດຢ່າງຫຼວງຫຼາຍແກ່ຄົນທັງຫຼາຍໃນຄຣິສຕະຈັກຍຸກສຸດທ້າຍນີ້ເພື່ອທີ່ຈະປັບປຸງຊີວິດຂອງເຂົາ, ຈິດໃຈຂອງເຂົາ ແລະຮ່າງກາຍຂອງເຂົາ. ແຕ່ພວກເຂົາໄດ້ລົ້ມເຫຼວທີ່ຈະເຮັດສິ່ງທີ່ພຣະເຈົ້າໄດ້ຂໍ. ໃນສາຍພຣະເນດ(ສາຍຕາ)ຂອງພຣະເຈົ້ານັ້ນ ຄົນເຫຼົ່ານີ້ກໍຢູ່ໃນອັນຕະລາຍທີ່ຈະຖືກລົງໂທດຫຼາຍກວ່າຊາວກາໂຕລິກທີ່ເຊື່ອໃນຄຳສອນທີ່ຜິດກ່ຽວກັບພຣະຄຳພີ. ແມ່ນແລ້ວ ພວກເຂົາເຊື່ອໃນສິ່ງທີ່ຜິດ ແຕ່ພວກເຂົາມີຊີວິດທີ່ເຮັດດີຕໍ່ຄົນອື່ນ. (ປື້ມທ່ານນາງເອເລັນຈີໄວທ໌)"`