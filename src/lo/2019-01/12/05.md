---
title:  ຫົວເຈັດຫົວຂອງສັດຮ້າຍສີແດງ
date:   20/03/2019
---

ທູດສະຫວັນອະທິບາຍກັບໂຢຮັນວ່າ ຫົວເຈັດຫົວນັ້ນ ຄືພູເຂົາເຈັດໜ່ວຍ.

`ໃນພຣະຄຳພີ "ພູເຂົາ" ມັກຈະສະແດງເຖິງອຳນາດທົ່ວໂລກ ຫຼືອຳນາດຂອງອານາຈັກ (ເຢເລມີຢາ 51:25; ເອເສກຽນ 35:2,3).ໃຫ້ເຮົາອ່ານຄຳເວົ້າຂອງໂຢຮັນກ່ຽວກັບຫົວເຈັດຫົວຂອງສັດຮ້າຍສີແດງໃນພຣະທຳພຣະນິມິດ 17:9-11. ນອກຈາກນັ້ນ ກໍໃຫ້ອ່ານພຣະນິມິດ 13:18. ຫົວເຈັດຫົວນີ້ແມ່ນສັນຍາລັກຂອງສິ່ງໃດ?`

ອານາຈັກທີເຈັດຍັງບໍ່ໄດ້ເລີ່ມຕົ້ນປົກຄອງໃນໂລກນີ້ເມື່ອໂຢຮັນໄດ້ຮັບນິມິດນີ້. ອານາຈັກທີເຈັດຄືອຳນາດຂອງສັດຮ້າຍຈາກທະເລໃນພຣະນິມິດບົດທີ 13 ເຊິ່ງກໍຄືໂບດກາໂຕລິກໂຣມັນ. ມັນຄວບຄຸມທະວີບຢູໂຣບສ່ວນຫຼາຍໃນສະໄໝຍຸກກາງແລະໄດ້ມີອຳນາດເໜືອປະຊາຊົນຂອງພຣະເຈົ້າແລະໄດ້ຂົ່ມເຫັງພວກເຂົາ.

ທ່ານຄົງຈະຈື່ວ່າ ຫົວທີເຈັດໄດ້ຖືກຟັນເຂົ້າເລິກເຊິ່ງເຮັດໃຫ້ມັນເກືອບຕາຍ. ຫົວທີແປດກໍຄືອຳນາດອັນດຽວກັນກັບຫົວທີເຈັດຫຼັງຈາກທີ່ບາດແຜຂອງມັນຖືກຮັກສາໃຫ້ດີ. ໃນທຸກມື້ນີ້ ພວກເຮົາດຳລົງຊີວິດຢູ່ໃນຊ່ວງເວລາທີ່ບາດແຜອັນເລິກນັ້ນກຳລັງຖືກຮັກສາໃຫ້ດີຂຶ້ນ. ໃນຊ່ວງເວລານີ້ ຜູ້ຍິງທີ່ຊື່ວ່າບາບີໂລນຈະຂີ່ຫຼັງສັດຮ້າຍສີແດງ. ຫົວທີແປດ ຫຼືອານາຈັກຈະມີອຳນາດທົ່ວໂລກອີກເທື່ອໜຶ່ງກ່ອນທີ່ຈະຮອດຈຸດຈົບ. ແລ້ວໃນທີ່ສຸດມັນກໍຈະຖືກທຳລາຍ.