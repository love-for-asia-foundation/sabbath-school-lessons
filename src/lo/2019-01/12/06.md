---
title:  ຈຸດຈົບຂອງບາບີໂລນ
date:   21/03/2019
---

`ອ່ານພຣະນິມິດ 17:12-15 ພ້ອມກັບພຣະນິມິດ 16:12-16 ຂໍ້ພຣະຄຳພີເຫຼົ່ານີ້ສອນຫຍັງພວກເຮົາກ່ຽວກັບກະສັດສິບອົງ?`

ໄດ້ມີແນວຄິດທີ່ແຕກຕ່າງກັນກ່ຽວກັບວ່າກະສັດ10ອົງນັ້ນເປັນຜູ້ໃດ. ແຕ່ພວກເຮົາກໍໄດ້ເບາະແສຫຼືແນວຄິດກ່ຽວກັບວ່າພວກເຂົາເປັນຜູ້ໃດນັ້ນຈາກອຳນາດຂອງສັດຮ້າຍສີແດງຜູ້ທີ່ຮ່ວມມືກັບກະສັດ. ທ່ານເຫັນບໍວ່າອຳນາດສັດຮ້າຍສີແດງນັ້ນປະຕິບັດແບບດຽວກັນທີ່ອຳນາດສັດຮ້າຍຈາກທະເລໄດ້ປະຕິບັດຈາກພຣະນິມິດບົດທີ 13? ສິ່ງນັ້ນຊ່ວຍໃຫ້ພວກເຮົາເຫັນວ່າ ສັດສອງໂຕນັ້ນກໍເປັນອຳນາດອັນດຽວກັນ. ນອກຈາກນັ້ນ ມັນຍັງຊ່ວຍໃຫ້ພວກເຮົາເຂົ້າໃຈວ່າ ກະສັດຜູ້ທີ່ໄດ້ຮ່ວມມືກັບອຳນາດສັດຮ້າຍສີແດງນັ້ນກໍຄືອຳນາດດຽວກັນທີ່ພວກເຮົາພົບເຫັນໃນພຣະນິມິດບົດທີ 13. ກະສັດ10ອົງກໍປາກົດໂຕຂຶ້ນພໍດີກ່ອນທີ່ຈະຮອດຈຸດຈົບຂອງການເວລາ. ເລກທີ10ເປັນຄຳທີ່ພັນລະນາພາບທີ່ໃຫ້ເຫັນວ່າ ບັນດາລັດຖະບານໃນໂລກນີ້ຈະສະໜັບສະໜູນບາບີໂລນຢ່າງເຕັມທີໃນຍຸກສຸດທ້າຍ.

ພຣະທຳພຣະນິມິດ 17:13,14 ສະແດງໃຫ້ພວກເຮົາເຫັນສົງຄາມອາມາເກດອນອີກເທື່ອໜຶ່ງ. ພວກເຮົາໄດ້ຮຽນຮູ້ກ່ຽວກັບການຕໍ່ສູ້ຄັ້ງສຸດທ້າຍໃນພຣະນິມິດ 16:12-16. ມັງກອນ (1), (2) ອໍານາດຂອງສັດຮ້າຍຈາກທະເລ ແລະ(3) ອຳນາດຂອງສັດຮ້າຍຈາກພື້ນດິນຈະເຮັດໃຫ້ກະສັດສິບອົງເທິງໂລກນີ້ເຮັດສົງຄາມກັບລູກແກະ ເຊິ່ງກໍຄືພຣະເຢຊູ. ສິ່ງນີ້ບອກພວກເຮົາວ່າ ສົງຄາມອັນສຸດທ້າຍນັ້ນບໍ່ແມ່ນສົງຄາມແທ້ທີ່ເກີດຂຶ້ນໃນປະເທດພາກຕາເວັນອອກ. ແຕ່ມັນເປັນການຕໍ່ສູ້ລະຫວ່າງຊາຕານພ້ອມດ້ວຍຜູ້ຕິດຕາມຂອງມັນ ແລະພຣະເຢຊູພ້ອມດ້ວຍກອງທັບທູດສະຫວັນຂອງພຣະອົງ.