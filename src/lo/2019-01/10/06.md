---
title:  ຂ່າວສານຂອງທູດສະຫວັນອົງທີ 3
date:   07/03/2019
---

`ພຣະທຳພຣະນິມິດ 14:12 ບອກຫຍັງພວກເຮົາກ່ຽວກັບປະຊາຊົນຜູ້ຊື່ສັດຂອງພຣະເຈົ້າ?`

ປະຊາຊົນໃນພຣະນິມິດ 14:12 ກໍແຕກຕ່າງຈາກປະຊາຊົນໃນພຣະນິມິດ 14:9,10 ຜູ້ທີ່ຕິດຕາມອໍານາດຂອງສັດຮ້າຍໃນທະເລ. ໂຢຮັນເຕືອນພວກເຮົາກ່ຽວກັບສິ່ງທີ່ເກີດຂຶ້ນກັບປະຊາຊົນຜູ້ທີ່ອອກໜີຈາກພຣະເຈົ້າ. ພວກເຂົາຈະປະສົບກັບຄວາມໂກດຮ້າຍອັນຮ້າຍແຮງຂອງພຣະເຈົ້າຢ່າງສົມບູນ. ພຣະຄຳພີເດີມໃຊ້ຄຳສັບພັນລະນາພາບນີ້ ນັ້ນກໍຄືຈອກເຫຼົ້າແວງທີ່ຖອກລົງເພື່ອສະແດງໃຫ້ເຫັນເຖິງເວລາທີ່ພຣະເຈົ້າຈະພິພາກສາຄົນທັງຫຼາຍ. ໃນເວລານີ້ ຄວາມໂກດຮ້າຍຂອງພຣະເຈົ້າທີ່ເຕັມປ່ຽມນັ້ນຈະຖືກຖອກໃສ່ຄົນທັງຫຼາຍທີ່ຊົ່ວຮ້າຍເທິງໂລກນີ້ ຜູ້ທີ່ເລືອກທີ່ຈະນະມັດສະການສັດຮ້າຍທີ່ມາຈາກທະເລ. ໃນສະໄໝຂອງພຣະຄຳພີ ຄົນທັງຫຼາຍມັກຈະເອົານ້ຳມາປົນກັບເຫຼົ້າແວງເພື່ອເຮັດໃຫ້ລົດຊາດອ່ອນລົງ. ແລ້ວພວກເຂົາກໍໄດ້ເອົາເຫຼົ້າແວງມາປົນກັບເຄື່ອງເທດເພື່ອເຮັດໃຫ້ລົດຊາດເຂັ້ມຂຸ້ນຂຶ້ນ. ເຫຼົ້າແວງທີ່ຖືກກ່າວເຖິງໃນພຣະຄຳພຣະນິມິດ 14:2 ເຊິ່ງຖືກປົນກັບເຄື່ອງເທດນັ້ນ ກໍເປັນຄຳສັບທີ່ພັນລະນາພາບ. ມັນສະແດງໃຫ້ເຫັນຄວາມໂຫດຮ້າຍຢ່າງຮ້າຍແຮງຂອງພຣະເຈົ້າທີ່ມີຕໍ່ຄວາມບາບ ເມື່ອຄວາມໂກດຮ້າຍຂອງພຣະອົງນັ້ນບໍ່ປະປົນກັບຄວາມເມດຕາປານີ (ເພງສັນລະເສີນ 75:8).

`ໃນພຣະນິມິດ 14:10,11 ໂຢຮັນອະທິບາຍວ່າເຖິງສິ່ງທີ່ຈະເກີດຂຶ້ນກັບຜູ້ຕິດຕາມຂອງສັດຮ້າຍທະເລ. ພຣະນິມິດ 14:11 ບອກວ່າ "ຄວັນແຫ່ງການທໍລະມານຂອງພວກເຂົາ ກໍພຸ່ງຂຶ້ນຕະຫຼອດໄປເປັນນິດ" ພຣະທຳເອຊາຢາ 34:8-10 ແລະຢູດາ ບົດທີ 7 ນັ້ນ ຊ່ວຍໃຫ້ພວກເຮົາເຂົ້າໃຈສິ່ງທີ່ໂຢຮັນໝາຍເຖິງໃນພຣະນິມິດ 14:11 ແນວໃດ?`