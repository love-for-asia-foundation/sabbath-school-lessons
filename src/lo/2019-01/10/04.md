---
title:  'ຂ່າວສານທູດສະຫວັນອົງທີ 1: ພາກທີ 2'
date:   05/03/2019
---

`ໃຫ້ເຮົາອ່ານກົດບັນຍັດຂໍ້ທີ 1-4 ຂອງພຣະເຈົ້າ (ອົບພະຍົບ 20:2-11) ແລ້ວກໍອ່ານກ່ຽວກັບສິ່ງຕ່າງໆທີ່ອຳນາດຂອງສັດຮ້າຍໃນທະເລແລະສັດຮ້າຍເທິງບົກນັ້ນກະທຳໃນພຣະນິມິດ ບົດທີ 13: (1) ໃນຍຸກກາງອຳນາດຂອງສັດຮ້າຍໃນເວລາຍຸກກາງກໍໄດ້ບັງຄັບຄົນທັງຫຼາຍໃຫ້ນະມັດສະການມັນ (ພຣະນິມິດ 13:7,8). (2) ໃນຕອນທ້າຍນັ້ນ ອຳນາດຂອງສັດຮ້າຍເທິງບົກກໍບັງຄັບທຸກໆຄົນໃຫ້ເຊື່ອຟັງກົດທີ່ໃຫ້ກຽດອຳນາດຂອງສັກຮ້າຍໃນທະເລ (ພຣະນິມິດ 3:14,15). (3) ສັດຮ້າຍທີ່ມາຈາກທະເລກໍກ່າວຕໍ່ສູ້ພຣະເຈົ້າແລະພຣະນາມຂອງພຣະອົງ (ພຣະນິມິດ 13:5,6 ). (4) ອໍານາດສັດຮ້າຍເທິງບົກກໍບັງຄັບຄົນທັງຫຼາຍໃຫ້ຮັບສັນຍາລັກຂອງສັດຮ້າຍຈາກທະເລ. ສັນຍາລັກນີ້ຄືຫຼັກຖານພິເສດທີ່ສະແດງເຖິງອຳນາດຂອງມັນ (ພຣະນິມິດ 13:16,17). ການກະທຳສີ່ຢ່າງນີ້ສະແດງໃຫ້ເຫັນການຈູ່ໂຈມຂອງຊາຕານໃນຍຸກສຸດທ້າຍ ໂດຍຕໍ່ສູ້ພຣະບັນຍັດຂໍ້ທີ 1 ຫາຂໍ້ 4 ແນວໃດ?`

ຂໍ້ຄຳສັ່ງຂໍ້ທີ 1-4 ໃນພຣະບັນຍັດຂອງພຣະເຈົ້າກໍຖ່ຽວກັບການນະມັດສະການ.

ກົດຂອງພຣະເຈົ້າແລະພຣະຄຳພີສະແດງໃຫ້ພວກເຮົາເຫັນວ່າ ການນະມັດສະການທີ່ແທ້ຈິງນັ້ນ ລວມເຖິງການຖວາຍກຽດພຣະເຈົ້າໃນວັນສະບາໂຕ. ວັນທີ 7 ຄືວັນສະບາໂຕ ເປັນຫຼັກຖານພິເສດຂອງຄວາມສຳພັນຂອງເຮົາກັບພຣະເຈົ້າ (ອົບພະຍົບ 31:13; ເອເສກຽນ 20:2). ຂ່າວສານຂອງທູດສະຫວັນອົງທີໜຶ່ງສະແດງໃຫ້ເຫັນວ່າ ພຣະເຈົ້າຈະສັ່ງປະຊາຊົນທັງຫຼາຍໃນຍຸກສຸດທ້າຍໃຫ້ນະມັດສະການພຣະເຈົ້າຜູ້ທີ່ໄດ້ສ້າງພວກເຂົາແລະເພື່ອເອົາພຣະອົງເປັນທີໜຶ່ງໃນຊີວິດຂອງພວກເຂົາ. ການຮັກສາວັນສະບາໂຕນັ້ນຈະເປັນສ່ວນທີ່ສຳຄັນຫຼາຍໃນຂ່າວສານນີ້.