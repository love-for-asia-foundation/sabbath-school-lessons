---
title:  ຂ່າວສານທູດສະຫວັນອົງທີໜຶ່ງ - ພາກທີ 1
date:   04/03/2019
---

`ອ່ານພຣະນິມິດ 14:7 ແລະ ອ່ານປັນຍາຈານ 12:13,14. ຂໍ້ພຣະຄຳພີເຫຼົ່ານີ້ກ່າວກ່ຽວກັບຄວາມໝາຍຂອງຄຳວ່າ "ຈົ່ງຢຳເກງພຣະເຈົ້າແລະສັນລະເສີນຄວາມຍິ່ງໃຫຍ່ຂອງພຣະອົງ" (ພຣະນິມິດ 14:7). ແມ່ນຫຍັງຄືຄວາມໝາຍຂອງການ 'ຢຳເກງພຣະເຈົ້າ' ? ແນວຄິດກ່ຽວກັບການຢຳເກງພຣະເຈົ້ານັ້ນກ່ຽວຂ້ອງກັບຂ່າວດີເລື່ອງພຣະເຢຊູແນວໃດ? ຂ່າວດີແລະການເຊື່ອຟັງກົດຂອງພຣະເຈົ້າມີຄວາມກ່ຽວຂ້ອງກັນແນວໃດ? (ອ່ານໂລມ 7: 7-13 ເບິ່ງເຊັ່ນກັນ) ແມ່ນຫຍັງຄືຄວາມສຳພັນລະຫວ່າງການໃຫ້ກຽດພຣະເຈົ້າແລະການສັນລະເສີນພຣະອົງ?`

ທູດສະຫວັນອົງທີໜຶ່ງບອກທຸກໆຄົນໃນໂລກນີ້ໃຫ້ "ຖວາຍກຽດພຣະເຈົ້າດ້ວຍຄວາມຮັກແລະຄວາມຢຳເກງ" (ພຣະນິມິດ 14:7). ທູດສະຫວັນອົງທີໜຶ່ງ ຜູ້ທີ່ໄດ້ປ່າວປະກາດເລື່ອງນີ້ກໍໄດ້ນຳຂ່າວປະເສີດໄປ. ຄຳທີ່ພັນລະນາພາບທູດສະຫວັນພ້ອມກັບຂ່າວປະເສີດກໍສະແດງໃຫ້ພວກເຮົາເຫັນບາງຢ່າງທີ່ສຳຄັນ. ເມື່ອພວກເຮົາເຂົ້າໃຈສິ່ງທີ່ພຣະເຢຊູໄດ້ເຮັດເພື່ອຊ່ວຍເຮົາໃຫ້ພົ້ນ ພວກເຮົາຈະໃຫ້ກຽດພຣະເຈົ້າດ້ວຍຄວາມຮັກ ແລະຄວາມເຄົາລົບນັບຖື. 

ໂຢຮັນສະແດງໃຫ້ພວກເຮົາເຫັນວ່າ ການໃຫ້ພຣະກຽດແດ່ພຣະເຈົ້າຂອງພວກເຮົານັ້ນກໍເຊື່ອມຕໍ່ກັບການໃຫ້ກຽດພຣະເຈົ້າ (ເພງສັນລະເສີນ 22:23; ພຣະນິມິດ 15:4). ເມື່ອພວກເຮົານັບຖືພຣະເຈົ້າ ພວກເຮົາກໍສະແດງໃຫ້ເຫັນວ່າ ພວກເຮົາເຊື່ອຟັງພຣະອົງແລະກົດບັນຍັດຂອງພຣະອົງ (ໂຢບ 1:8). ເມື່ອພວກເຮົາຖວາຍພຣະກຽດແດ່ພຣະເຈົ້າ ພວກເຮົາກໍຂອບຄຸນພຣະອົງທີ່ໄດ້ຊ່ວຍພວກເຮົາໃຫ້ພົ້ນແລະໄດ້ເຮັດໃຫ້ເຮົາຄືນດີກັບພຣະອົງ. 

ການຢຳເກງ ຫຼື ຖວາຍກຽດແດ່ພຣະເຈົ້ານັ້ນໝາຍຄວາມວ່າແນວໃດ? ນັ້ນ   ໝາຍຄວາມວ່າ ພວກເຮົາຈະຕ້ອງຢ້ານພຣະອົງບໍ? ບໍ່ແມ່ນ. ມັນໝາຍຄວາມວ່າ ພວກເຮົາໄວ້ວາງໃຈໃນພຣະອົງ ແລະເອົາພຣະອົງເປັນທີໜຶ່ງໃນຊີວິດຂອງເຮົາ.