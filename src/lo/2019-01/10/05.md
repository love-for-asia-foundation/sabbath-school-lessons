---
title:  ຂ່າວສານທູດສະຫວັນອົງທີສອງ
date:   06/03/2019
---

`ໃນພຣະນິມິດ 14:8, ໂຢຮັນຂຽນຄຳວ່າ " 'ຫຼົ້ມຈົມ' " ສອງເທື່ອ. ຄຳວ່າ "ຫຼົ້ມຈົມແລ້ວ ... ຫຼົ້ມຈົມແລ້ວ" ບອກພວກເຮົາວ່າ ບາບີໂລນໄດ້ຫັນໜີຈາກຄວາມຈິງໃນພຣະຄຳພີຢ່າງສົມບູນ. ນະຄອນນີ້ໄດ້ເຮັດໃຫ້ປະເທດຕ່າງໆໃນໂລກນີ້ຫັນໜີຈາກພຣະເຈົ້າເຊັ່ນກັນ ໂດຍການດື່ມ "ນ້ຳເຫຼົ້າອະງຸ່ນ" ຂອງລາວ. ເຫຼົ້າແວງ ຫຼືເຫຼົ້າອະງຸ່ນຂອງບາບີໂລນນັ້ນເປັນຮູບພາບພັນລະນາການສອນທີ່ຜິດ. ແຕ່ເປັນຫຍັງໂຢຮັນຈຶ່ງກ່າວວ່າ ບາບີໂລນໄດ້ຫຼົ້ມຈົມຕອນນີ້ແລ້ວ ໃນເມື່ອການຫຼົ້ມນັ້ນບໍ່ສາມາດເກີດຂຶ້ນໄດ້ຢ່າງສົມບູນຈົນກວ່າປະເທດທັງໝົດຈະດື່ມ "ເຫຼົ້າອະງຸ່ນ" ຂອງລາວກ່ອນ?`

ໂຢຮັນກ່າວວ່າ ບາບີໂລນໄດ້ຫຼົ້ມຕອນນີ້ເພື່ອສະແດງໃຫ້ພວກເຮົາເຫັນວ່າ ພວກເຮົາສາມາດເຊື່ອວາງໃຈໃນຄຳເຕືອນຂອງທູດສະຫວັນອົງທີສອງວ່າ ຄຣິສຕະຈັກຄະນະໂປຣແຕສແຕນຈະຫັນໜີອອກຈາກພຣະເຈົ້າຢ່າງສົມບູນ. ແຕ່ມັນຈະເກີດຂຶ້ນເວລາໃດ? ໃນປື້ມ "ສົງຄາມແຫ່ງປະຫວັດສາດ (The Great Controversy) ທ່ານນາງເອເລັນຈີ ໄວທ໌ ກ່າວວ່າ ເມື່ອໃດທີ່ຄຣິສຕະຈັກຄະນະໂປຣແຕສແຕນນັ້ນຮ່ວມມືກັບຜູ້ນຳໃນໂລກນີ້ຢ່າງສົມບູນແລ້ວ ການລົ້ມລົງຂອງນະຄອນບາບີໂລນກໍຈະເກີດຂຶ້ນ."

`ພຣະນິມິດ 17:2 ແລະ 18:3 ສະແດງໃຫ້ພວກເຮົາເຫັນວ່າ ຄຣິສຕະຈັກຄະນະໂປຣແຕສແຕນຫຼາຍແຫ່ງຈະດື່ມ "ນ້ຳເຫຼົ້າອະງຸ່ນ" ຂອງບາບີໂລນແລະຫັນໜີຈາກຄວາມຈິງຂອງພຣະຄຳພີໃນຍຸກສຸດທ້າຍ. ພວກເຮົາເຫັນວ່າ ສິ່ງນີ້ກຳລັງເກີດຂຶ້ນໃນມື້ນີ້ໃນຂະນະທີ່ຄຣິສຕະຈັກຫຼາຍແຫ່ງນັ້ນຫັນອອກຈາກຄວາມເຊື່ອທີ່ແບ່ງພວກເຂົາອອກຈາກຄຣິສຕະຈັກໂລມັນກາໂຕລິກ. ຄຣິສຕະຈັກໂລມັນກາໂຕລິກກໍເຮັດໃຫ້ຄົນທັງຫຼາຍ "ເມົາ" ໃນຄຳສອນທີ່ຈອມປອມຂອງລາວເພື່ອວ່າ ພວກເຂົາຈະໄດ້ນະມັດສະການອຳນາດຂອງລາວແທນອຳນາດຂອງພຣະເຈົ້າ.`