---
title:  ຂ່າວສານຂອງທູດສະຫວັນສາມອົງ
date:   03/03/2019
---

`ອ່ານພຣະນິມິດ 14:6 ແລະ ຈາກນັ້ນກໍອ່ານມັດທາຍ 24:14. ໂຢຮັນເອີ້ນຂ່າວສານຂອງທູດສະຫວັນອົງທີໜຶ່ງວ່າ "ຂ່າວປະເສີດອັນນິລັນດອນ" (ພຣະນິມິດ 14:6). ຊື່ນີ້ສະແດງໃຫ້ພວກເຮົາເຫັນວ່າຂ່າວສານຂອງທູດສະຫວັນອົງທີໜຶ່ງນັ້ນແມ່ນກ່ຽວກັບສິ່ງໃດ ແລະເຫດຜົນທີ່ພຣະເຈົ້າສົ່ງຂ່າວສານນີ້ໃຫ້ກັບທຸກໆຄົນເທິງໂລກໃບນີ້ແມ່ນອັນໃດ? ເປັນຫຍັງຂ່າວສານນີ້ຈຶ່ງມີຄວາມສຳຄັນຕໍ່ທຸກໆຢ່າງທີ່ພວກເຮົາເຊື່ອຖື?`

ປະຊາຊົນຂອງພຣະເຈົ້າປະກາດສັ່ງສອນຂ່າວສານຂອງທູດສະຫວັນສາມອົງເພື່ອທີ່ຈະຢຸດຕິວຽກງານຂອງຊາຕານແລະກຸ່ມຂອງສາມອຳນາດທີ່ຊົ່ວຮ້າຍໃນຍຸກສຸດທ້າຍນີ້ຄື: (1) ພະຍານາກໃຫຍ່ (ສັນຍາລັກສຳລັບຄວາມເຊື່ອທີ່ວ່າຄົນຕາຍມີການສື່ສານກັບຄົນທີ່ມີຊີວິດຢູ່); (2) ອຳນາດຂອງສັດຮ້າຍໃນທະເລ (ສັນຍາລັກສຳລັບຄຣິສຕະຈັກຂອງຊາວໂລມັນກາໂຕລິກ) ; ແລະ (3) ຜູ້ປະກາດປອມ, ຜູ້ທີ່ເປັນຄືກັບແກະ (ສັນຍາລັກສຳລັບຄຣິສຕະຈັກໂປຣແຕສແຕນທີ່ໄດ້ຫັນໜີຈາກຄວາມຈິງໃນພຣະຄຳພີ.) ອຳນາດສາມຢ່າງນີ້ຈະຮ່ວມມືກັບຊາຕານຈົນກວ່າເວລາທີ່ໄພພິບັດອັນທີຫົກຈະໝົດລົງ. ກ່ອນທີ່ພຣະເຈົ້າຈະເທໄພພິບັດສຸດທ້າຍທັງເຈັດຢ່າງລົງມາ ທຸກໆຄົນເທິງໂລກນີ້ຈະຮຽນຮູ້ກ່ຽວກັບຂ່າວສານສອງຢ່າງທີ່ແຕກຕ່າງກັນ. ພຣະເຈົ້າຈະນຳໃຊ້ຂ່າວສານໜຶ່ງແລະຊາຕານກໍຈະໃຊ້ຂ່າວສານອີກຢ່າງໜຶ່ງເພື່ອທີ່ຈະເອົາຊະນະຫົວໃຈແລະຄວາມຄິດຂອງມະນຸດ.