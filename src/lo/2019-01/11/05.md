---
title:  ຄຳຫຼອກລວງອັນສຸດທ້າຍຂອງຊາຕານ
date:   13/03/2019
---

`ພຣະນິມິດ 16:13,14 ສະແດງໃຫ້ພວກເຮົາເຫັນວ່າ ຜີມານຮ້າຍນັ້ນກໍຄືກັບໂຕກົບ. ຜີມານຮ້າຍເຫຼົ່ານີ້ມີບົດບາດອັນໃດໃນແຜນການຂອງຊາຕານສຳລັບສົງຄາມຄັ້ງສຸດທ້າຍໃນປະຫວັດສາດຂອງໂລກນີ້?`

ເມື່ອແມ່ນ້ຳເອຟຣັດ "ແຫ້ງໄປ" ຊາຕານແລະກຸ່ມຜູ້ຊົ່ວຮ້າຍຂອງມັນເຊິ່ງກຳອຳນາດທົ່ວໂລກນັ້ນກໍສູນເສຍການສະໜັບສະໜູນຈາກຄົນທັງຫຼາຍ. ເວລານີ້ໂຢຮັນກໍເຫັນວິນຍານຊົ່ວຮ້າຍສາມດວງທີ່ມີລັກສະນະຄືໂຕກົບນັ້ນໄດ້ອອກຈາກປາກຂອງມັນ. ໃນໄພພິບັດທີ່ເກີດຂຶ້ນຢູ່ເອຢິບນັ້ນ ກົບກໍຄືໄພພິບັດສຸດທ້າຍທີ່ພຣະເຈົ້າໄດ້ສົ່ງສູ່ເອຢິບທີ່ບັນດາໝໍມົນຂອງຟາໂຣສາມາດເຮັດຂຶ້ນໄດ້ເຊັ່ນກັນ (ອົບພະຍົບ 8:1-15). ຄັ້ນຊັ້ນແລ້ວ ສິ່ງນີ້ແມ່ນຜົນງານຂອງໃຜ? ຊາຕານໄດ້ໃຫ້ອໍານາດແກ່ກຸ່ມຜູ້ເຂົ້າຮ່ວມອັນຊົ່ວຮ້າຍຂອງມັນ ເພື່ອເຮັດການອັດສະຈັນດຽວກັນທີ່ພຣະເຢຊູໄດ້ກະທຳເມື່ອພຣະອົງຊົງຢູ່ໃນໂລກນີ້. ທ່ານຈະຈື່ວ່າ ລູກກຸ່ມອັນຊົ່ວຮ້າຍຂອງຊາຕານລວມມີ: (1) ພະຍານາກໃຫຍ່ (ຄວາມເຊື່ອທີ່ວ່າຄົນຕາຍສາມາດສື່ສານກັບຜູ້ທີ່ມີຊີວິດຢູ່); (2) ສັດຮ້າຍທີ່ມາຈາກທະເລ (ໂບດໂຣມັນກາໂຕລິກ); ແລະ(3) ຜູ້ປະກາດຂ່າວປອມ (ໂບດ ຫຼືຄຣິສຕະຈັກໂປຣແຕສແຕນທີ່ໄດ້ຫັນໜີຈາກຄວາມຈິງຂອງພຣະຄຳພີ). ການອັດສະຈັນຕ່າງໆທີ່ອຳນາດສາມຢ່າງນີ້ກະທຳກໍເປັນສ່ວນໜຶ່ງຂອງແຜນການສຸດທ້າຍຂອງຊາຕານເພື່ອຫຼອກລວງປະຊາຊົນທັງຫຼາຍໃນໂລກນີ້ ເພື່ອວ່າພວກເຂົາຈະໄດ້ເຂົ້າຮ່ວມກັບມັນໃນສົງຄາມຕໍ່ສູ້ປະຊາຊົນຂອງພຣະເຈົ້າ. ແມ່ນແລ້ວຜູ້ນຳໃນໂລກຈະຮູ້ສຶກວ່າຕົນຖືກຫຼອກແລະຕົກໂງ່ແລ້ວ ແຕ່ພວກເຂົາກໍຍັງຈະຮ່ວມມືກັບຊາຕານ. ເມື່ອສິ່ງນີ້ເກີດຂຶ້ນແລ້ວ ທຸກຢ່າງກໍຈະພ້ອມສຳລັບການຕໍ່ສູ້ຄັ້ງສຸດທ້າຍທີ່ຈະນຳໄປສູ່ຈຸດຈົບຂອງປະຫວັດສາດໂລກ. ຊື່ຂອງສົງຄາມຄັ້ງສຸດທ້າຍນີ້ກໍຄື ສົງຄາມອາມາເກດອນ (ສົງຄາມຄັ້ງສຸດທ້າຍລະຫວ່າງຄວາມດີແລະຄວາມຊົ່ວກ່ອນມື້ການພິພາກສາ).