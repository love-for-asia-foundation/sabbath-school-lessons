---
title:  ແມ່ນນ້ຳໃຫຍ່ເອຟຣັດແຫ້ງລົງໄປ 
date:   12/03/2019
---

`ໃຫ້ທ່ານອ່ານກ່ຽວກັບແມ່ນ້ຳໃຫຍ່ເອຟຣັດໃນພຣະນິມິດ 16:12. (ແລະອ່ານພຣະນິມິດ 17:1,15) ແມ່ນ້ຳເອຟຣັດນີ້ເປັນຄຳພັນລະນາຮູບພາບຂອງສິ່ງໃດ? ການທີ່ແມ່ນ້ຳສາຍນີ້ແຫ້ງເຫືອດລົງໄປນັ້ນມີຄວາມໝາຍວ່າແນວໃດ? ແມ່ນ້ຳທີ່ແຫ້ງນັ້ນກ່ຽວຂ້ອງກັບໄພພິບັດທັງເຈັດຢ່າງສຸດທ້າຍແນວໃດ?`

ພຣະນິມິດ 16:12 ກ່າວວ່າແມ່ນ້ຳເອຟຣັດຈະແຫ້ງລົງໄປ. ແມ່ນ້ຳທີ່ແຫ້ງນີ້ແມ່ນພາບທີ່ສະແດງໃຫ້ເຫັນວ່າ ພຣະເຈົ້າຈະຢຸດອຳນາດຂອງບາບີໂລນ. ໃຫ້ເຮົາຈື່ວ່າ ແມ່ນ້ຳເອຟຣັດນີ້ເປັນຄຳພັນລະນາພາບທີ່ອຳນາດທົ່ວໂລກສະໜັບສະໜູນບາບີໂລນ. ດັ່ງນັ້ນ ເມື່ອແມ່ນ້ຳເອີຟຣັດແຫ້ງລົງ ມັນກໍສະແດງໃຫ້ເຮົາເຫັນວ່າ ອຳນາດເຫຼົ່ານີ້ຢຸດການສະໜັບສະໜູນບາບີໂລນ. ໃນຂະນະທີ່ປະຊາຊົນໃນໂລກນີ້ເຫັນສິ່ງຕ່າງໆທີ່ຊົ່ວຮ້າຍເກີດຂຶ້ນໃນທຳມະຊາດ (ພຣະນິມິດ 16:3-9), ພວກເຂົາກໍຫັນໄປຫາບາບີໂລນເພື່ອປົກປ້ອງເຂົາ. ແຕ່ແລ້ວໄພພິບັດອັນທີຫ້າກໍໂຈມຕີສູນກາງຂອງອຳນາດບາບີໂລນ (ພຣະນິມິດ 16:10,11). ອຳນາດທີ່ສະໜັບສະໜູນບາບີໂລນເຫັນວ່າ ລາວເອງກໍບໍ່ສາມາດປົກປ້ອງພວກເຂົາ. ແຕ່ຄວາມກຽດຊັງພຣະເຈົ້າທີ່ເຂົາມີນັ້ນກໍເຮັດໃຫ້ເຂົາຕາບອດ. ພວກເຂົາໂຈມຕີບາບີໂລນແລະເຮັດໃຫ້ອຳນາດຂອງລາວໝົດໄປ. ແຕ່ຈິດໃຈຂອງພວກເຂົາກໍບໍ່ໄດ້ປ່ຽນແປງ. ແລະນີ້ກໍເປັນເຫດຜົນທີ່ຊາຕານສາມາດລໍ້ລວງເຂົາໃຫ້ເຂົ້າຮ່ວມສົງຄາມທົ່ວໂລກຄັ້ງສຸດທ້າຍເພື່ອຕໍ່ຕ້ານພຣະເຈົ້າ.