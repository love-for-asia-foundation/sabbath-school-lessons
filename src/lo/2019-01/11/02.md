---
title:  ໄພພິບັດເຈັດຢ່າງສຸດທ້າຍໝາຍເຖິງອັນໃດ
date:   10/03/2019
---

`ໃຫ້ທ່ານອ່ານກ່ຽວກັບໄພພິບັດເຈັດຢ່າງສຸດທ້າຍ ຫຼື ໄພອັນຕະລາຍໃນພຣະນິມິດ 15:1. ໄພພິບັດທີ່ເກີດຂຶ້ນໃນເອຢິບ (ອົບພະຍົບ ບົດທີ 7-11) ນັ້ນຊ່ວຍໃຫ້ພວກເຮົາເຂົ້າໃຈເຫດຜົນສຳລັບໄພພິບັດເຈັດຢ່າງສຸດທ້າຍແນວໃດ?`

ໄພພິບັດເຈັດຢ່າງສຸດທ້າຍກໍເກີດຂຶ້ນຫຼັງຈາກທີ່ຖືກສະແດງໃຫ້ເຫັນດ້ວຍແກເຈັດອັນ. ພວກເຮົາໄດ້ຮຽນຮູ້ວ່າ ແກເຈັດອັນນັ້ນສະແດງໃຫ້ພວກເຮົາເຫັນສິ່ງຕ່າງໆທີ່ໄດ້ເກີດຂຶ້ນ ຫຼື ຈະເກີດຂຶ້ນໃນຄຣິສຕະຈັກຕັ້ງແຕ່ຊ່ວງເວລາຂອງໂຢຮັນຈົນຮອດເວລາທີ່ພຣະເຢຊູສະເດັດກັບມາ. ດັ່ງນັ້ນ ມັນກໍໝາຍຄວາມວ່າ ແກເຈັດອັນນັ້ນກໍອະທິບາຍເຖິງໄພພິບັດທີ່ເກີດຂຶ້ນໃນຂະນະທີ່ປະຊາຊົນຂອງພຣະເຈົ້າປະກາດສັ່ງສອນຂ່າວປະເສີດ (ພຣະນິມິດ 10:8-11:14) ເຊີ່ງເປັນຊ່ວງເວລາທີ່ພຣະເຢຊູປະຕິບັດວຽກງານສຳລັບຄົນບາບໃນສະຫວັນ (ພຣະນິມິດ 8:2-5). ພຣະເຈົ້າໄດ້ປົນຄວາມຮັກຂອງພຣະອົງກັບໄພພິບັດທີ່ມາຈາກແກເຈັດອັນໃນເວລານັ້ນ. ພຣະເຈົ້າໄດ້ສົ່ງໄພພິບັດເຫຼົ່ານີ້ເພື່ອຊ່ວຍສັດຕູຂອງພຣະອົງໃຫ້ກັບມາຫາພຣະອົງ. ຫຼັງຈາກທີ່ພຣະເຢຊູສະເດັດກັບມາແລ້ວ ພຣະເຈົ້າຈະຖອກເທໄພພິບັດທັງເຈັດໃສ່ຄົນທັງຫຼາຍຢູ່ເທິງໂລກນີ້ທີ່ມີຈິດໃຈ "ແຂງກະດ້າງ" ຕໍ່ສູ້ພຣະອົງ (ພຣະນິມິດ 16:11; ໂຣມ 1:26-28). ແລະໃນເທື່ອນີ້ ພຣະເຈົ້າຈະບໍ່ປົນໄພພິບັດກັບຄວາມເມດຕາຂອງພຣະອົງ. ປະຊາຊົນຜູ້ທີ່ໄດ້ຫັນໜີຈາກພຣະເຈົ້າໃນເວລານີ້ກໍຈະທຸກທໍລະມານຍ້ອນການເລືອກຂອງເຂົາ.

`ພຣະນິມິດ 15:5-8 ສະແດງໃຫ້ພວກເຮົາເຫັນທູດສະຫວັນເຈັດອົງຜູ້ທີ່ຈະເທໄພພິບັດທັງເຈັດຢ່າງສຸດທ້າຍ. ຂໍ້ທີ 8 ກ່າວວ່າ "ບໍ່ມີຜູ້ໃດເຂົ້າໄປໃນພຣະວິຫານນັ້ນໄດ້". ຄຳເວົ້ານີ້ບອກຫຍັງພວກເຮົາກ່ຽວກັບເວລາທີ່ໄພພິບັດເຈັດຢ່າງສຸດທ້າຍຈະເກີດຂຶ້ນ?`