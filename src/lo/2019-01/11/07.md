---
title:  ຂໍ້ຄິດເພີ່ມເຕີມ
date:   15/03/2019
---

ຄົນທີ່ເຮັດໃຫ້ຈິດໃຈຂອງຕົນເອງໜັກແໜ້ນໃນຄວາມຈິງຂອງພຣະຄຳພີຈະເປັນກຸ່ມຄົນຜູ້ດຽວທີ່ຈະສັດຊື່ຕໍ່ພຣະເຈົ້າໃນຍຸກສຸດທ້າຍ... ທ່ານເປົາໂລໄດ້ເຕືອນພວກເຮົາກ່ຽວກັບວ່າ ສິ່ງຕ່າງໆຈະຮ້າຍແຮງຫຼາຍຊ່ຳໃດໃນຍຸກສຸດທ້າຍ: "ເພາະຈະເຖິງເວລາທີ່ຄົນຈະບໍ່ຍອມຟັງຫຼັກຄຳສອນອັນແທ້ຈິງ ແຕ່ຈະປະຕິບັດຕາມຄວາມປາດຖະໜາຂອງເຂົາເອງ ແລະຈະຮວບຮວມຄຳສອນໄວ້ເພື່ອຕອບສະໜອງຄວາມຕ້ອງການຂອງເຂົາ." (2ຕີໂມທີ 4:3). ເວລານັ້ນກໍມາເຖິງແລ້ວຕອນນີ້. ຄົນທັງຫຼາຍໃນໂລກກໍບໍ່ຕ້ອງການຄວາມຈິງຂອງພຣະຄຳພີ. ເປັນຫຍັງຈຶ່ງເປັນແບບນັ້ນ. ກໍເພາະວ່າຄວາມຈິງຂອງພຣະຄຳພີກໍເຮັດໃຫ້ພວກເຂົາຮູ້ສຶກຜິດສຳລັບການຮັກສາຄວາມບາບແລະວັດຖຸສິ່ງຂອງຕ່າງໆໃນໂລກນີ້. ຊາຕານໄດ້ໃຫ້ຄຳຫຼອກລວງທີ່ພວກເຂົາມັກທີ່ຈະເຊື່ອ.

"ແຕ່ພຣະເຈົ້າກໍຈະມີປະຊາຊົນຜູ້ທີ່ສັດຊື່ເທິງໂລກນີ້ຜູ້ທີ່ຈະປະຕິບັດຕາມພຣະຄຳພີແລະພຣະຄຳພີເທົ່ານັ້ນ. ພຣະຄຳພີຈະມີອຳນາດຕັດສິນຊີ້ຂາດເໜືອທຸກຢ່າງທີ່ພວກເຂົາເຊື່ອແລະປະຕິບັດ."

**ຄຳຖາມຄົ້ນຄ້ວາ**

`1. ໃຫ້ເຮົາອ່ານຄໍາເຕືອນຂອງພຣະເຢຊູໃນພຣະນິມິດ 16:15. ຄຳເຕືອນນີ້ເປັນສ່ວນໜຶ່ງຂອງສິ່ງຕ່າງໆທີ່ໂຢຮັນກ່າວວ່າ ຄົນຂອງພຣະເຈົ້ານັ້ນຈະຕ້ອງຕຽມພ້ອມສຳລັບສົງຄາມອາມາເກດອນ. ທ່ານເຫັນຫຼືບໍວ່າ ຄຳເຕືອນຂອງພຣະເຢຊູໃນນີ້ ກໍຄືກັບຄຳເຕືອນຂອງພຣະອົງຕໍ່ຄຣິສຕະຈັກໃນລາວດີເຊຍ (ພຣະນິມິດ 3:18)? ເພາະພວກເຮົາສາມາດເຫັນໄດ້ວ່າ ຄຳເຕືອນສອງຢ່າງນີ້ຄືກັນຢ່າງຫຼວງຫຼາຍແລ້ວ ສິ່ງນີ້ສາມາດຊ່ວຍພວກເຮົາໃຫ້ເຂົ້າໃຈວ່າ ຂ່າວສານທີ່ສົ່ງຫາລາວດີເຊຍນັ້ນສຳຄັນຫຼາຍສຳລັບເຮົາແນວໃດ? ຂ່າວສານທີ່ສົ່ງຫາຄຣິສຕະຈັກລາວດີເຊຍນັ້ນ ຊ່ວຍຄົນຂອງພຣະເຈົ້າໃນຍຸກສຸດທ້າຍໃຫ້ກຽມພ້ອມກັບສົງຄາມສຸດທ້າຍນີ້ແນວໃດ?`