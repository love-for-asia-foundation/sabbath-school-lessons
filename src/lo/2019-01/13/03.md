---
title:  ສົງຄາມອາມາເກດອນສິ້ນສຸດລົງ
date:   25/03/2019
---

`ພຣະນິມິດ 19:11-16 ບອກວ່າພຣະເຢຊູຊົງມີອີກນາມໜຶ່ງວ່າ "ພຣະທຳຂອງພຣະເຈົ້າ" (ຂໍ້ທີ 13). ຂໍ້ທີ 15 ບອກວ່າ "ມີດາດທີ່ຄົມໄດ້ອອກມາຈາກ" ປາກຂອງພຣະອົງ. ຄຳເວົ້າເຫຼົ່ານີ້ບອກຫຍັງພວກເຮົາກ່ຽວກັບສົງຄາມອາມາເກດອນລະຫວ່າງພຣະເຈົ້າແລະຊາຕານ?`

ຂໍ້ພຣະຄຳພີເຫຼົ່ານີ້ໃຊ້ຄຳສັບພັນລະນາໃຫ້ເຫັນພາບວ່າ ພຣະເຢຊູນັ້ນຈະໄດ້ຮັບໄຊຊະນະ. ພຣະເຢຊູໄດ້ຊົງຊະນະຊາຕານເທິງສະຫວັນ. ພຣະອົງໄດ້ເອົາຊະນະຊາຕານທີ່ຖິ່ນທຸລະກັນດານ. ພຣະເຢຊູຊະນະຊາຕານຢູ່ເທິງໄມ້ກາງແຂນແລະພຣະອົງກໍຈະເອົາຊະນະຊາຕານໃນເວລາທີ່ສະເດັດກັບມາຄັ້ງທີສອງ.

ໃນພຣະທຳ 2ເທຊະໂລນິກ 1:8-10 ອາຈານເປົາໂລຍັງໄດ້ຂຽນກ່ຽວກັບການສະເດັດກັບມາຄັ້ງທີສອງຂອງພຣະເຢຊູ. ໃນເວລານັ້ນ ລັດຖະບານແລະອຳນາດທາງສາດສະໜາຢູ່ເທິງໂລກນີ້ທີ່ຕໍ່ສູ້ກັບພຣະເຢຊູນັ້ນຈະຖືກທຳລາຍ. ປະຊາຊົນຂອງພຣະເຈົ້າຈະຖືກຊ່ວຍໃຫ້ພົ້ນຕະຫຼອດໄປ.

`ພຣະທຳພຣະນິມິດ 19:9,17,18 ກ່າວເຖິງອາຫານແລງສອງຄາບ. ຖ້າຫາກທ່ານເປັນແຂກສຳລັບອາຫານຄາບແລງຄັ້ງທີໜຶ່ງ ທ່ານກໍຈະໄດ້ກິນອາຫານ. ຖ້າຫາກທ່ານເປັນແຂກສຳລັບອາຫານຄາບແລງຄັ້ງທີສອງ ທ່ານກໍເປັນອາຫານເອງ! ຄວາມແຕກຕ່າງລະຫວ່າງອາຫານແລງສອງຄາບສະແດງໃຫ້ເຫັນວ່າ ສົງຄາມລະຫວ່າງພຣະເຈົ້າ ແລະຊາຕານນັ້ນມີຜົນຕໍ່ທຸກໆຄົນໃນໂລກນີ້ແນວໃດ? ອາຫານແລງສອງຄາບສອນຫຍັງພວກເຮົາກ່ຽວກັບວ່າ ເປັນຫຍັງ ພວກເຮົາຈຶ່ງຈຳເປັນຕ້ອງສັດຊື່ຕໍ່ຄວາມຈິງຂອງພຣະຄຳພີແລະຕໍ່ວຽກງານທີ່ພຣະເຈົ້າຊົງປະທານໃຫ້ເຮົາເຮັດໃນຍຸກສຸດທ້າຍ?`