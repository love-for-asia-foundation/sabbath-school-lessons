---
title:  ພຣະເຢຊູຊົງສ້າງທຸກຢ່າງຂຶ້ນມາໃໝ່!
date:   23/03/2019
---

### ອ່ານສຳລັບບົດຮຽນອາທິດນີ້
ພຣະນິມິດ 19:6-9; ໂຢຮັນ 14:1-3; ພຣະນິມິດ 19:11-16; ພຣະນິມິດ 20:1-3; ເຢເລມີຢາ 4:23-26; ພຣະນິມິດ 20:4-15; ພຣະນິມິດ 21:2-8.

> <p>ຂໍ້ຄວນຈຳ</p>
> "ພຣະອົງຜູ້ຊົງປະທັບເທິງພຣະລາຊະບັນລັງໄດ້ຊົງກ່າວວ່າ, 'ເບິ່ງແມ, ເຮົາສ້າງສິ່ງທັງປວງຂຶ້ນໃໝ່' ແລະພຣະອົງຊົງກ່າວອີກວ່າ, 'ຈົ່ງຂຽນໄວ້ ເພາະວ່າຖ້ອຍຄຳເຫລົ່ານີ້ແຫລະ, ສັດຊື່ແລະທ່ຽງແທ້.' "

ເມື່ອບາບີໂລນຖືກທຳລາຍ ຄຳອະທິຖານຂອງປະຊາຊົນຂອງພຣະເຈົ້າໃນກາປະທັບອັນທີຫ້າກໍໄດ້ຮັບຄຳຕອບໃນທີ່ສຸດ. ພວກເຂົາໄດ້ເປັ່ງສຽງຮ້ອງຂຶ້ນວ່າ: "ຍັງດົນປານໃດໜໍ ພຣະອົງຈິ່ງຊົງພິພາກສາ ຕອບສະໜອງຄົນທັງຫລາຍທີ່ຢູ່ເທິງແຜ່ນດິນໂລກທີ່ໄດ້ຂ້າພວກຂ້າພະອົງນັ້ນ." (ພຣະນິມິດ 6:10). ການຮ້ອງຂອງພວກເຂົາຄືສັນຍາລັກສຳລັບສຽງຮ້ອງໄຫ້ຂອງຄົນທັງຫຼາຍຈາກສະໄໝຂອງອາເບນໄປຮອດສະໄໝຍຸກສຸດທ້າຍຜູ້ທີ່ໄດ້ທຸກທໍລະມານ ແລະໄດ້ຮັບຄວາມເຈັບປວດຍ້ອນຄວາມບາບ. ໃນທີ່ສຸດ ພຣະເຈົ້າຈະປະທານສັນຕິສຸກໃຫ້ປະຊາຊົນຂອງພຣະອົງ ແລະຈະລົງໂທດປະຊາຊົນທີ່ໄດ້ທຳລາຍ ຫຼືສັງຫານພວກເຂົາ(ເພງສັນລະເສີນ 79:5; ຮາບາກຸກ 1:2; ດານີເອນ 12:6,7). ພຣະທຳພຣະນິມິດສະແດງໃຫ້ພວກເຮົາເຫັນວ່າ ພຣະເຈົ້າຈະຢຸດຄວາມຊົ່ວຮ້າຍ ແລະຄວາມທຸກທໍລະມານທັງປວງ.

ມັນຮອດເວລາແລ້ວທີ່ພຣະເຢຊູຈະປົກຄອງເປັນກະສັດຂອງພວກເຮົາ. ບົດສຸດທ້າຍຂອງພຣະທຳພຣະນິມິດສະແດງໃຫ້ພວກເຮົາເຫັນເຖິງຈຸດຈົບຂອງບາບີໂລນ, ຊາຕານ ແລະຄວາມຊົ່ວຮ້າຍທັງຫຼາຍ. ນອກຈາກນັ້ນ ພວກເຮົາເຫັນວ່າພຣະເຈົ້າຈະເຮັດໃຫ້ແຜ່ນດິນໂລກສ້າງຂຶ້ນໃໝ່ ແລະນຳອານາຈັກຂອງພຣະອົງລົງຢູ່ແຜ່ນດິນຕະຫຼອດໄປເປັນນິດ.