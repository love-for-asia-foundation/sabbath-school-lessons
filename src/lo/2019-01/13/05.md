---
title:  ແຜ່ນດິນສະຫວັນໃໝ່ ແລະແຜ່ນດິນໂລກໃໝ່
date:   27/03/2019
---

`ອ່ານກ່ຽວກັບແຜ່ນດິນໂລກໃໝ່ໃນພຣະນິມິດ 21:2-8 ແລະໃນພຣະນິມິດ 7:15-17 ເຊັ່ນກັນ. ແຜ່ນດິນໂລກໃໝ່ນັ້ນຄືກັນກັບສວນເອເດນໃນປະຖົມມະການບົດທີ 2 ແນວໃດ?`

ປະຊາຊົນຂອງພຣະເຈົ້າຈະມີຊີວິດທີ່ປາດສະຈາກຄວາມທຸກທໍລະມານແລະຄວາມຕາຍເທິງໂລກນີ້ ຫຼັງຈາກທີ່ພຣະເຈົ້າໄດ້ສ້າງແຜ່ນດິນໂລກນັ້ນມາໃໝ່. ພຣະເຈົ້າຈະມີຊີວິດຢູ່ກັບປະຊາຊົນຂອງພຣະອົງຕະຫຼອດໄປເປັນນິດ. ການທີ່ພຣະເຈົ້າຊົງຢູ່ກັບປະຊາຊົນຂອງພຣະອົງກໍຊ່ວຍໃຫ້ພວກເຮົາເຂົ້າໃຈວ່າ ຈະບໍ່ມີຄວາມທຸກທໍລະມານ ຫຼືຄວາມຕາຍອີກຕໍ່ໄປ. ການທີ່ພຣະເຈົ້າຂອງເຮົາຢູ່ກັບເຮົາໃນແຜ່ນດິນໂລກໃໝ່ຈະປ່ຽນໂລກຂອງເຮົາໃຫ້ເປັນພຣະວິຫານ.

ຈະບໍ່ມີນ້ຳຕາ, ຄວາມຕາຍ, ຄວາມທຸກໃຈ, ການຮ້ອງໄຫ້ ຫຼືຄວາມເຈັບປວດອີກຕໍ່ໄປ. ສິ່ງທັງໝົດເຫຼົ່ານີ້ກໍເກີດຂຶ້ນຍ້ອນຄວາມບາບ. ເມື່ອພຣະເຈົ້າຢຸດຄວາມບາບໄວ້ຢ່າງນິລັນແລ້ວ "ສິ່ງທີ່ມີຢູ່ໃນຄາວກ່ອນນັ້ນກໍໄດ້ຜ່ານພົ້ນໄປແລ້ວ" (ພຣະນິມິດ 21:4)

ມາລີແລະມາທາໄດ້ເຂົ້າໃຈວ່າ ພຣະເຈົ້າຊົງມີອຳນາດທີ່ຈະເຮັດໃຫ້ທຸກສິ່ງທຸກຢ່າງໃໝ່ຂຶ້ນມາໄດ້. ເມື່ອນ້ອງຊາຍຂອງເຂົາຄື ລາຊາໂຣຕາຍໄປ, ມາທາໄດ້ບອກພຣະເຢຊູວ່າ "ຖ້າທ່ານຢູ່ທີ່ນີ້ ນ້ອງຊາຍຂອງຂ້ານ້ອຍຄົງບໍ່ຕາຍ" (ໂຢຮັນ 11:21). ສອງເອື້ອຍນ້ອງນີ້ຮູ້ວ່າຄວາມຕາຍກໍບໍ່ມີອໍານາດອັນໃດເມື່ອພຣະເຢຊູຊົງຢູ່ທີ່ນັ້ນ. ໃນທາງດຽວກັນ ພຣະເຈົ້າຈະມີຊີວິດຢູ່ກັບພວກເຮົາໃນແຜ່ນດິນໂລກໃໝ່ ແລະປົດປ່ອຍເຮົາໃຫ້ເປັນອິດສະຫຼະຈາກຄວາມເຈັບປວດ ແລະຄວາມທຸກທໍລະມານທີ່ພວກເຮົາເຫັນຕອນນີ້ແລະກໍຮູ້ສຶກໃນຊີວິດນີ້. ພຣະເຢຊູຊົງສັນຍາກັບພວກເຮົາວ່າ ເຮົາຈະມີຄວາມຫວັງນີ້.