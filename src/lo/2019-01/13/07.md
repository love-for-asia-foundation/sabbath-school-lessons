---
title:  ຂໍ້ຄິດເພີ່ມເຕີມ
date:   29/03/2019
---

ພຣະທຳພຣະນິມິດຈົບລົງດ້ວຍຄຳສັນຍາດຽວກັນທີ່ມີໃນເບື້ອງຕົ້ນ ນັ້ນກໍຄືຄຳສັນຍາຂອງການສະເດັດກັບມາຄັ້ງທີສອງຂອງພຣະເຢຊູ ແລະ ອານາຈັກຂອງພຣະອົງກໍຈະຄົງຢູ່ຕະຫຼອດໄປ. ການສະເດັດກັບມາຄັ້ງທີສອງຂອງພຣະເຢຊູຄື ສ່ວນທີ່ສຳຄັນທີ່ສຸດໃນພຣະຄຳເຫຼັ້ມນີ້.

ພຣະເຢຊູກຳລັງສະເດັດກັບມາໄວໆນີ້. ພວກເຮົາສືບຕໍ່ລໍຖ້າໃຫ້ພຣະອົງສະເດັດກັບມາ. ໃນຂະນະທີ່ພວກເຮົາລໍຖ້າ ພວກເຮົາຈຳເປັນຕ້ອງມີຄວາມເຂົ້າໃຈຢ່າງຈະແຈ້ງໃນຂ່າວສານຂອງພຣະທຳພຣະນິມິດ. ພວກເຮົາສາມາດເຂົ້າໃຈສິ່ງນີ້ໄດ້ໂດຍການອ່ານພຣະທຳພຣະນິມິດຫຼາຍເທື່ອຊ້ຳໄປຊ້ຳມາຈົນກວ່າປະຫວັດສາດຂອງໂລກນີ້ຈະສິ້ນສຸດລົງ. ຂ່າວສານໃນພຣະທຳພຣະນິມິດຊ່ວຍໃຫ້ພວກເຮົາຈື່ບາງຢ່າງທີ່ສຳຄັນໃນຂະນະທີ່ພວກເຮົາລໍຖ້າຢູ່ຄື: (1) ພວກເຮົາຈຳເປັນຕ້ອງເພັ່ງຕາໄປທີ່ພຣະເຢຊູ ຜູ້ທີ່ເປັນຄວາມຫວັງອັນດຽວຂອງເຮົາ. (2) ພຣະເຢຊູເປັນຄຳຕອບສຳລັບທຸກສິ່ງທຸກຢ່າງທີ່ຫົວໃຈເຮົາປາດຖະໜາສຳລັບຊີວິດຂອງເຮົາ. ແລະ (3) ພຣະເຢຊູເປັນຜູ້ກຳອະນາຄົດຂອງໂລກນີ້ແລະກຳອະນາຄົດຂອງເຮົາເອງໄວ້ໃນມືຂອງພຣະອົງ. 

**ຄຳຖາມຄົ້ນຄວ້າ**

`1. ໃຫ້ທ່ານຄິດກ່ຽວກັບເວລາ 1000ປີ ແລະການພິພາກສາທີ່ຈະເກີດຂຶ້ນຫຼັງຈາກທີ່ 1000ປີສິ້ນສຸດລົງ. ພຣະເຈົ້າໃຫ້ເວລາ 1000ປີເພື່ອທີ່ຈະຕອບຄຳຖາມທຸກໆຄຳຖາມກ່ອນທີ່ພຣະອົງຈະລົງໂທດຜູ້ທີ່ໄດ້ຫັນໜີຈາກພຣະອົງ. ສິ່ງນີ້ບອກຫຍັງພວກເຮົາກ່ຽວກັບຄວາມຮັກຂອງພຣະເຈົ້າສຳລັບພວກເຮົາແລະພຣະເມດຕາຂອງພຣະອົງ?`

`2. ພຣະທໍາພຣະນິມິດ 1:3 ສັນຍາວ່າຈະປະທານພຣະພອນແກ່ຄົນທີ່ຟັງ, ອ່ານ, ປະຕິບັດຕາມ ແລະເຊື່ອຟັງຄຳເຕືອນ ແລະຂ່າວສານທີ່ພິເສດໃນພຣະທຳພຣະນິມິດ. ທ່ານໄດ້ຮຽນຮູ້ສິ່ງໃດຈາກພຣະທຳນີ້ທີ່ທ່ານຕ້ອງເຊື່ອ ແລະປະຕິບັດຕາມ?`