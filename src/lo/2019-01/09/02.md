---
title:  ສັດຮ້າຍຈາກທະເລ
date:   24/02/2019
---

`ພຣະທຳພຣະນິມິດ 13:1-4,8 ແລະພຣະນິມິດ 17:8 ສະແດງໃຫ້ເຮົາເຫັນສັດຮ້າຍທີ່ມາຈາກທະເລ. ສັດຮ້າຍໂຕນີ້ມີຄວາມແຕກຕ່າງຈາກສິ່ງທີ່ມັນເປັນໃນເບື້ອງຕົ້ນໃນບາງເວລາແນວໃດ?`

ໂຢຮັນໄດ້ເຫັນສັດໂຕໃຫຍ່ພົ້ນອອກມາຈາກທະເລ. ສັດທະເລໂຕນີ້ມີຫົວເຈັດຫົວແລະເຂົາສິບອັນ ຄືກັນກັບພະຍານາກໃນພຣະນິມິດ 12:3. ຫົວເຈັດຫົວແລະເຂົາສິບອັນນັ້ນກໍສະແດງໃຫ້ເຫັນວ່າ ສັດຮ້າຍທະເລໂຕນີ້ກໍກ່ຽວຂ້ອງກັບອານາຈັກໂຣມັນ. ຫົວຂອງມັນໝາຍເຖິງອັນໃດ? ພວກມັນຄືລັດຖະບານທີ່ຊາຕານໄດ້ໃຊ້ເພື່ອໂຈມຕີປະຊາຊົນຂອງພຣະເຈົ້າເປັນໄລຍະຕ່າງໆໃນປະຫວັດສາດ (ພຣະນິມິດ 17:9-11). ຢູ່ເທິງຫົວແຕ່ລະຫົວຂອງສັດຮ້າຍທະເລນີ້ ພວກເຮົາເຫັນຊື່ອັນບໍ່ດີຂຽນໄວ້ເທິງຫົວເຫຼົ່ານັ້ນ. ຊື່ນີ້ກໍສະແດງໃຫ້ພວກເຮົາເຫັນວ່າສັດຮ້າຍໂຕນີ້ກຽດຊັງພຣະເຈົ້າ. ສັດຮ້າຍທະເລໂຕນີ້ມີເຂົາຢູ່ເທິງຫົວຂອງມັນຄືກັນແລະມີມົງກຸດເທິງເຂົາແຕ່ລະອັນ. ຊື່ອັນບໍ່ດີທີ່ຂຽນໄວ້ເທິງຫົວຂອງສັດຮ້າຍທະເລນັ້ນກໍສະແດງໃຫ້ພວກເຮົາເຫັນວ່າ ສັດຮ້າຍຄິດວ່າຕົນເອງມີອຳນາດອັນດຽວກັນກັບພຣະເຈົ້າ. ເຂົາທັງສິບອັນຊ່ວຍໃຫ້ພວກເຮົາຈື່ພຣະທຳດານີເອນ 7:24. ຂໍ້ພຣະຄຳພີຂໍ້ນີ້ກ່າວກ່ຽວກັບປະເທດຕ່າງໆເຊີ່ງມາຈາກອານາຈັກໂຣມັນຫຼັງຈາກທີ່ອານາຈັກຫຼົ້ມ. ຮູບພາບເຫຼົ່ານີ້ທີ່ກ່ຽວກັບສັດຮ້າຍກໍຊ່ວຍພວກເຮົາໃຫ້ຮູ້ວ່າສັດຮ້າຍນັ້ນແມ່ນຜູ້ໃດ. ພວກເຮົາເຫັນວ່າ ສັດຮ້າຍທະເລກໍຄືໂບດກາໂຕລິກໂຣມັນໃນສະໄໝຍຸກກາງ.