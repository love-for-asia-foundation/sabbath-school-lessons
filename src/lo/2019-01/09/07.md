---
title:  ຂໍ້ຄິດເພີ່ມເຕີມ
date:   01/03/2019
---

"ໃນເວລານີ້ ຍັງບໍ່ມີໃຜໄດ້ຮັບສັນຍາລັກຂອງສັດຮ້າຍຈາກທະເລ. ເວລາແຫ່ງການທົດສອບຍັງບໍ່ມາເຖິງ. ມີຄຣິສຕຽນທີ່ເປັນຄຣິສຕຽນແທ້ຈິງໃນແຕ່ລະຄຣິສຕະຈັກ ແລະນັ້ນກໍລວມເຖິງຄຣິສຕະຈັກ ຫຼືໂບດໂຣມັນກາໂຕລິກ. ພຣະເຈົ້າບໍ່ໄດ້ຕັດສິນຄົນສຳລັບການຕໍ່ຕ້ານຄວາມຈິງຂອງວັນສະບາໂຕ ຈົນກວ່າພວກເຂົາມີໂອກາດທີ່ຈະເຂົ້າໃຈມັນກ່ອນແລະຮູ້ວ່າພຣະອົງຊົງຕ້ອງການໃຫ້ພວກເຂົາຮັກສາວັນສະບາໂຕໃຫ້ບໍຣິສຸດ. ແຕ່ເມື່ອກົດໝາຍຈະຖືກສ້າງເພື່ອບັງຄັບຄົນທັງຫຼາຍໃຫ້ນະມັດສະການໃນວັນສະບາໂຕທີ່ຜິດ ສຽງຮ້ອງອັນດັງຂອງທູດສະຫວັນອົງທີສາມກໍຈະເຕືອນຄົນທັງຫຼາຍບໍ່ໃຫ້ນະມັດສະການສັດຮ້າຍຈາກທະເລ ແລະ 'ພຣະປອມ' ທີ່ຖືກສ້າງມາເພື່ອສັນເສີນອຳນາດຂອງມັນ. ໃນເວລານັ້ນ ພວກເຮົາຈະເຫັນວ່າການນະມັດສະການທີ່ຜິດແລະຖືກຈະແບ່ງແຍກຄົນອອກຈາກກັນ. ແລ້ວຄົນເຫຼົ່ານັ້ນຜູ້ທີ່ສືບຕໍ່ເຮັດບາບຕໍ່ສູ້ຄວາມຈິງຈະໄດ້ຮັບສັນຍາລັກຂອງສັດຮ້າຍຈາກທະເລ" (ປື້ມທ່ານນາງເອເລັນຈີ ໄວທ໌)

**ຄຳຖານຄົ້ນຄ້ວາ**

`1. ທ່ານເຫັນສິ່ງໃດເກີດຂຶ້ນໃນໂລກປະຈຸບັນນີ້ ເຊິ່ງເບິ່ງຄືກັບສິ່ງທີ່ທ່ານອ່ານເຫັນໃນພຣະນິມິດບົດທີ 13?`

`2. ໃນຂະນະທີ່ພວກເຮົາເປັນພະຍານຕໍ່ຄຣິສຕຽນທີ່ມາຈາກຄະນະອື່ນໆ ພວກເຮົາສາມາດສະແດງຄວາມເຄົາລົບຕໍ່ເຂົາແລະຕໍ່ຄວາມເຊື່ອຂອງພວກເຂົາແນວໃດ?`