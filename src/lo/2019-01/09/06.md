---
title:  ສັນຍາລັກຂອງສັດຮ້າຍຈາກທະເລ
date:   28/02/2019
---

`ອ່ານກ່ຽວກັບສັນຍາລັກຂອງສັດຮ້າຍຈາກທະເລໃນພຣະທຳພຣະນິມິດ 13:16,17. ສັນຍາລັກຂອງສັດຮ້າຍຈາກທະເລຄືຫຼັກຖານຂອງອໍານາດຂອງມັນ. ຕອນນີ້ໃຫ້ທ່ານອ່ານພຣະບັນຍັດສອງ 6:4-8. ສັດຮ້າຍເທິງບົກກໍເຮັດວຽກໃຫ້ກັບສັດຮ້າຍຈາກທະເລ ແລະເຮັດໃຫ້ສັນຍາລັກຂອງມັນຖືກປະທັບໄວ້ເທິງມືຂວາ ຫຼືເທິງໜ້າຜາກໄວ້. ສັນຍາລັກນີ້ກ່ຽວຂ້ອງແນວໃດກັບກົດບັນຍັດຂອງພຣະເຈົ້າ?`

ສັດຮ້າຍເທິງບົກນັ້ນຈະບັງຄັບປະຊາຊົນທັງຫຼາຍໃນທຸກຫົນທຸກແຫ່ງບໍ່ວ່າຈະຮັ່ງມີ ແລະທຸກຍາກໃຫ້ຍອມຮັບເອົາສັນຍາລັກຂອງສັດຮ້າຍຈາກທະເລໃສ່ເທິງມືຂວາ ຫຼືເທິງໜ້າຜາກ. ສັນຍາລັກຂອງສັດຮ້າຍຈາກທະເລນັ້ນບໍ່ແມ່ນສັນຍາລັກ ຫຼືກາຈ້ຳທີ່ພວກເຮົາເຫັນດ້ວຍຕາເປົ່າ. ຖ້າຫາກວ່າທ່ານບໍ່ສາມາດເຫັນສັນຍາລັກນີ້ແລ້ວ ການທີ່ຄົນໆໜຶ່ງມີສັນຍາລັກເທິງມືຂວາ ຫຼືເທິງໜ້າຜາກນັ້ນຈະມີຄວາມໝາຍວ່າແນວໃດ? ໃຫ້ທ່ານອ່ານເບິ່ງພຣະບັນຍັດສອງ 6:8. ທ່ານເຫັນຫຼືບໍວ່າ ໂມເຊໄດ້ສັ່ງໃຫ້ຊົນຊາດອິດສະຣາເອນນັ້ນຂຽນເອົາກົດບັນຍັດຂອງພຣະເຈົ້າໃສ່ໃນມືຂອງພວກເຂົາ ຫຼືໜ້າຜາກຂອງເຂົາໄວ້? ມືກໍຄືສັນຍາລັກສຳລັບການກະທຳ. ສ່ວນຄຳວ່າໜ້າຜາກກໍເປັນຄຳພັນລະນາພາບຂອງແນວຄິດຈິດໃຈ. ຂໍ້ມູນນີ້ຊ່ວຍໃຫ້ພວກເຮົາເຂົ້າໃຈພຣະທຳພຣະນິມິດ 23:16,17; ບາງຄົນກໍຈະຍອມຮັບເອົາສັນຍາລັກໃສ່ມືຂອງເຂົາ ເພື່ອວ່າເຂົາຈະສາມາດຮັກສາຊີວິດຂອງເຂົາໄວ້ ບາງຄົນຈະຍອມຮັບເອົາສັນຍາລັກໃສ່ໜ້າຜາກຂອງເຂົາ ເພື່ອສະແດງໃຫ້ເຫັນວ່າ ພວກເຂົານັ້ນຂາບໄຫວ້ນະມັດສະການສັດຮ້າຍຈາກທະເລໂຕນີ້ດ້ວຍສຸດໃຈເຊັ່ນກັນ.