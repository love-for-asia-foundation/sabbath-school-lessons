---
title:  ສັດຮ້າຍທີ່ມາຈາກພື້ນດິນ 
date:   26/02/2019
---

`ໂຢຮັນພັນລະນາອຳນາດຂອງສັດຮ້າຍໂຕທີສອງໃນພຣະທຳພຣະນິມິດ 13:11 ວ່າແນວໃດ? ສັດໂຕທີສອງນີ້ມາຈາກພື້ນດິນ. ເປັນຫຍັງສັດຮ້າຍໂຕນີ້ຈຶ່ງມາຈາກພື້ນດິນແລະບໍ່ແມ່ນຈາກທະເລ? (ໃຫ້ເຮົາອ່ານພຣະນິມິດ 12:14-16)`

ໂຢຮັນເຫັນສັດຮ້າຍອີກໂຕໜຶ່ງ. ແຕ່ໂຕນີ້ມາຈາກພື້ນດິນ. ສັດຮ້າຍເທິງບົກໂຕນີ້ມາຈາກພື້ນດິນດຽວກັນທີ່ພຣະເຈົ້າໄດ້ປົກປ້ອງຜູ້ຍິງ. ທ່ານຈະຈື່ວ່າ ຄຳວ່າຜູ້ຍິງນັ້ນຄືຄຳພັນລະນາສຳລັບຄຣິສຕະຈັກຂອງພຣະເຈົ້າ. ສັດຮ້າຍເທິງບົກນັ້ນໄດ້ມີຄວາມແຂງແກ່ງເມື່ອອອກຈາກດິນແດນທີ່ພຣະເຈົ້າໄດ້ປົກປັກຮັກສາຄຣິສຕະຈັກຂອງພຣະອົງ. ສິ່ງນີ້ໄດ້ເກີດຂຶ້ນໃນຕອນທ້າຍຂອງຊ່ວງເວລາ 1260ມື້ທີ່ພະຍານາກໃຫຍ່ໂຈມຕີຄຣິສຕະຈັກຂອງພຣະເຈົ້າ (ພຣະນິມິດ 12:14-16). ໃນເວລານັ້ນ ສັດຮ້າຍຈາກທະເລ ຫຼືໂບດໂຣມັນກາໂຕລິກໄດ້ຮັບຜົນກະທົບຢ່າງໜັກຈົນເກືອບຢູ່ບໍ່ໄດ້ໃນຊ່ວງການປະຕິວັດຂອງປະເທດຝຣັ່ງ. ດັ່ງນັ້ນ ສິ່ງນີ້ກໍບອກພວກເຮົາວ່າ ສັດຮ້າຍຢູ່ເທິງບົກນັ້ນແມ່ນຄຳທີ່ໃຊ້ພັນລະນາສຳລັບອຳນາດດຽວເທົ່ານັ້ນໃນຍຸກສຸດທ້າຍ ເຊິ່ງນັ້ນກໍຄື ສະຫະລັດອາເມລິກາ.

ພຣະນິມິດ 13:11 ສະແດງໃຫ້ພວກເຮົາເຫັນວ່າ ອຳນາດຂອງສັດຮ້າຍເທິງບົກທີ່ເບິ່ງຄືກັບລູກແກະນັ້ນ ຈະເລີ່ມເວົ້າຄືກັບພະຍານາກໃຫຍ່. ອຳນາດຂອງສັດຮ້າຍເທິງບົກຈະພະຍາຍາມເຮັດໃຫ້ທຸກໆຄົນເທິງໂລກນີ້ນະມັດສະການອຳນາດຂອງສັດຮ້າຍຈາກທະເລ.