---
title:  ວິທີການໃຊ້ຊີວິດອ້ອມຮອບໂຕທ່ານແລະຄອບຄົວຂອງທ່ານ
date:   10/06/2019
---

ຄອບຄົວຄື "ອົງປະກອບພຶ້ນຖານ" ຂອງຊຸມຊົນ. ດັ່ງນັ້ນມັນຈຶ່ງບໍ່ເປັນເລື່ອງ ໜ້າແປກໃຈທີ່ຈະຮຽນຮູ້ວ່າຄວາມເຊື່ອຫຼາຍຢ່າງແລະວິທີການໃຊ້ຊີວິດຫຼາຍແບບກໍຕິດພັນກັບຄອບຄົວ. ຕົວຢ່າງຕໍ່ໄປນີ້ແມ່ນຕົວຢ່າງການໃຊ້ຊີວິດໃນອະດີດ. ບໍ່ຕ້ອງສົງໄສວ່າຕົວຢ່າງເຫຼົ່ານີ້ຈະເບິ່ງຄືແປກປະຫຼາດສໍາລັບເຮົາໃນປະຈຸບັນ. ໃນຊຸມຊົນໜຶ່ງ ຜູ້ຊາຍຈະຕ້ອງກິນເນື້ອຂອງສົບພໍ່ແມ່ຕົນເອງ. ໃນອີກຊຸມຊົນໜຶ່ງ ຜູ້ຊາຍທີ່ຕ້ອງການມີເມຍຈະຕ້ອງຕັດຫົວຂອງສັດຕູໃຫ້ໄດ້ສາກ່ອນ. ຈາກນັ້ນກໍຕ້ອງເອົາຫົວນັ້ນໄປໃຫ້ພໍ່ຂອງເຈົ້າສາວເປັນຂອງຂວັນ. ຫຼັງຈາກນັ້ນຜູ້ເປັນພໍ່ຈຶ່ງອະນຸຍາດໃຫ້ຜູ້ຊາຍຄົນນີ້ແຕ່ງງານກັບລູກສາວຂອງຕົນເອງ. ວິທີການໃຊ້ຊີວິດເຫຼົ່ານີ້ໃນອະດີດອາດຈະແຕກຕ່າງຈາກທໍານຽມວິທີການທີ່ພວກເຮົາປະຕິບັດໃນສະໄໝນີ້. ແຕ່ພວກເຮົາເອງກໍມີແນວຄິດແລະຄວາມເຊື່ອກ່ຽວກັບເດັກນ້ອຍ, ກ່ຽວກັບການມີແຟນ, ການຢ່າຮ້າງ, ການແຕ່ງງານ ແລະ ກ່ຽວກັບພໍ່ແມ່. ແນວຄິດຂອງທ່ານກໍອາດຈະແຕກຕ່າງຈາກແນວຄິດຂອງຄົນອື່ນ. ພວກເຮົາຈະຕ້ອງຈື່ຄວາມຈິງນີ້ໃນຂະນະທີ່ພວກເຮົາແບ່ງປັນຂ່າວດີກັບປະຊາຊົນທີ່ຢູ່ດິນແດນໄກ. ພວກເຮົາຕ້ອງຮຽນຮູ້ທີ່ຈະເຂົ້າໃຈປະຊາຊົນແລະວິທີການໃຊ້ຊີວິດຂອງເຂົາ. ໃນເວລາດຽວກັນນັ້ນ ພວກເຮົາຈະຕ້ອງບໍ່ປ່ອຍໃຫ້ຊີວິດທີ່ແຕກຕ່າງຂອງພວກເຂົາປ່ຽນແປງສິ່ງທີ່ພວກເຮົາເຊື່ອ. ພວກເຮົາຈະຕ້ອງເຂົ້າໃຈວ່າວິທີການໃຊ້ຊີວິດເຫຼົ່ານີ້ສາມາດປ່ຽນຄອບຄົວຂອງເຮົາແບບໃດ. 

`ອ່ານກ່ຽວກັບຄົນຢູ່ໃນຂໍ້ພຣະຄໍາພີລຸ່ມນີ້. ແບບຊີວິດຂອງຄົນອື່ນໆທີ່ຢູ່ອ້ອມຂ້າງຄົນເຫຼົ່ານີ້ໄດ້ປ່ຽນແປງຄອບຄົວຂອງພວກເຂົາແບບໃດ? ຂໍ້ພຣະຄໍາພີເຫຼົ່ານີ້ສອນກົດທີ່ສໍາຄັນອັນໃດໃຫ້ແກ່ເຮົາ? ປະຖົມມະການ 16:1-3 ; ປະຖົມມະການ 35:1-4 ; ເອຊາລາ ບົດທີ10 ; 1ກະສັດ 11:1.`