---
title:  ຄອບຄົວແຫ່ງຄວາມເຊື່ອ
date:   08/06/2019
---

### ອ່ານສໍາລັບອາທິດນີ້
ກິດຈະກໍາ 10:1-28, 34, 35; ປະຖົມມະການ 18:19; ປະຖົມມະການ 12:1-5; ໂຢຮັນ 3:16. 

> <p>ຂໍ້ຄວນຈໍາ</p>
> "ດ້ວຍເຫດນີ້ ເມື່ອເຮົາມີຝູງພະຍານຫຼວງຫຼາຍຢູ່ຮອບຂ້າງຢ່າງນີ້ແລ້ວ ພວກເຮົາຈົ່ງຊັດຖິ້ມທຸກຢ່າງທີ່ຖ່ວງຢູ່ ແລະຜິດບາບທີ່ຕິດແໜ້ນໂດຍງ່າຍ ສ່ວນການແລ່ນແຂ່ງທີ່ກໍານົດໄວ້ຕໍ່ໜ້າພວກເຮົານັ້ນ ຈົ່ງພາກັນແລ່ນດ້ວຍຄວາມພາກພຽນພະຍາຍາມ. ຈົ່ງປັກຕາເບິ່ງພຣະເຢຊູເຈົ້າຜູ້ບຸກເບີກຄວາມເຊື່ອ ແລະຜູ້ຊົງເຮັດໃຫ້ຄວາມເຊື່ອຂອງພວກເຮົາເຖິງທີ່ສໍາເລັດ. ພຣະອົງໄດ້ຊົງອົດທົນຕໍ່ໄມ້ກາງແຂນເພາະເຫັນແກ່ຄວາມຍິນດີທີ່ຕັ້ງໄວ້ຕໍ່ໜ້າພຣະອົງ ພຣະອົງຊົງຖືວ່າຄວາມລະອາຍນັ້ນບໍ່ເປັນສິ່ງສໍາຄັນ ຈຶ່ງໄດ້ປະທັບລົງເບື້ອງຂວາພຣະທີນັ່ງຂອງພຣະເຈົ້າ." (ເຮັບເລີ 12:1,2).

ວິທີການດໍາເນີນຊີວິດທີ່ຢູ່ອ້ອມຂ້າງເຮົາກໍນໍາບັນຫາແລະຄໍາຖາມຫຼາຍຢ່າງມາໃຫ້ເຮົາ ແຕ່ຂ່າວດີກໍຄືພຣະຄໍາພີນັ້ນມີຄໍາຕອບໃຫ້ແກ່ຄໍາຖາມເຫຼົ່ານີ້. ພວກເຮົາຈະມາຮຽນຮູ້ວິທີທີ່ພວກເຮົາຈະເປັນ "ຄອບຄົວແຫ່ງຄວາມເຊື່ອ" ໃນຊຸມຊົນຂອງເຮົາ. "ເພື່ອວ່າພວກເຈົ້າຈະບໍ່ຖືກຕິຕຽນແລະບໍ່ມີຄວາມຜິດ ເປັນລູກຂອງພຣະເຈົ້າຜູ້ປາສະຈາກຄວາມຜິດໃນການດໍາເນີນຊີວິດຢູ່ໃນໂລກທີ່ເຕັມໄປດ້ວຍການສໍ້ໂກງແລະຊົ່ວຊ້າ ພວກເຈົ້າຕ້ອງສ່ອງແຈ້ງຢູ່ໃນທ່າມກາງພວກເຂົາ ດັ່ງດວງດາວທີ່ສ່ອງແສງຢູ່ໃນທ້ອງຟ້າ" (ຟີລິບປອຍ 2:15).