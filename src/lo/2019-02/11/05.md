---
title:  ຄວາມເຊື່ອຂອງບັນພະບູລຸດ
date:   12/06/2019
---

`ແມ່ນຫຍັງໄດ້ເກີດຂຶ້ນຕໍ່ຄວາມເຊື່ອໃນພຣະເຈົ້າຂອງຊົນຊາດອິດສະລາເອນ ຫຼັງຈາກທີ່ໂຢຊວຍແລະຜູ້ນໍາຄົນອື່ນໆທີ່ຢູ່ໃນສະໄໝຂອງໂຢຊວຍໄດ້ຕາຍໄປ? ອ່ານ 2:7-13 ສໍາລັບຄໍາຕອບ.` 

ຜົນວິໄຈຄົ້ນຄວ້າໄດ້ສະແດງໃຫ້ເຫັນວ່າ ປະຊາຊົນຜູ້ທີ່ໄດ້ເລີ່ມຄຣິສຕະຈັກ ຫຼື ສາສະໜານັ້ນ ໄດ້ມີຄວາມເຊື່ອທີ່ເຂັ້ມແຂງໃນຫຼັກຂໍ້ເຊື່ອຂອງເຂົາ. ກຸ່ມຄົນເຫຼົ່ານີ້ກໍເປັນກຸ່ມຄົນທີ່ຈະຢືນຢັດຢ່າງໝັ້ນຄົງສໍາລັບຄວາມຈິງເຫຼົ່ານີ້. ແຕ່ເມື່ອຕົກມາຮອດລຸ້ນລູກແລະລຸ້ນຫຼານຂອງເຂົາ ສິ່ງຕ່າງໆກໍປ່ຽນໄປ. ລຸ້ນລູກລຸ້ນຫຼານກໍມັກຈະບໍ່ມີ ”ໄຟ” ທີ່ລຸກຢູ່ໃນໃຈຂອງເຂົາສໍາລັບຄວາມຈິງເຫຼົ່ານີ້. 

`ມີບາງຄົນບອກວ່າ: ”ພຣະເຈົ້າບໍ່ມີຫຼານ, ມີແຕ່ລູກເທົ່ານັ້ນ. ເປັນຫຍັງປະໂຫຍກນີ້ຈຶ່ງເປັນຄວາມຈິງ? ໃຫ້ທ່ານອ່ານ  ໂຢຮັນ 1:12,13 ; ໂຢຮັນ 3:7 ; ແລະ 1ໂຢຮັນ 5:1 ສໍາລັບຊອກຫາຄໍາຕອບ.`

ຄວາມເຊື່ອອັນແທ້ຈິງນັ້ນບໍ່ແມ່ນສິ່ງທີ່ທ່ານຈະມີຕັ້ງແຕ່ເກີດ. ມັນບໍ່ແມ່ນສິ່ງທີ່ເປັນກໍາມະພັນສືບຕໍ່ກັນມາໃນຄອບຄົວ. ແຕ່ລະຄົນນັ້ນຈໍາເປັນຕ້ອງຮູ້ພຣະເຢຊູດ້ວຍຕົນເອງ. ພໍ່ແມ່ສາມາດສອນລູກຂອງຕົນເອງກ່ຽວກັບບາງສິ່ງບາງຢ່າງເທົ່ານັ້ນ. ສຸດທ້າຍທາງເລືອກກໍຂຶ້ນຢູ່ກັບລູກເອງ. ຄຣິສຕະຈັກແລະພໍ່ແມ່ຈໍາເປັນຕ້ອງເຮັດທຸກຢ່າງທີ່ພວກເຂົາສາມາດເຮັດໄດ້ເພື່ອຊ່ວຍລູກໃຫ້ຕ້ອງການເລືອກສິ່ງທີ່ຖືກຕ້ອງ. ແຕ່ໃນທີ່ສຸດແລ້ວພວກເຂົາແຕ່ລະຄົນກໍຕ້ອງຕັດສິນໃຈດ້ວຍຕົນເອງວ່າຈະຮັບເອົາຄວາມລອດ ຫຼື ຄວາມຫຼົງຫາຍ.