---
title:  ຄອບຄົວຂອງທ່ານ ແລະ ເວລາແຫ່ງການປ່ຽນແປງ
date:   11/06/2019
---

ການປ່ຽນແປງຄືສ່ວນໜຶ່ງຂອງຊີວິດ ແລະມັນກໍຄືສ່ວນໜຶ່ງຂອງຊີວິດຄອບຄົວເຊັ່ນກັນ. ພວກເຮົາບໍ່ສາມາດຫຼີກໜີການປ່ຽນແປງໄດ້. ການປ່ຽນແປງບາງຢ່າງກໍເກີດຂຶ້ນໂດຍບໍ່ມີການບອກເຕືອນລ່ວງໜ້າເຊັ່ນ: ຄວາມຕາຍ, ບັນຫາຕ່າງໆ, ສົງຄາມ, ການເຈັບປ່ວຍ, ການຍ້າຍບ່ອນຢູ່ ຫຼື ການຖືກອອກວຽກ. ການປ່ຽນແປງບາງຢ່າງເກີດຂຶ້ນເພາະການປ່ຽນແປງຂອງລັດຖະບານ ຫຼື ປະເທດ. ແຕ່ການປ່ຽນແປງອື່ນໆກໍເກີດຂຶ້ນໂດຍຊຸມຊົນ ຫຼື ວິທີການໃຊ້ຊີວິດຂອງຊຸມຊົນນັ້ນ. 

ຕໍ່ໄປນີ້ຄືຕົວຢ່າງຂອງເວລາທີ່ຍາກລໍາບາກແລະການປ່ຽນແປງທີ່ຍາກລໍາບາກທີ່ໄດ້ເກີດຂຶ້ນກັບບຸກຄົນທີ່ຢູ່ໃນພຣະຄໍາພີ. ສິ່ງທີ່ໄດ້ເກີດຂຶ້ນນັ້ນໄດ້ປ່ຽນແປງຊີວິດຂອງເຂົາແນວໃດ? ແມ່ນຫຍັງໄດ້ໃຫ້ກໍາລັງແລະການສະໜັບສະໜູນພວກເຂົາໃນຊ່ວງເວລານີ້? ຖ້າທ່ານຢູ່ໃນສະຖານະການເຫຼົ່ານີ້ ທ່ານຈະປະຕິບັດແຕກຕ່າງຈາກບຸກຄົນເຫຼົ່ານີ້ ຫຼື ບໍ່? ຖ້າຫາກແຕກຕ່າງຈະແຕກຕ່າງແນວໃດ? ອັບລາຮາມ, ຊາລາ ແລະ ໂລດ (ປະຖົມມະການ 12:1-5); ຮາດາຊາ ( ເອສເທີ 2:7-9); ດານີເອນ, ຮານາເນຍ, ມີຊາເອນ ແລະ ອາຊາເຣຍ (ດານີເອນ ບົດທີ1 ). 

ການປ່ຽນແປງກໍນໍາການເສຍສູນມາ. ຫຼັງຈາກນັ້ນພວກເຮົາກໍກັງວົນກ່ຽວກັບສິ່ງທີ່ຈະເກີດຂຶ້ນໃນອະນາຄົດ. ບາງຄອບຄົວກໍເຂັ້ມແຂງກວ່າຄອບຄົວອື່ນ. ການປ່ຽນແປງຈະຊ່ວຍໃຫ້ພວກເຂົາເຕີບໂຕຂຶ້ນ. ພວກເຂົາຈະມີວິນຍານທີ່ດີຂຶ້ນ. ແຕ່ການປ່ຽນແປງສາມາດທໍາລາຍຄອບຄົວທີ່ອ່ອນແອ. ຊາຕານກໍໂຈມຕີພວກເຮົາໃນເວລາທີ່ມີການປ່ຽນແປງແລະມີບັນຫາເມື່ອພວກເຮົາຮູ້ສຶກອ່ອນແອແລະຢ້ານກົວ. ຊາຕານຈະຫວັງວ່າພວກເຮົາຈະສົງໄສໃນພຣະເຈົ້າແລະບໍ່ໄວ້ວາງໃຈພຣະອົງ. ແຕ່ເລື່ອງຕ່າງໆທີ່ພວກອ່ານນັ້ນສາມາດສອນພວກເຮົາໃຫ້ມີຄວາມເຂັ້ມແຂງໃນຊ່ວງເວລາທີ່ມີການປ່ຽນແປງແລະມີເວລາທີ່ຍາກລໍາບາກ. 

`ທ່ານຮູ້ຜູ້ໃດຜູ້ໜຶ່ງ (ຫຼືຄອບຄົວໃດໜຶ່ງ) ທີ່ກໍາລັງຢູ່ໃນທ່າມກາງການປ່ຽນແປງອັນເລວຮ້າຍໃນຊີວິດ ຫຼື ບໍ່? ທ່ານສາມາດເຮັດສິ່ງໃດເພື່ອຊ່ວຍເຫຼືອ ແລະ ໃຫ້ກໍາລັງໃຈພວກເຂົາ?`