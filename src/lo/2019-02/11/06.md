---
title:  ຂ່າວດີກ່ຽວກັບພຣະເຢຊູມີແຕ່ດີຂຶ້ນເລື້ອຍໆ
date:   13/06/2019
---

`ອ່ານໂຢຮັນ 3:16; ມັດທາຍ 28:5 - 7; ໂລມ 1:16,17; 1ໂກລິນໂທ 2:2; 2ໂກລິນໂທ 5:18-21. ມີ "ຂ່າວສານ" ອັນໃດໃນຂໍ້ພຣະຄໍາພີນີ້ສໍາລັບພວກເຮົາ?` 

ພຣະຄໍາພີໃໝ່ສະແດງໃຫ້ພວກເຮົາເຫັນວ່າ ຂ່າວດີນັ້ນໄດ້ປ່ຽນແປງຊີວິດຂອງຜູ້ຕິດຕາມພຣະເຢຊູ. ພວກເຂົາໄດ້ຕ້ອນຮັບເອົາເຊິ່ງກັນໃນເຮືອນຂອງເຂົາ. ພວກເຂົາໄດ້ສຶກສາພຣະຄໍາພີຮ່ວມກັນ. ພວກເຂົາໄດ້ອະທິຖານ ແລະກິນເຂົ້າຮ່ວມກັນ. ພວກເຂົາໄດ້ໃຊ້ເງິນແລະທີ່ດິນຮ່ວມກັນ. ພວກເຂົາໄດ້ດູແລເຊິ່ງກັນແລະກັນ. ແລ້ວແມ່ນຫຍັງໄດ້ເກີດຂຶ້ນ? ຄອບຄົວຂອງເຂົາທັງໝົດກໍໄດ້ມອບຊີວິດໃຫ້ແກ່ພຣະເຢຊູ! ສິ່ງນີ້ໄດ້ເກີດຂຶ້ນຍ້ອນຜູ້ຕິດຕາມພຣະເຢຊູນັ້ນເປັນຄົນສົມບູນແບບບໍ? ພວກເຂົາໄດ້ມີການໂຕ້ຖຽງກັນແລະບໍ່ເຫັນດີນໍາກັນບໍ? ແມ່ນ. ແຕ່ຜູ້ຕິດຕາມຂອງພຣະເຢຊູນັ້ນໄດ້ເຫັນຄວາມຕ້ອງການຂອງພຣະເຈົ້າແລະຄວາມຕ້ອງການທີ່ຈະມີເຊິ່ງກັນແລະກັນ. ພວກເຂົາໄດ້ເຮັດວຽກຢ່າງໜັກເພື່ອທີ່ຈະຫາຄວາມສະຫງົບສຸກແລະຄວາມສາມັກຄີໃນຄຣິສຕະຈັກ. ພວກເຂົາຕ້ອງການຄໍາອະທິຖານຂອງພຣະເຢຊູໃນສວນເກັດເຊມາເນໃຫ້ເປັນຈິງສໍາລັບພວກເຂົາ. ພວກເຮົາຕ້ອງການທີ່ຈະຮ່ວມເຂົ້າກັນທາງດ້ານແນວຄິດແລະຈິດໃຈ (ໂຢຮັນ 17:20-23). ດັ່ງນັ້ນພວກເຂົາໄດ້ແບ່ງປັນຄວາມເຊື່ອຂອງພວກເຂົາໃຫ້ກັນແລະກັນ. ພວກເຂົາໄດ້ເປັນພະຍານຕໍ່ຄົນອື່ນຜູ້ທີ່ບໍ່ໄດ້ເຊື່ອໃນຄວາມຈິງ. ພວກເຂົາໄດ້ສ່ຽງຊີວິດເພື່ອຄວາມເຊື່ອຂອງເຂົາ. 

`ພວກເຮົາຈະຕ້ອງການສິ່ງດຽວກັນນີ້. ພວກເຮົາຈະຕ້ອງເຮັດສິ່ງທີ່ຜູ້ຕິດຕາມພຣະເຢຊູໄດ້ເຮັດ.`