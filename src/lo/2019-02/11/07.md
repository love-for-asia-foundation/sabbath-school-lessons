---
title:  ຂໍຄິດເພີ່ມເຕີມ
date:   14/06/2019
---

“ສາສະໜາຂອງພຣະເຢຊູເຮັດໃຫ້ພວກເຮົາເປັນຄົນທີ່ດີຂຶ້ນ. ມັນພັດທະນາແນວຄິດແລະການກະທໍາຂອງເຮົາໃຫ້ດີຂຶ້ນ. ໃນເວລາດຽວກັນນັ້ນສາສະໜາ ຫຼື ຄວາມເຊື່ອໃນພຣະເຢຊູກໍສະແດງໃຫ້ພວກເຮົາເຫັນວ່າພຣະເຈົ້າຊົງຮັກເຮົາຢ່າງຫຼວງຫຼາຍ. ພຣະເຈົ້າຊົງຊື້ເຮົາດ້ວຍໂລຫິດຂອງພຣະບຸດຜູ້ທີ່ໄດ້ຕາຍເພື່ອເຮົາ. ພວກເຮົາຈະໄດ້ພົບກັນອີກທີ່ພຣະບາດຂອງພຣະເຢຊູ. ຄົນທຸກຍາກກໍຈະພົບກັບຄົນຮັ່ງມີ. ຄົນທໍາມະດາກໍຈະພົບກັບຄົນທີ່ມີປັນຍາ. ໃນຂະນະທີ່ພວກເຮົາພົບກັນທີ່ພຣະບາດຂອງພຣະເຢຊູນັ້ນ ພວກເຮົາກໍລືມຄວາມປາຖະໜາຂອງເຮົາທີ່ຢາກຈະເປັນທີຫນຶ່ງ. ເມື່ອພວກເຮົາເບິ່ງໄປທີ່ພຣະອົງພວກເຮົາກໍຢຸດຄິດວ່າຕົນເອງນັ້ນດີກວ່າຄົນອື່ນ. ຄວາມບາບຂອງເຮົາກໍທໍາຮ້າຍຮ່າງກາຍຂອງພຣະອົງ. ພຣະອົງໄດ້ປະຖິ້ມສະຫວັນເພື່ອທີ່ຈະມາແລະຊ່ວຍພວກເຮົາໃຫ້ລອດ. ຊີວິດຂອງພຣະອົງທີ່ເຕັມໄປດ້ວຍຄວາມຮັກກໍເຮັດໃຫ້ຄວາມເຫັນແກ່ໂຕຂອງເຮົາທີ່ມີໃນໃຈນັ້ນໄດ້ຮັບຄວາມອັບອາຍ. ພວກເຮົາຮູ້ສຶກອັບອາຍຍ້ອນຄວາມຍິ່ງຜະຫຍອງຂອງເຮົາ. ພວກເຮົາຮູ້ສຶກອັບອາຍທີ່ຕ້ອງການເປັນທີໜຶ່ງ. ສາສະໜາຂອງພຣະເຢຊູນັ້ນເຮັດໃຫ້ພວກເຮົາສະອາດແລະບໍລິສຸດ. ມັນແຍກເຮົາອອກຈາກຄວາມບາບ. ມັນລວບລວມເຮົາທັງໝົດເຂົ້າເປັນໜຶ່ງໃນຄວາມຈິງ. ພວກເຮົາລ້ວນແຕ່ເພິ່ງພຣະເຢຊູ ຜູ້ທີ່ໄຖ່ເຮົາດ້ວຍເລືອດຂອງພຣະອົງ. ພຣະເຢຊູໄດ້ເຊື່ອມຕໍ່ເຮົາກັບພຣະເຈົ້າອີກເທື່ອໜຶ່ງ.” (ປຶ້ມທ່ານນາງ ເອເລັນຈີໄວທ໌) 

**ຄໍາຖາມສົນທະນາ**

`1.	ອ່ານຂໍ້ຄວາມທີ່ທ່ານນາງ ເອເລັນ ຈີໄວທ໌ ໄດ້ຂຽນອີກເທື່ອໜຶ່ງ. ທ່ານເຫັນກົດທີ່ສໍາຄັນອັນໃດໃນຄໍາເວົ້າຂອງລາວ? ການປະຕິບັດຕາມກົດເຫຼົ່ານີ້ນັ້ນສາມາດປ່ຽນແປງຊີວິດຄອບຄົວຢ່າງຍິ່ງໃຫຍ່ແນວໃດ?`

`2. ຄຣິສຕະຈັກທ້ອງຖິ່ນຂອງທ່ານກໍາລັງເຮັດສິ່ງໃດເພື່ອຊ່ວຍຄົນໜຸ່ມໃນຄຣິສຕະຈັກໃຫ້ຍອມຮັບເອົາພຣະເຢຊູ? ຊັ້ນຮຽນຂອງທ່ານເຮັດສິ່ງໃດເພື່ອຊ່ວຍຄຣິສຕະຈັກໃນວຽກງານອັນສໍາຄັນນີ້?` 

`3. ຊຸມຊົນຂອງທ່ານແລະວິທີການໃຊ້ຊີວິດໃນຊຸມຊົນນັ້ນຊ່ວຍຄອບຄົວຂອງທ່ານໃຫ້ເຂັ້ມແຂງຂຶ້ນແນວໃດ? ຫຼື ສິ່ງເຫຼົ່ານັ້ນເຮັດໃຫ້ຄອບຄົວຂອງທ່ານອ່ອນແອລົງແນວໃດ?`