---
title:  ຍຶດໝັ້ນໃນສິ່ງທີ່ດີ
date:   09/06/2019
---

`ອ່ານກິດຈະການ 10:1-28, 34, 35. ພວກເຮົາສາມາດຮຽນຮູ້ກົດສໍາຄັນອັນໃດ ຈາກຂໍ້ພຣະຄໍາພີເຫຼົ່ານີ້? ກົດນີ້ສາມາດຊ່ວຍພວກເຮົາບໍ່ໃຫ້ຕັດສິນຄົນທີ່ໃຊ້ຊີວິດແຕກຕ່າງຈາກພວກເຮົາແນວໃດ?` 

ພຣະເຢຊູໄດ້ຊົງຕາຍເພື່ອທຸກຄົນຢູ່ເທິງໂລກນີ້. ແຕ່ຄົນຈໍານວນຫຼວງຫຼາຍກໍບໍ່ຮູ້ກ່ຽວກັບຄວາມຈິງອັນມະຫັດສະຈັນນີ້. ດັ່ງນັ້ນ, ພວກເຮົາຈຶ່ງຕ້ອງອອກໄປບອກພວກເຂົາກ່ຽວກັບຄວາມຈິງນີ້. ພວກເຮົາຕ້ອງຈື່ວ່າ ພຣະເຈົ້າຊົງຮັກທຸກໆຄົນໃນແບບດຽວກັນ.

`ອ່ານກິດຈະການ 15:19, 20, 28, 29; 1ໂກລິນໂທ 2:2 ແລະ 1ເທຊະໂລນິກ 5:21, 22. ຂໍ້ພຣະຄໍາພີເຫຼົ່ານີ້ສອນພວກເຮົາໃຫ້ຮູ້ອັນໃດ? ຄຣິສຕຽນໃນສະໄໝພຣະຄໍາພີໃໝ່ນັ້ນໄດ້ຕັດສິນແນວໃດກ່ຽວກັບການແບ່ງປັນຂ່າວດີກັບຜູ້ໃຊ້ຊີວິດທີ່ແຕກຕ່າງ?`

ຜູ້ປະກາດພຣະຄໍາພີສາມາດຍອມຮັບຄວາມເຊື່ອທີ່ດີໃນຊຸມຊົນໃດໜຶ່ງ. ພວກເຂົາສາມາດຊ່ວຍໃຫ້ຄວາມເຊື່ອເຫຼົ່ານີ້ເຕີບໃຫຍ່ຢ່າງເຂັ້ມແຂງຂຶ້ນໃນຊຸມຊົນນີ້ເຊັ່ນດຽວກັນ. 

ໃນເວລາດຽວກັນນັ້ນ ພວກເຮົາຈະຕ້ອງບໍ່ເຮັດໃຫ້ຄວາມຈິງຂອງພຣະເຈົ້ານັ້ນສໍາຄັນໜ້ອຍກວ່າຄວາມເປັນຈິງ. ປະຫວັດສາດຂອງຄຣິສຕະຈັກສະແດງໃຫ້ພວກເຮົາເຫັນສິ່ງທີ່ເກີດຂຶ້ນເມື່ອຄົນເຮົາຍົກເອົາຄວາມເຊື່ອຂອງຕົນເອງແລະວິທີການໃຊ້ຊີວິດຂອງຕົນເອງມາເປັນສິ່ງສໍາຄັນຫຼາຍກວ່າຄວາມຈິງໃນພຣະຄໍາພີ. ຊາຕານກໍມີຄວາມສຸກເມື່ອມັນເຮັດໃຫ້ປະຊາຊົນສັບສົນກັບຄວາມຈິງ. ແຕ່ພຣະເຢຊູໄດ້ຊື້ເຮົາໄວ້ດ້ວຍພະໂລຫິດຂອງພຣະອົງ. ພຣະອົງໄດ້ມາຊ່ວຍພວກເຮົາໃຫ້ລອດຈາກຄວາມບາບແລະຈາກຄໍາຫຼອກລວງຂອງຊາຕານ. ພຣະວິນຍານບໍລິສຸດຂອງພຣະເຈົ້າກໍໄດ້ນໍາພາຜູ້ຕິດຕາມຂອງພຣະເຈົ້າເຂົ້າຫາຄວາມຈິງທັງໝົດ. (ໂຢຮັນ 16:13). 

`ຄວາມເຊື່ອຂອງທ່ານແຕກຕ່າງຈາກຄວາມເຊື່ອ ແລະວິທີການໃຊ້ຊີວິດຂອງຄົນອື່ນທີ່ຢູ່ອ້ອມຂ້າງທ່ານແນວໃດ? ຄວາມເຊື່ອຂອງທ່ານມາຈາກຄວາມເຊື່ອເຫຼົ່ານີ້ ແລະວິທີການໃຊ້ຊີວິດເຫຼົ່ານີ້ຫຼາຍຊໍ່າໃດ?`