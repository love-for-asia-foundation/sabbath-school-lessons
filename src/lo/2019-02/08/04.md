---
title:  ຄວາມສຸກຂອງການເປັນພໍ່ແມ່
date:   21/05/2019
---

`ໃຫ້ເຮົາອ່ານເພງສັນລະເສີນ ບົດທີ127. ຂໍ້ຄວາມພື້ນຖານຂອງບົດເພງສັນລະເສີນບົດສັ້ນໆນີ້ແມ່ນຫຍັງ? ມັນສອນກົດລະບຽບທີ່ສໍາຄັນກ່ຽວກັບວິທີການໃຊ້ຊີວິດຢູ່ອັນໃດແດ່?`

ຄໍາສັ່ງຂອງພຣະເຈົ້າຄື: “ຈົ່ງຝືກເດັກນ້ອຍໃນທາງທີ່ລາວຄວນຈະຍ່າງໄປ ແລະເມື່ອລາວເຖົ້າແກ່ແລ້ວ ລາວຈະບໍ່ຫວິດຈາກທາງນັ້ນ.” (ສຸພາສິດ 22:6) ຄໍາສັ່ງນີ້ບໍ່ໄດ້ໝາຍຄວາມວ່າພໍ່ແມ່ຄວນຈະຢູ່ໃກ້ລູກຂອງເຂົາຢູ່ຕະຫຼອດເວລາເພື່ອຮັບປະກັນວ່າລູກຂອງເຂົາຈະບໍ່ເຮັດຜິດຈັກເທື່ອ! 

ພວກເຮົາຕ້ອງການຢາກຈະເຫັນລູກຂອງເຮົາເຕີບໃຫຍ່ຂຶ້ນ ຈາກແອນ້ອຍທີ່ໜ້າຮັກເປັນຜູ້ໃຫຍ່ທີ່ດີທີ່ຮູ້ຈັກຮັກ ແລະຮັບໃຊ້ພຣະເຢຊູ. ໃນຖານະທີ່ເປັນພໍ່ແມ່ ພວກເຮົາສາມາດປະຕິບັດຕາມແຜນການອັນພິເສດຂອງພຣະເຈົ້າທີ່ມີໄວ້ສໍາລັບລູກຂອງພວກເຮົາໃນພະບັດຍັນສອງ ບົດທີ6. ແຜນການນີ້ຈະຊ່ວຍໃຫ້ລູກຂອງເຮົາເຕີບໂຕເປັນຜູ້ໃຫຍ່ທີ່ມີຈິດວິນຍານທີ່ເຂັ້ມແຂງ. ມີສີ່ຢ່າງສໍາຄັນທີ່ພວກເຮົາຈໍາເປັນຕ້ອງເຮັດກ່ອນທີ່ພວກເຮົາຈະປະຕິບັດຕາມແຜນກໍຄື: (1) ພວກເຮົາຈະຕ້ອງຍອມຮັບວ່າພຣະເຢຊູເປັນ “ພຣະຜູ້ເປັນເຈົ້າ...ເປັນພຣະເຈົ້າຂອງເຮົາ” (ພຣະບັນຍັດສອງ 6:4). (2) ພວກເຮົາຈະຕ້ອງຮັກພຣະເຢຊູດ້ວຍສຸດໃຈຂອງເຮົາ (ພຣະບັນຍັດສອງ 6:5). (3) ພວກເຮົາຈະຕ້ອງຍອມຮັບວ່າພຣະຄໍາພີເປັນພຣະຄໍາຂອງພຣະເຈົ້າ (ພຣະບັນຍັດສອງ 6:6) ແລະ (4) ພວກເຮົາຈະຕ້ອງແບ່ງປັນສິ່ງທີ່ພວກເຮົາຮູ້ກ່ຽວກັບພຣະອົງນັ້ນກັບລູກຫຼານຂອງເຮົາ (ພຣະບັນຍັດສອງ 6:20-23).