---
title:  ຂໍ້ຄິດເພີ່ມເຕີມ
date:   24/05/2019
---

“ຈົ່ງໃຊ້ເວລາລົມແລະອະທິຖານກັບລູກທີ່ຍັງນ້ອຍຂອງທ່ານ. ຢ່າປ່ອຍໃຫ້ສິ່ງໃດມາກີດຂວາງເວລາອັນພິເສດນີ້. ບອກໝູ່ເພື່ອນຂອງທ່ານວ່າ: ‘ພຣະເຈົ້າໄດ້ມອບວຽກງານໃຫ້ກັບຂ້ອຍ. ຂ້ອຍບໍ່ມີເວລາທີ່ຈະມານັ່ງແລະ ຟັງເລື່ອງບໍ່ດີກ່ຽວກັບຄົນອື່ນ! ທ່ານຄວນຮູ້ສຶກວ່າ: ວຽກຂອງທ່ານໃນຖານະເປັນພໍ່ ຫຼື ແມ່ນັ້ນເປັນສິ່ງທີ່ສໍາຄັນ. ໜ້າທີ່ອັນທໍາອິດຂອງທ່ານກໍຄືກຽມລູກຂອງທ່ານໃຫ້ພ້ອມສໍາລັບສະຫວັນ.” (ປຶ້ມທ່ານນາງ ເອເລັນ ຈີ ໄວທ໌)

**ຄໍາຖາມສົນທະນາ**

`1.	ການທີ່ເປັນ “ລູກ” ຂອງພຣະເຈົ້ານັ້ນໝາຍຄວາມວ່າແນວໃດ? ໃຫ້ທ່ານອະທິບາຍຄໍານີ້. ການພັນລະນາພາບຂອງຄໍາເວົ້ານີ້ຊ່ວຍໃຫ້ພວກເຮົາສະບາຍໃຈຂຶ້ນແນວໃດ?`

`2.	ແມ່ນຊ່ວງເວລາໃດທີ່ດີທີ່ສຸດສໍາລັບພໍ່ແມ່ທີ່ຈະເລີ່ມສອນລູກຂອງເຂົາໃຫ້ເຊື່ອຟັງພໍ່ແມ່? ວິທີການສອນລູກໃຫ້ເຊື່ອຟັງພໍ່ແມ່ນັ້ນຄືວິທີໃດ? ເປັນຫຍັງພໍ່ແມ່ຈຶ່ງຈໍາເປັນຕ້ອງປະຕິບັດຕາມແຜນການຂອງພຣະເຈົ້າ ກ່ອນທີ່ພວກເຂົາຈະຄາດຫວັງວ່າລູກຂອງເຂົານັ້ນຈະເຊື່ອຟັງພໍ່ແມ່?`

`3.	ໃຫ້ທ່ານຄິດເພີ່ມເຕີມກ່ຽວກັບຄວາມໝາຍຂອງການເປັນພໍ່ ຫຼື ແມ່ລ້ຽງດ່ຽວ. ໂບດຂອງທ່ານສາມາດຊ່ວຍພໍ່ແມ່ລ້ຽງດ່ຽວແລະລູກຂອງເຂົາດ້ວຍວິທີທາງໃດແດ່?`

`4.	ພວກເຮົາສາມາດໃຫ້ກໍາລັງໃຈສະໜັບສະໜູນພໍ່ແມ່ທີ່ມີລູກຜູ້ທີ່ໄດ້ຫັນໜີຈາກພຣະເຈົ້າໄດ້ດ້ວຍວິທີທາງໃດແດ່?`