---
title:  ສອນລູກຂອງທ່ານໃຫ້ຕິດຕາມພຣະເຢຊູ
date:   22/05/2019
---

`ອ່ານກ່ຽວກັບບັນພະບູລຸດໃນ ປະຖົມມະການ 18:18,19 ແລະ 1 ຊາມູເອນ 3:10-14. ພໍ່ແຕ່ລະຄົນນັ້ນໄດ້ລ້ຽງລູກຂອງຕົນເອງແນວໃດ?`

ພຣະເຈົ້າໄດ້ສັ່ງໃຫ້ຜູ້ປົກຄອງກໍຄືພໍ່ແມ່ນັ້ນໃຫ້ສົ່ງເສີມລູກຂອງເຂົາໃຫ້ຕິດຕາມທາງຂອງພຣະອົງ. ພໍ່ແມ່ຫຼາຍຄົນເຊື່ອວ່າ ວິທີການສອນແລະການວ່າກ່າວຕັກເຕືອນທີ່ດີທີ່ສຸດນັ້ນຄືການຕີດ້ວຍໄມ້ແສ້ (ສຸພາສິດ22:15 ; ສຸພາສິດ 23:13 ; ສຸພາສິດ 29-15). ຫຼາຍໆເທື່ອຂໍ້ພຣະຄໍາພີເຫຼົ່ານີ້ໃນສຸພາສິດກໍຖືກໃຊ້ໃນທາງທີ່ຜິດ. ຜູ້ປົກຄອງບາງຄົນລົງໂທດລູກຂອງເຂົາເພື່ອບັງຄັບໃຫ້ເດັກນ້ອຍນັ້ນເຊື່ອຟັງ. ແຕ່ຫຼາຍເທື່ອເດັກນ້ອຍກໍຕໍ່ຕ້ານພໍ່ແມ່ແລະຕໍ່ຕ້ານພຣະເຈົ້າ. 

ພຣະຄໍາພີສອນພໍ່ແມ່ໃຫ້ມີຄວາມເມດຕາເຫັນອົກເຫັນໃຈຕໍ່ລູກຂອງເຂົາ. (ເອເຟໂຊ 6:4 ; ໂກໂລຊາຍ 3:21). ຜູ້ປົກຄອງຕ້ອງສອນລູຸກຂອງເຂົາໃຫ້ເປັນຜູ້ບໍລິສຸດ (ເພງສັນລະເສີນ 78:5; ສຸພາສິດ 22:6; ເອເຊຢາ 38:19 ; ໂຈເອນ 1:3). ໃນຖານະທີ່ເປັນຜູ້ປົກຄອງ ຫຼື ພໍ່ແມ່ ພວກເຮົາຈະຕ້ອງເອົາໃຈໃສ່ຄວາມຕ້ອງການຂອງລູກຂອງເຮົາ (2 ໂກລິນໂທ 12:14). ພວກເຮົາຈະຕ້ອງເປັນຕົວຢ່າງທີ່ດີໃຫ້ພວກເຂົາໄດ້ປະຕິບັດຕາມ (ປະຖົມມະການ 18:19; ອົບພະຍົບ 13:8; ຕີໂຕ 2:2). ພຣະຄໍາພີບອກພວກເຮົາໃຫ້ຈັດການບໍລິຫານຄອບຄົວໃນທາງທີ່ຖືກຕ້ອງ (1 ຕີໂມທີ 3:4,5,12). ພວກເຮົາຈະຕ້ອງສະແດງຄວາມຮັກຂອງພຣະເຈົ້າໃຫ້ລູກຂອງເຮົາເຫັນໃນທຸກໆຢ່າງທີ່ພວກເຮົາເຮັດ (ເອເຊຢາ 66:13 ; ເພງສັນລະເສີນ; ລູກາ 11:11).