---
title:  ເມື່ອລູກຂອງທ່ານຫັນອອກຈາກທາງຂອງພຣະເຈົ້າ
date:   23/05/2019
---

`ອ່ານສຸພາສິດ 22:6. ຂໍ້ພຣະຄໍາພີນີ້ມີຄວາມໝາຍວ່າແນວໃດ? ຂໍ້ພຣະຄໍາພີນີ້ເປັນຄໍາສັນຍາທີ່ບໍ່ມີວັນລົ້ມເລີກບໍ? ໃຫ້ອະທິບາຍຄໍາຕອບຂອງທ່ານ.` 

ບາງເທື່ອບາງທີໃນຖານະເປັນພໍ່ເປັນແມ່ ທ່ານກໍອາດຈະເຮັດທຸກຢ່າງໃຫ້ຖືກຕ້ອງ. ທ່ານໃຊ້ເວລາກັບລູກ. ທ່ານສອນສິ່ງທີ່ຖືກຕ້ອງໃຫ້ກັບເຂົາ. ທ່ານໃຊ້ຊີວິດທີ່ບໍລິສຸດ. ທ່ານສົ່ງລູກໄປຮຽນບ່ອນທີ່ດີໆ. ທ່ານພາເຂົາໄປໂບດໃນທຸກໆວັນສະບາໂຕ. ທ່ານພາພວກເຂົາເຮັດວຽກພິເສດເພື່ອຮັບໃຊ້ພຣະເຈົ້າ. ແຕ່ແລ້ວກໍເກີດອັນໃດຂຶ້ນ? ພວກເຂົາໃຫຍ່ຂຶ້ນແລ້ວກໍອອກຈາກໂບດ. ຄວາມເຈັບປວດທີ່ໄດ້ຮັບຈາກສິ່ງນີ້ກໍຫຼວງຫຼາຍເມື່ອມັນເກີດຂຶ້ນ. ທ່ານອາດຮູ້ສຶກຄືກະວົນກະວາຍຢູ່ຕະຫຼອດເວລາ. ທ່ານຫ່ວງໃຍກ່ຽວກັບລູກຂອງທ່ານຢູ່ຕະຫຼອດເວລາ. ພວກເຂົາຈະໄດ້ລອດ ຫຼື ບໍ່? ແຕ່ສິ່ງທີ່ເກີດຂຶ້ນນັ້ນບໍ່ແມ່ນຄວາມຜິດຂອງພໍ່ແມ່ຢູ່ສະເໝີໄປ. ເດັກນ້ອຍກໍມີແນວຄິດຂອງເຂົາເອງ. ໃນທີ່ສຸດແລ້ວພວກເຂົາກໍຕ້ອງຮັບຜິດຊອບຕໍ່ພຣະເຈົ້າສໍາລັບການເລືອກແລະການປະພຶດຂອງພວກເຂົາ. 

ຄຣິສຕຽນບາງຄົນຄິດວ່າຄໍາເວົ້າໃນສຸພາສິດ 22:6 ເປັນຄໍາສັນຍາທີ່ບໍ່ສາມາດປ່ຽນແປງໄດ້. ພວກເຂົາຄິດວ່າພຣະເຈົ້າຈະຊ່ວຍລູກຂອງເຂົາໃຫ້ພົ້ນໄດ້ຍ້ອນວ່າພວກເຂົາໄດ້ລ້ຽງດູເຂົາໃນທາງທີ່ຖືກຕ້ອງແລ້ວ. ແຕ່ຄໍາສຸພາສິດກໍໃຫ້ກົດລະບຽບທີ່ສໍາຄັນແກ່ເຮົາ. ກົດລະບຽບເຫຼົ່ານີ້ບໍ່ໄດ້ເປັນດັ່ງຄໍາສັນຍາທີ່ບໍ່ມີວັນປ່ຽນແປງຈັກເທື່ອ. ຄໍາສຸພາສິດ 22:6 ບອກພວກເຮົາວ່າ ບົດຮຽນທີ່ເຮົາສອນລູກຂອງເຮົານັ້ນຈະຢູ່ກັບເຂົາໄປຕະຫຼອດຊີວິດ.