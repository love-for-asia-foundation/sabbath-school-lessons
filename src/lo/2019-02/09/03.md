---
title:  ການສູນເສຍຄວາມໄວ້ວາງໃຈ - ພາກທີ1
date:   27/05/2019
---

`ເມື່ອທ່ານສູນເສຍຄວາມໄວ້ວາງໃຈຂອງທ່ານແລ້ວ ທ່ານຈະຮັກສາຄວາມສໍາພັນກັບໝູ່ເພື່ອນ ຫຼື ກັບຄູ່ຊີວິດຂອງທ່ານໄດ້ຢ່າງໃດ? ທ່ານຈະຟື້ນຟູສະພາບຈິດໃຈຂອງທ່ານແລະຮຽນຮູ້ທີ່ຈະໄວ້ວາງໃຈໃນຄົນອື່ນອີກເທື່ອໜຶ່ງໄດ້ຢ່າງໃດ? ສໍາລັບຄໍາຕອບ ໃຫ້ທ່ານອ່ານ 1ເປໂຕ 5:6,7 ; 1ໂຢຮັນ 4:18 , ຢາໂກໂບ 5:16 ; ມັດທາຍ 6:14,15.`

ຄົນບາບບໍ່ສາມາດຮູ້ສຶກເຖິງຄວາມຮັກແບບອາກາເປ້ດ້ວຍຕົນເອງໄດ້. ດັ່ງນັ້ນພວກເຮົາຈະຕ້ອງເຊີນພຣະເຢຊູເຂົ້າມາສູ່ຈິດໃຈຂອງເຮົາ. ແລ້ວ “ຄວາມຮັກ” ຂອງພຣະອົງຈະດໍາລົງຊີວິດຢູ່ໃນເຮົາໂດຍພຣະວິນຍານອັນບໍລິສຸດຂອງພຣະອົງ (ໂລມ 5:5; ໂລມ 8:9,11). ການຮຽນຮູ້ທີ່ຈະໄວ້ວາງໃຈອີກເທື່ອໜື່ງນັ້ນກໍ່ຄືກັບການເດີນທາງໄກ. ທ່ານຈະຕ້ອງກ້າວໄປເທື່ອລະຂັ້ນ. 

ເມື່ອມີຄົນຫັກຫຼັງ ຫຼື ບໍ່ຊື່ສັດຕໍ່ທ່ານແລ້ວ ທ່ານຄວນຈະຕ້ອງເຮັດສິ່ງໃດກ່ອນໝູ່ເພື່ອຢຽວຢາຕົວເອງ? ຄົນທີ່ໄດ້ເຮັດຜິດຕໍ່ອີກຄົນໜື່ງຈະຕ້ອງສາລະພາບຄວາມຜິດທີ່ຕົນໄດ້ກະທຳ ແລະຄົນໆນັ້ນກໍຈະຕ້ອງມີຄວາມສັດຊື່ແລະຍອມເປີດເຜີຍກ່ຽວກັບສິ່ງທີ່ໄດ້ເກີດຂື້ນ. ລາວຈະຕ້ອງບໍ່ກ່າວເລື່ອງຂີ້ຕົວະໃດໆ ຫຼື ປົກປິດຄວາມຈິງ. ການສ້າງເລື່ອງທີ່ບໍ່ຈິງຂຶ້ນມາເພີ່ມເຕີມຈະທຳລາຍຄວາມໄວ້ວາງໃຈທີ່ທ່ານພະຍາຍາມສ້າງຂຶ້ນມາໃໝ່ ແລະຖ້າຫາກຄວາມໄວ້ວາງໃຈຂອງທ່ານຖຶກທຳລາຍເປັນຄັ້ງທີ່ສອງ ມັນກໍຈະຢຽວຢາຮັກສາຍາກວ່າຄັ້ງທຳອິດ. ການສ້າງຄວາມໄວ້ວາງໃຈຕ້ອງໃຊ້ເວລາ. ພວກເຮົາຈະຕ້ອງມີຄວາມອົດທົນ. ແຮງຄວາມຜິດຮ້າຍແຮງເທົ່າໃດ ກໍ່ຍິ່ງໃຊ້ເວລາເພື່ອຢຽວຢາຮັກສາໃຈຫຼາຍຂຶ້ນເທົ່ານັ້ນ. ບາງຄັ້ງທ່ານອາດຈະຄິດວ່າ ທ່ານບໍ່ໄດ້ຮັບການຢຽວຢາເລີຍ! ມື້ໜຶ່ງທ່ານອາດຈະເຕັມໄປດ້ວຍຄວາມຫວັງ. ແລ້ວມື້ຕໍ່ມາທ່ານກໍ່ຢາກຍອມແພ້ແລະໜີໄປ. ແຕ່ຫຼາຍໆຄົນກໍສາມາດສ້າງຊີວິດແຕ່ງງານທີ່ພັງທະລາຍໄປແລ້ວໃຫ້ກັບຄຶນມາໃໝ່. ດ້ວຍການຊ່ວຍເຫຼືອຈາກພຣະເຈົ້າ ຊີວິດແຕ່ງງານຂອງເຂົາໄດ້ມີຄວາມເຂັ້ມແຂງ ແລະມີຄວາມສຸກຫຼາຍກວ່າເກົ່າ.