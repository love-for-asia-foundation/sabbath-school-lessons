---
title:  ການສູນເສຍຊີວິດ
date:   30/05/2019
---

`ອ່ານ 1ໂກລິນໂທ 15:26. ຂໍ້ພຣະຄໍາພີນີ້ອະທິບາຍວ່າຄວາມຕາຍນັ້ນແມ່ນແນວໃດ? ເປັນຫຍັງຂໍ້ພຣະຄຳພີນີ້ຈື່ງເວົ້າກ່ຽວກັບຄວາມຕາຍໃນຮູບແບບນີ້?`

ຊີວິດແຫ່ງຄວາມເຈັບປວດແລະທຸກທໍລະມານນີ້ກໍຢຸດຕິລົງສຳລັບທຸກໆຄົນທີ່ຕາຍ. ແຕ່ຄົນທີ່ມີຊີວິດຢູ່ນັ້ນກໍສືບຕໍ່ທີ່ຈະຮູ້ສຶກໂສກເສົ້າຍ້ອນຄວາມຕາຍ. ແຕ່ບໍ່ແມ່ນທຸກຄົນທີ່ຈະຮູ້ສຶກເສົ້າໃນແບບດຽວກັນ ເມື່ອພວກເຂົາສູນເສຍຄົນທີ່ພວກເຂົາຮັກ. ສີ່ງທຳອິດທີ່ຄົນສ່ວນຫລາຍຮູ້ສຶກນັ້ນກໍຄືການຕົກໃຈ. ພວກເຂົາອາດຈະມີຄວາມຍາກລຳບາກໃນການຮັບຄວາມຈິງຂອງການຕາຍ. ການຕົກໃຈນັ້ນຄືວິທີການທີ່ຄວາມຄິດຂອງທ່ານໃຊ້ເພື່ອປົກປ້ອງທ່ານຈາກສີ່ງທີ່ເກີດຂຶ້ນ. ອາການຕົກໃຈອາດຈະຄົງຢູ່ເປັນເວລາ2-3ເດຶອນ. ຫຼັງຈາກທີ່ອາການຕົກໃຈຫມົດໄປ ທ່ານອາດຈະຄິດເຖີງຄົນທີ່ທ່ານຮັກນັ້ນຢູ່ຕະຫລອດເວລາ. ເທື່ອນີ້ອາດຈະເກີດຂື້ນເປັນໄລຍະເວລາ 6ເດືອນ ຫາ 1ປີ.

ແລ້ວທ່ານຈະຮູ້ສຶກໂສກເສົ້າຢ່າງຫລວງຫລາຍພາຍໃນໃຈ. ຄວາມຮູ້ສຶກອາດຈະມີເປັນເວລາຍາວນານ. ມັນອາດຈະເປັນຊ່ວງເວລາທີ່ເຈັບປວດທີ່ສຸດ. ໃນຊ່ວງໄລຍະເວລານີ້ ທ່ານຈະຄ່ອຍໆຮຽນຮູ້ທີ່ຈະຍອມຮັບການສູນເສຍຂອງຄົນທີ່ທ່ານຮັກ. ທ່ານອາດຈະມີຄວາມຮູ້ສຶກຫລາຍໆຢ່າງໃນຊ່ວງເວລານີ້ເຊັ່ນ: ຄວາມໂກດຮ້າຍ ຄວາມຮູ້ສຶກຜິດຄວາມທຸກໃຈ ຄວາມເສົ້າໃຈ ແລະຄວາມກັງວົນ. ທ່ານບໍ່ຄວນຈະພະຍາຍາມລືມຄວາມເຈັບປວດ ຫລື ຄວາມຊົງຈຳ.ນັ້ນບໍ່ແມ່ນເປົ້າຫມາຍຫລືຈຸດປະສົງຂອງທ່ານ. ໃນຕອນທ້າຍຂອງໄລຍະເວລານີ້ ທ່ານຈະຕ້ອງການເລີ່ມເຮັດສິ່ງຕ່າງໆໃນຊີວິດທ່ານທີ່ທ່ານເຄີຍເຮັດອີກເທື່ອຫນື່ງ.

`ອ່ານ ໂລມ 8:31-39; ພະນິມິດ 21:4; 1ໂກລິນໂທ 15:52-57. ຂໍ້ພະຄຳພີເຫຼົ່ານີ້ໃຫ້ຄວາມຫວັງແລະການປອບໃຈອັນໃດໃຫ້ກັບທ່ານ?`