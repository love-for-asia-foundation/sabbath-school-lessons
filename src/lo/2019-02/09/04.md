---
title:  ການສູນເສຍຄວາມໄວ້ວາງໃຈ - ພາກທີ2
date:   28/05/2019
---

`ພຣະຄໍາພີມີເລື່ອງລາວກ່ຽວກັບຄອບຄົວທີ່ທຳຮ້າຍສະມາຊິກຄອບຄົວຂອງຕົນເອງ. ທ່ານຮູ້ສຶກແນວໃດກ່ຽວກັບເລື່ອງເຫຼົ່ານີ້. ທ່ານຄິດວ່າເປັນຫຍັງພຣະເຈົ້າຈຶ່ງເອົາເລື່ອງເຫຼົ່ານີ້ມາໄວ້ໃນພຣະຄໍາພີ? ອ່ານປະຖົມມະການ 37:17-28 ; 2 ຊາມູເອນ 13:1-22; 2 ກະສັດ 16:3 , 2 ກະສັດ 17:17 ; 2 ກະສັດ 21:6`

ເປັນຫຍັງຄົນບາງຄົນຈຶ່ງຕົບຕີຄົນອື່ນ? ຫຼືຈັບຄົນອື່ນໃນທາງທີ່ຜິດ? ພວກເຂົາເຮັດແບບນັ້ນເພື່ອວ່າພວກເຂົາຕ້ອງການທີ່ຈະຄວບຄຸມຄົນອື່ນ. ການປະພຶດແບບນີ້ກໍຊົ່ວຮ້າຍ. ມັນບໍ່ມີຄໍາແກ້ໂຕອັນໃດສໍາລັບການກະທໍານີ້. ການດື່ມ, ຄວາມກົດດັນ ຫຼື ຄວາມຄຽດ, ເພດສໍາພັນ ຫຼື ຄວາມໂກດຮ້າຍກໍບໍ່ສາມາດເປັນເຫດຜົນສໍາລັບການກະທໍາທີ່ບໍ່ດີ. ຢ່າໄດ້ໂຍນຄວາມຜິດໃສ່ຄົນທີ່ຖືກທໍາຮ້າຍ. ຜູ້ທີ່ຖືກທໍາຮ້າຍກໍບໍ່ໄດ້ເຮັດອັນໃດໃຫ້ຜູ້ທີ່ທໍາຮ້າຍເຂົາຕ້ອງມາທໍາຮ້າຍເຂົາ. ຄົນທີ່ທໍາຮ້າຍຄົນອື່ນກໍບິດເບືອນຄວາມຮັກ. ນັ້ນເປັນເລື່ອງທີ່ບໍ່ຖືກຕ້ອງ. “ຄວາມຮັກບໍ່ເຮັດອັນຕະລາຍແກ່ເພື່ອນບ້ານ" (ໂລມ 13:16). ຄົນທີ່ຕົບຕີຄົນອື່ນກໍປ່ວຍ. ພວກເຂົາຕ້ອງການຄວາມຊ່ວຍເຫຼືອ. ກ່ອນອື່ນພວກເຂົາຈະຕ້ອງກ່າວວ່າ: ພວກເຂົາມີປັນຫາ. ແລ້ວພວກເຂົາກໍຕ້ອງເປີດຫົວໃຈຂອງເຂົາໃຫ້ກັບພຣະເຈົ້າ. ພຣະເຈົ້າສາມາດຊ່ອຍເຫຼືອພວກເຂົາໃຫ້ຢຸດທໍາຮ້າຍຄົນອື່ນໆ. ພຣະອົງສາມາດຊ່ວຍໃຫ້ຢຸດທໍາຮ້າຍຄົນອື່ນໆ. ພຣະອົງສາມາດຊ່ອຍຜູ້ທີ່ມັກໂຈມຕີຄົນອື່ນໃຫ້ເຊົາການປະພຶດອັນບໍ່ດີຂອງເຂົາ. ພຣະເຈົ້າຈະຊ່ອຍຄົນເຫຼົ່ານີ້ໃຫ້ເຮັດສິ່ງທີ່ຖືກຕ້ອງກັບຄົນທີ່ພວກເຂົາໄດ້ທໍາຮ້າຍ. ຄວາມຮັກຂອງພຣະເຈົ້າຈະຢຽວຢາຮັກສາຈິດໃຈອັນຊົ່ວຮ້າຍຂອງເຮົາ.ແລ້ວພະເຈົ້າຈະຊ່ວຍພວກເຂົາໃຫ້ຮັກຄົນອື່ນໃນທາງທີ່ຖືກຕ້ອງ (ອ່ານເອເຟໂຊ 3:20).

`ທ່ານສາມາດແບ່ງປັນຄໍາເວົ້າທີ່ປອບໃຈແລະໃຫ້ຄວາມຫວັງອັນໃດກັບຜູ້ທີ່ຖືກຕົບຕີຫຼືທໍາຮ້າຍ? ເປັນຫຍັງມັນຈື່ງສຳຄັນຫລາຍທີ່ຈະຊ່ວຍຄົນໆນັ້ນໃຫ້ຮູ້ສຶກປອດໄພແລະຮູ້ສຶກວ່າໄດ້ຮັບຄວາມຫ່ວງໃຍ?`