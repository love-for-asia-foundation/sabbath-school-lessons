---
title:  ເມື່ອພວກເຮົາສູນເສຍອິດສະຫຼະພາບຂອງເຮົາ
date:   29/05/2019
---

`ແມ່ນຫຍັງແນ່ທີ່ສາມາດເຮັດໃຫ້ຄົນເຮົາເລີ່ມມີນິດໄສທີ່ບໍ່ດີ? ໃຫ້ທ່ານອ່ານ ລູກາ 16:13; ໂລມ 6:16; ຢາໂກໂບ 1:13-15; 1ໂຢຮັນ 2:16.`

ຄວາມບາບແລະການປະພຶດທີ່ບໍ່ດີນັ້ນອາດຈະບໍ່ແມ່ນສີ່ງດຽວກັນສະເຫມີໄປ. ທ່ານສາມາດເຮັດສີ່ງໃດສີ່ງຫນື່ງທີ່ເປັນຄວາມບາບ ແຕ່ສີ່ງນັ້ນອາດຈະບໍ່ແມ່ນນິໄສອັນບໍ່ດີ. ແຕ່ແນ່ນອນວ່າ ຖ້າຫາກທ່ານກະທຳຄວາມບາບນັ້ນຫຼາຍໆເທື່ອແລ້ວ ຄວາມບາບນີ້ກໍ່ສາມາດເປັນນິໄສອັນບໍ່ດີໄດ້. ນີ້ເປັນເຫດຜົນທີ່ພວກເຮົາຄວນຂໍໃຫ້ພຣະເຈົ້າຊ່ວຍເຮົາໃຫ້ຢຸດຄວາມບາບກ່ອນທີ່ມັນຈະກາຍເປັນນິໄສອັນບໍ່ດີ. ຄຳຕອບດຽວທີ່ແທ້ຈິງສຳລັບຄວາມບາບແລະນິໄສທີ່ບໍ່ດີນັ້ນແມ່ນການມີຫົວໃຈດວງໃຫມ່. ມີແຕ່ພຣະເຈົ້າເທົ່ານັ້ນທີ່ສາມາດປະທານຫົວໃຈດວງໃຫມ່ໃຫ້ໄດ້. “ຜູ້ທີ່ຢູ່ຝ່າຍພຣະເຢຊູຄຣິດກໍໄດ້ເອົາຄວາມປາດຖະຫນາກັບຕັນຫາຂອງມະນຸດທຳມະດານັ້ນຄຶງໄວ້ທີ່ໄມ້ກາງແຂນແລ້ວ.” (ຄາລາເຕຍ 5:24).

`ການຕອກຕົວຕົນແລະນິໄສອັນເກົ່າຂອງຕົນໄວ້ເທິງໄມ້ກາງແຂນນັ້ນໝາຍຄວາມວ່າແນວໃດ? ອາຈານເປົາໂລອະທິບາຍວ່າ “ແຕ່ຈົ່ງປະດັບຕົວດ້ວຍພຣະເຢຊູຄຣິດເຈົ້າແລະຢ່າຈັດຫາອັນໃດເພື່ອບໍາລຸງຕັນຫາຂອງເນື້ອກາຍ” (ໂລມ 6:8-13). ດັ່ງນັ້ນພວກເຮົາຈະຕ້ອງປະຕິບັດຕາມສີ່ງທີ່ອາຈານເປົາໂລກ່າວ. ພວກເຮົາຈະຕ້ອງແຂວນຫຼືປະຖີ້ມນິໄສອັນບໍ່ດີຂອງເຮົາໄວ້ທີ່ໄມ້ກາງແຂວນ. ແລ້ວພວກເຮົາຈື່ງຈະສາມາດມີຊີວິດຢູ່ສຳລັບພຣະເຢຊູ (ໂລມ 6:8-13).`