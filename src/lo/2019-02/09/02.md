---
title:  ການສູນເສຍສຸຂະພາບ
date:   26/05/2019
---

`ອ່ານເລື່ອງໃນພຣະທໍາມາລະໂກ 5:22-24; 35-43; ມັດທາຍ 15:22-28; ລູກາ 4:38,39 ແລະ ໂຢຮັນ 4:46-54. ເລື່ອງຕ່າງໆເຫຼົ່ານີ້ມີຄວາມຄ້າຍຄືກັນແນວໃດ?`

ໃນແຕ່ລະເລື່ອງພວກເຮົາຈະເຫັນສະມາຊິກຄອບຄົວຄົນໜຶ່ງກໍາລັງຂໍພຣະເຢຊູໃຫ້ຊ່ອຍອີກຄົນໜຶ່ງໃນຄອບຄົວຂອງພວກເຂົາ. 

ແມ່ນແລ້ວ ພວກເຮົາຮູ້ສຶກເຈັບປວດຍ້ອນຄວາມບາບ. ຄວາມບາບໄດ້ນໍາຄວາມຕາຍມາແລະຍັງໄດ້ນໍາຄວາມເຈັບປວດແລະການເຈັບປ່ວຍມາເຊັ່ນກັນ. ພວກເຮົາອາດຈະຮູ້ສຶກໃຈຮ້າຍ. ພວກເຮົາອາດຈະຕ້ອງຮ້ອງຂຶ້ນວ່າ: “ພຣະອົງເຈົ້າຂ້າ ພຣະອົງເຈົ້າຂ້າ ເປັນຫຍັງພຣະອົງຈຶ່ງຊົງປະຖິ້ມຂ້ານ້ອຍໄວ້ຢູ່ຄົນດຽວ? ພຣະອົງຊົງຢູ່ໄກເກີນໄປທີ່ຈະມາຊ່ອຍຂ້ານ້ອຍ. ພຣະອົງຊົງຢູ່ໄກເກີນທີ່ຈະໄດ້ຍິນສຽງຮ້ອງຂໍຂອງຂ້າພຣະອົງ.” (ເພງສັນລະເສີນ 22:1)

ດາວິດໄດ້ນໍາຄໍາຖາມຂອງລາວ, ຄວາມໂຫດຮ້າຍ ແລະ ຄວາມເຈັບປວດຂອງລາວມາຫາພຮະເຈົ້າ. ພວກເຮົາກໍຄວນເຮັດແບບນັ້ນເຊັ່ນດຽວກັນ.

ພວກເຮົາຈະບໍ່ມີວັນເຂົ້າໃຈການເຈັບປວດຢ່າງແທ້ຈິງຈົນກວ່າພຣະເຢຊູເອົາຊະນະຄວາມຕາຍໃນມື້ທີ່ພຮະອົງສະເດັດກັບມາ. ແຕ່ໃນຂະນະທີ່ເຮົາລໍຖ້າເຫດການນີ້ໃຫ້ເກີດຂຶ້ນນັ້ນ ພວກເຮົາກໍສາມາດຮຽນຮູ້ຄວາມຈິງທີ່ສໍາຄັນບາງຢ່າງກ່ຽວກັບຄວາມເຈັບປວດແລະການເຈັບປ່ວຍຈາກພຣະຄໍາພີ. ຄວາມເຈັບປວດຂອງໂຢບນັ້ນກໍຮ້າຍແຮງແຕ່ມັນກໍໄດ້ຊ່ວຍໃຫ້ລາວໃກ້ຊິດກັບພຮະເຈົ້າຫຼາຍຂຶ້ນ. (ໂຢບ 42:5) ເປົາໂລໄດ້ຢູ່ກັບຄວາມເຈັບປວດເປັນເວລາດົນນານ. ວິທີທີ່ເພິ່ນໄດ້ປະຕິບັດນັ້ນກໍສະແດງໃຫ້ພວກເຮົາເຫັນວ່າ ຄວາມເຈັບປວດຂອງເຮົານັ້ນສາມາດເຮັດໃຫ້ພວກເຮົາເປັນຄົນທີ່ດີຂຶ້ນໄດ້. ຄວາມເຈັບປວດຂອງເຮົາສາມາດຊ່ວຍໃຫ້ພວກເຮົາຮຽນຮູ້ວິທີການປອບປະໂລມຄົນອື່ນທີ່ກໍາລັງມີຄວາມເຈັບປວດເຊັ່ນດຽວກັນ. ນອກຈາກນັ້ນ ຄວາມເຈັບປວດຍັງສາມາດສອນພວກເຮົາໃຫ້ມີຄວາມຮັກຕໍ່ຄົນທີ່ສ້າງຄວາມເຈັບປວດໃຫ້ຜູ້ອື່ນ. ຄວາມເຈັບປວດສາມາດຊ່ວຍໃຫ້ພວກເຮົາເປັນຜູ້ຮັບໃຊ້ທີ່ດີຂຶ້ນສໍາລັບພຣະເຈົ້າ.