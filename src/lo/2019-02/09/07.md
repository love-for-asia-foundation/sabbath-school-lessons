---
title:  ສຶກສາເພີ່ມເຕີມ
date:   31/05/2019
---

ໃນບາງເວລາຊີວິດຂອງເຮົາກໍມີຄວາມຍາກລຳບາກ. ໃນຊ່ວງເວລາເຫຼົ່ານັ້ນ ພວກເຮົາຄວນຈະແລ່ນເຂົ້າຫາພຣະເຈົ້າ. ພວກເຮົາຄວນເຊື່ອວ່າພະອົງຈະຊົງຊ່ວຍເຮົາ. ພຣະເຈົ້າຊົງຍິ່ງໃຫຍ່ແລະເຂັ້ມແຂງ. ພຣະອົງສາມາດຊ່ວຍເຮົາແລະປົດປ່ອຍໃຫ້ພວກເຮົາເປັນອິດສະຫຼະ. ທ່ານຕ້ອງການພຣະພອນຂອງພຣະເຈົ້າຢ່າງແທ້ຈິງ ຫຼື ບໍ? ຖ້າຕ້ອງການ ທ່ານກໍຕ້ອງທູນຂໍຈາກພຣະອົງ. ພຣະອົງຈະຊົງປະທານໃຫ້ກັບທ່ານ. ມັນຄືໜ້າທີ່ຂອງເຮົາທີ່ຈະອະທິຖານ. ແມ່ນແລ້ວພວກເຮົາຈໍາເປັນຕ້ອງອະທິຖານ. ແຕ່ຂໍໃຫ້ເຮົາຢ່າລືມສັນລະເສີນພຣະເຈົ້າເຊັ່ນກັນ. ພວກເຮົາຍັງຕ້ອງຂອບຄຸນພຣະເຈົ້າຫຼາຍກວ່າທີ່ເຮົາເຮັດໃນເວລານີ້. ພຣະເຈົ້າຊົງເປັນຜູ້ປະທານພອນຂອງເຮົາທັງໝົດ. ນອກຈາກນັ້ນ ພວກເຮົາຍັງຈະຕ້ອງຮູ້ສຶກຂອບພຣະຄຸນພຣະເຈົ້າ. ພວກເຮົາຄວນຄິດກ່ຽວກັບພຣະເມດຕາທີ່ພຣະເຈົ້າຊົງສະແດງໃຫ້ແກ່ເຮົາ. ພວກເຮົາຄວນສັນເສີນພຣະນາມອັນບໍລິສຸດຂອງພຣະອົງຫຼາຍຂຶ້ນເຊັ່ນກັນ ແມ່ນແຕ່ໃນເວລາທີ່ຍາກລໍາບາກ ເວລາທີ່ພວກເຮົາໂສກເສົ້າ. (ທ່ານນາງ ເອເລັນຈີໄວທ໌)
 
**ຄໍາຖາມສົນທະນາ**

`1.	ພຣະທໍາ 1ໂກລິນໂທ 13:5 ຊ່ອຍໃຫ້ພວກເຮົາເຂົ້າໃຈວ່າການໃຫ້ອະໄພຄື ການບໍ່ຊອບຈົດຈຳຄວາມຜິດ. ເປັນຫຍັງການໃຫ້ອະໄພຈຶ່ງສໍາຄັນ ເມື່ອພວກເຮົາກໍາລັງພະຍາຍາມທີ່ຈະຢຽວຢາຮັກສາຄວາມສໍາພັນແລະຊີວິດແຕ່ງງານທີ່ແຕກຫັກ? ພຣະທໍາ ມັດທາຍ 6:12-5 ແລະ ມັດທາຍ 18:21,22 ຊ່ອຍຕອບຄໍາຖາມນີ້ແນວໃດ?`

`2.	ຄວາມຄິດຂອງເຮົາກ່ຽວກັບພຣະເມດຕາຂອງພຣະເຈົ້ານັ້ນຊ່ອຍພວກເຮົາໃຫ້ຮູ້ສຶກດີຂຶ້ນໃນຊ່ວງເວລາທີ່ໂສກເສົ້າ ຫຼື ຍາກລໍາບາກໃນຊີວິດແນວໃດ?` 

`3.	ບາງທີອາດມີບາງຄົນທີ່ທ່ານຮູ້ຈັກໄດ້ສູນເສຍຄົນທີ່ສໍາຄັນໃນຊີວິດຂອງເຂົາ ຫຼື ບາງທີທ່ານອາດຈະຮູ້ຈັກໃຜບາງຄົນທີ່ສູນເສຍຄວາມໄວ້ວາງໃຈ. ຄອບຄົວໃນຄຣິສຕະຈັກຂອງທ່ານຈະສາມາດຊ່ອຍຄົນເຫຼົ່ານີ້ແນວໃດ?`