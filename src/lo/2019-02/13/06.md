---
title:  ວຽກງານຂອງເອລີຢາໃນຍຸກສຸດທ້າຍ
date:   27/06/2019
---

`ອ່ານລູກາ 1:17. ໃຫ້ທ່ານອະທິຖານໃນຂະນະທີ່ອ່ານຂໍ້ພຣະຄຳພີນີ້. ຂໍໃຫ້ພຣະເຈົ້າຊ່ວຍທ່ານໃຫ້ເຂົ້າໃຈຄຳເວົ້າເຫຼົ່ານີ້. ພຣະຄຳຕອນນີ້ສະແດງໃຫ້ເຫັນຂ່າວສານຂອງຄຣິສຕະຈັກຄະນະວັນເສົາແລະວຽກງານທີ່ພຣະເຈົ້າໄດ້ມອບໃຫ້ຄຣິສຕະຈັກເຮັດຄືແນວໃດ?`

ປະຊາຊົນເທິງໂລກນີ້ຈຳເປັນຕ້ອງເຫັນຄວາມຮັກຂອງພຣະເຈົ້າຢ່າງແຮງ. ພວກເຂົາຈະຕ້ອງເຫັນຕົວຢ່າງຂອງຄົນທີ່ບໍ່ເຫັນແກ່ຕົວ. ພວກເຂົາຈຳເປັນຕ້ອງເຫັນຕົວຢ່າງຂອງຄົນທີ່ຫ່ວງໃຍຄົນອື່ນແລະມີຄວາມຊື່ສັດຕໍ່ພຣະເຈົ້າ. ພຣະເຈົ້າສາມາດຊ່ວຍຄອບຄົວຄຣິສຕຽນໃຫ້ເປັນຕົວຢ່າງຂອງຄວາມຈິງ ແລະຄວາມຮັກຂອງພຣະອົງ ເພື່ອໃຫ້ຄົນທັງຫຼາຍໃນໂລກນີ້ໄດ້ເຫັນ. ແຕ່ພວກເຮົາກໍຕ້ອງຈື່ສິ່ງໜຶ່ງທີ່ສຳຄັນ. ຂ່າວສານນີ້ທີ່ພວກເຮົາມີສຳລັບທຸກໆຄົນໃນໂລກນີ້ກໍແມ່ນສຳລັບພວກເຮົາ. ດັ່ງນັ້ນ ພວກເຮົາຈຳເປັນຕ້ອງປ່ອຍໃຫ້ຄວາມຈິງ ແລະຄວາມຮັກຂອງພຣະເຈົ້າດຳລົງຢູ່ໃນຊີວິດຂອງເຮົາ. ຖ້າປາດສະຈາກຄວາມຈິງແລະຄວາມຮັກຂອງພຣະເຈົ້າແລ້ວ ພວກເຮົາກໍບໍ່ສາມາດແບ່ງປັນຂ່າວສານຂອງພຣະອົງກັບຄົນອື່ນໆ. ພວກເຮົາສາມາດເທດສະໜາບົດເທດທີ່ດີທີ່ສຸດ. ແຕ່ມັນກໍຄົງບໍ່ພຽງພໍ. ຄົນໃນໂລກນີ້ຕ້ອງການທີ່ຈະເຫັນວ່າ ພວກເຮົາແລະຄອບຄົວຂອງເຮົາໄດ້ປ່ຽນຈິດໃຈກັບມາຫາພຣະຜູ້ເປັນເຈົ້າ. ພວກເຂົາຢາກເຫັນຄວາມຮັກທີ່ພວກເຮົາເທດສະນາສັ່ງສອນເຖິງ. ໂຢຮັນໄດ້ປ່ຽນຊີວິດຂອງຫຼາຍຄົນຍ້ອນອຳນາດຂອງພຣະເຈົ້າທີ່ໄດ້ປ່ຽນຊີວິດຂອງລາວ. ລາວໄດ້ດຳເນີນຊີວິດຢູ່ດັ່ງທີ່ລາວໄດ້ເທດສະໜາສັ່ງສອນ. ພວກເຮົາສາມາດເຮັດສິ່ງທີ່ໂຢຮັນໄດ້ເຮັດ. ແຕ່ກໍຄົງເຮັດໄດ້ ຖ້າຫາກພວກເຮົາຮ່ວມມືກັບພຣະເຈົ້າ. ພຣະເຢຊູເຮັດໃຫ້ພວກເຮົາເປັນສ່ວນໜຶ່ງຂອງຄອບຄົວໃນສະຫວັນ (ເອເຟໂຊ 3:15).