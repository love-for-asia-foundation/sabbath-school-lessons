---
title:  ຂໍ້ຄິດເພີ່ມເຕີມ
date:   28/06/2019
---

ຂ່າວສານຂອງເຮົາຈະຕ້ອງມີຄວາມຈະແຈ້ງ. ມັນຈະຕ້ອງຈະແຈ້ງຄືກັບຂ່າວສານຂອງໂຢຮັນ. ໂຢຮັນໄດ້ຮ້າຍກະສັດສຳລັບຄວາມບາບຂອງເຂົາ. ລາວໄດ້ເທດສະໜາກ່ຽວກັບຄວາມຈິງຢູ່ສະເໝີ. ໂຢຮັນບໍ່ໄດ້ກັງວົນກ່ຽວກັບອັນຕະລາຍທີ່ຈະເກີດຂຶ້ນກັບຊີວິດຂອງລາວ. ພວກເຮົາຈະຕ້ອງເຮັດວຽກງານຂອງເຮົາສຳລັບພຣະເຈົ້າດ້ວຍຄວາມສັດຊື່ ແລະ ດ້ວຍຄວາມເຊື່ອທີ່ໂຢຮັນໄດ້ສະແດງໃຫ້ເຫັນເມື່ອລາວເທດສະໜາສັ່ງສອນ. (SDA Commentary, ຄຳເຫັນຂອງທ່ານນາງເອເລັນຈີ ໄວທ໌)

**ຄຳຖາມສົນທະນາ**

`1.	ໃຫ້ທ່ານສົນທະນາກັນໃນຊັ້ນຮຽນກ່ຽວກັບຂ່າວສານຂອງເອລີຢາ. ຂ່າວສານນີ້ສຳຄັນຕໍ່ໂບດທ້ອງຖິ່ນແນວໃດ? ທ່ານສາມາດເຮັດສິ່ງໃດເພື່ອຊ່ວຍໃຫ້ຄຣິສຕະຈັກຂອງທ່ານເຂົ້າໃຈຂ່າວສານນີ້? ທ່ານສາມາດຊ່ວຍຄຣິສຕະຈັກໃຫ້ແບ່ງປັນຂ່າວສານນີ້ກັບຄົນອື່ນໆແນວໃດ?`

`2.	ພຣະຄຳພີມີແນວຄິດອັນໃດກ່ຽວກັບຄອບຄົວທີ່ດີ? ໃນຊັ້ນຮຽນໃຫ້ທ່ານຂຽນກົດອັນສຳຄັນໃນພຣະຄຳພີສຳຄັນການມີຄອບຄົວທີ່ດີ. ທ່ານໄດ້ຮຽນຮູ້ສິ່ງໃດຈາກຄູ່ມືຮຽນບົດຮຽນວັນສະບາໂຕງວດນີ້ເຊິ່ງສາມາດຊ່ວຍທ່ານໃຫ້ຮູ້ຈັກກົດເຫຼົ່ານີ້ຂອງພຣະຄຳພີ? ໃຫ້ທ່ານແບ່ງປັນກັບຄຣິສຕະຈັກຂອງທ່ານ.`

`3.	ໃນຖານະທີ່ເປັນພໍ່ ຫຼື ແມ່ ພຣະຄຳພີໄດ້ໃຫ້ຄຳສັນຍາອັນໃດໃຫ້ແກ່ລູກຂອງທ່ານ? ຖ້າລູກຂອງທ່ານໄດ້ຫັນໜີຈາກພຣະຜູ້ເປັນເຈົ້າຈະເປັນແນວໃດ? ທ່ານສາມາດໄວ້ວາງໃຈໃນຄຳສັນຍາອັນໃດໃນຂະນະທີ່ທ່ານກຳລັງຂໍໃຫ້ພຣະເຈົ້າປ່ຽນແປງຈິດໃຈຂອງລູກທ່ານໃຫ້ຫັນກັບມາຫາພຣະອົງ?`