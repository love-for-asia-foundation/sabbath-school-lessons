---
title:  ວຽກງານຂອງເອລີຢາໃນຍຸກສຸດທ້າຍ
date:   22/06/2019
---

### ອ່ານສຳລັບອາທິດນີ້
ມາລາກີ 4:5,6; 1ກະສັດ 16:29-17:24; 1ກະສັດ 18:20-45; ມັດທາຍ 3:2,8; ລູກາ 1:17.

> <p>ຂໍ້ຄວນຈຳ</p>
> “ແຕ່ວ່າກ່ອນວັນຍິ່ງໃຫຍ່ແລະວັນໂຫດຮ້າຍຂອງພຣະຜູ້ເປັນເຈົ້າຈະມາເຖິງ ເຮົາຈະສົ່ງເອລີຢາຜູ້ປະກາດພຣະທຳມາຫາພວກເຈົ້າ. ລາວຈະນຳພໍ່ແລະລູກທັງຫຼາຍມາພົບກັນອີກ ບໍ່ດັ່ງນັ້ນ ເຮົາຈະສະເດັດມາແລະທຳລາຍປະເທດຂອງພວກເຈົ້າ.” (ມາລາກີ 4:5,6)

ພຣະຄຳພີເຕັມໄປດ້ວຍຄຳສັນຍາ. ພວກເຮົາສາມາດໄວ້ວາງໃຈໃນຄຳສັນຍານີ້ໄດ້ ເມື່ອຄອບຄົວຂອງເຮົາມີຄວາມເຂັ້ມແຂງ ແລະ ເມື່ອຄອບຄົວຂອງເຮົາກຳລັງຈະແຕກຫັກ. ພວກເຮົາສາມາດໄວ້ວາງໃຈໃນຄຳສັນຍາທີ່ພຣະເຈົ້າຊົງປະທານໃຫ້ສຳລັບພວກເຮົາເອງ, ສຳລັບຄອບຄົວເຮົາ ແລະຄຣິສຕະຈັກຂອງເຮົາ.

ໃນອາທິດນີ້ ພວກເຮົາຈະມາສຶກສາເລື່ອງໃນພຣະຄຳພີບາງເລື່ອງ ພ້ອມກັບຄຳສັນຍາແລະປະສົບການບາງຢ່າງ. ພວກເຮົາຈະມາເບິ່ງບົດຮຽນທີ່ເລື່ອງເຫຼົ່ານີ້ສາມາດສອນພວກເຮົາໄດ້ມື້ນີ້. ບໍ່ວ່າທານຈະເປັນໃຜ ບໍ່ວ່າທ່ານຈະຢູ່ໃສ ບໍ່ວ່າທ່ານຈະຢູ່ຊ່ວງເວລາໃດຂອງຊີວິດ ທ່ານກໍຄົງຈະມີຄວາມກັງວົນ ຄວາມຢ້ານ ແລະບັນຫາຢ່າງແນ່ນອນ. ແຕ່ກໍມີຂ່າວດີສຳລັບເຮົາ. ພວກເຮົານະມັດສະການພຣະເຈົ້າຜູ້ທີ່ບໍ່ພຽງແຕ່ຮູ້ຈັກບັນຫາຂອງເຮົາ ແຕ່ພຣະອົງຊົງມີຄຳຕອບສຳລັບທຸກໆບັນຫາໃນຊີວິດຂອງເຮົາ.