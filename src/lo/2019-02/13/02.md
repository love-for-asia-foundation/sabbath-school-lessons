---
title:  ຂ່າວສານອັນພິເສດຂອງມາລາກີ
date:   23/06/2019
---

`ມາລາກີບອກພວກເຮົາວ່າ ເອລີຢາຈະມາກ່ອນທີ່ພຣະເຢຊູຈະມາ (ມາລາກີ 4:5,6). ໃຫ້ເຮົາອ່ານກ່ຽວກັບການມາຂອງເອລີຢາໃນມັດທາຍ 11:14,15; ມັດທາຍ 17:10; ມາຣະໂກ 6:15; ແລະລູກາ 1:17. ຂໍ້ພຣະຄຳພີເຫຼົ່ານີ້ສອນຫຍັງພວກເຮົາກ່ຽວກັບເອລີຢາ?`

`ທ່ານຄິດວ່າ ຄຳວ່າ “ປ່ຽນໃຈກັບມາ” ໃນມາລາກີ (ສະບັບພາສາອັງກິດ) 4:6 ນັ້ນໝາຍຄວາມວ່າແນວໃດ?`

“ປ່ຽນໃຈກັບມາ” ສາມາດໝາຍເຖິງຫຼາຍໆຢ່າງ. (1) ມັນສະແດງໃຫ້ເຫັນວ່າ ພຣະເຢຊູຈະຊ່ວຍປະຊາຊົນຂອງພຣະອົງໃຫ້ກາຍເປັນອັນໜຶ່ງອັນດຽວກັບພຣະເຈົ້າ. ມັນຊ່ວຍພວກເຮົາໃຫ້ເຫັນພຣະເຈົ້າເປັນພຣະບິດາຜູ້ທີ່ປ່ຽນຈາກຄວາມໂກດຮ້າຍມາຫາບຸດຂອງພຣະອົງ (ມີກາ 7:18-19). ພຣະເຈົ້າຊົງເອີ້ນບຸດຂອງພຣະອົງກັບມາຫາພຣະອົງ (ເອຊາຢາ 44:22; ມາລາກີ 3:7). (2) “ປ່ຽນໃຈກັບມາ” ຍັງສະແດງໃຫ້ເຫັນວ່າ ຄົນຂອງພຣະເຈົ້າຈະປະຕິບັດຕາມຄວາມເຊື່ອຂອງບັນພະບູລຸດຂອງເຂົາອີກເທື່ອໜຶ່ງ. ພວກເຂົາຈະມີຄວາມຊື່ສັດຕໍ່ຂໍ້ຕົກລົງອັນພິເສດຂອງພຣະເຈົ້າທີ່ມີກັບປະຊາຊົນຂອງພຣະອົງ. ໃນອະດີດຜ່ານມາ ເມື່ອປະຊາຊົນໄດ້ເຊື່ອຟັງພຣະເຈົ້າ ພຣະເຈົ້າໄດ້ອວຍພອນດິນແດນແລະປະຊາຊົນຂອງພຣະອົງ (ພຣະບັນຍັດສອງ 4:29-31). (3) “ປ່ຽນໃຈກັບມາ” ຍັງສະແດງໃຫ້ເຫັນວ່າ ຄວາມຜູກພັນໃນຄອບຄົວກໍຈະຖືກສ້າງຂຶ້ນມາໃໝ່. ຄວາມຮັກລະຫວ່າງພໍ່ແມ່ແລະລູກຈະສະແດງເຖິງຄວາມຮັກຂອງເຂົາສຳລັບພຣະເຈົ້າ. ຄວາມຮັກນີ້ຄືສ່ວນໜຶ່ງຂອງຂໍ້ຕົກລົງອັນພິເສດຂອງພຣະເຈົ້າເຊັ່ນດຽວກັນ. ໃນຂະນະທີ່ປະຊາຊົນຂອງພຣະເຈົ້າສະແດງເຖິງຄວາມຮັກຂອງເຂົາສຳລັບລູກຫຼານ ພຣະເຈົ້າກໍຈະສືບຕໍ່ອວຍພຣະພອນດິນແດນຂອງພວກເຂົາ (ສຸພາສິດ 2:21).