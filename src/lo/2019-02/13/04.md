---
title:  ປະຊາຊົນຫັນຫຼັງໜີຈາກພຣະເຈົ້າ
date:   25/06/2019
---

`ອ່ານ 1 ກະສັດ 18:20-45. ແມ່ນຫຍັງກຳລັງເກີດຂຶ້ນໃນຂໍ້ພຣະຄຳພີເຫຼົ່ານີ້? ເລື່ອງນີ້ສອນກົດທີ່ສຳຄັນອັນໃດໃຫ້ແກ່ເຮົາ? ກົດອັນນີ້ສາມາດຊ່ວຍພວກເຮົາໃຫ້ແກ້ໄຂບັນຫາໃນຄອບຄົວຂອງເຮົາແນວໃດ?`

ຜູ້ນຳສາສະໜາຂອງບາອານກໍລົ້ມເຫຼວຕໍ່ການເຮັດໃຫ້ພຣະຂອງເຂົານັ້ນຕອບຄຳອະທິຖານຂອງເຂົາ. ຕອນນີ້ກໍຮອດຝຽນຂອງເອລີຢາທີ່ຈະທູນຂໍຕໍ່ພຣະເຈົ້າຂອງລາວ. ມັນເປັນເວລາແລງ. ຊ່ວງເວລານີ້ກໍຊ່ວຍໃຫ້ປະຊາຊົນລະນຶກເຖິງແຜນການຂອງພຣະເຈົ້າທີ່ຈະຊ່ວຍພວກເຂົາ (ອ່ານອົບພະຍົບ 29:41). ເອລີຢາບອກປະຊາຊົນວ່າ “ຈົ່ງພາກັນຫຍັບເຂົ້າມາໃກ້ໆຂ້າພຣະເຈົ້າ” (1 ກະສັດ 18-30). ຄຳເວົ້ານີ້ກໍຊ່ວຍເຮົາໃຫ້ຄິດກ່ຽວກັບວິທີການທີ່ພຣະເຢຊູຊົງຕ້ອນຮັບເອົາຄົນບາບເຂົ້າມາຫາພຣະອົງ (ມັດທາຍ 11:28). ພຣະເຈົ້າບໍ່ເຄີຍຢຸດທີ່ຈະນຳລູກຜູ້ຫຼົງຫາຍຂອງພຣະອົງໃຫ້ກັບມາຫາພຣະອົງ. ແທ່ນບູຊາຂອງພຣະເຈົ້າຖືກທັບມ້າງ. ດັ່ງນັ້ນ ເອລີຢາຈຶ່ງໄດ້ຊ້ອມແປງມັນ.

`ເອລີຢາໄດ້ຂໍໃຫ້ພຣະເຈົ້າສະແດງໃຫ້ປະຊາຊົນເຫັນສັນຍາລັກວ່າ ພຣະອົງນັ້ນຍອມຮັບເອົາພວກເຂົາອີກເທື່ອໜຶ່ງ (1ກະສັດ 18:37) ພວກເຮົາບໍ່ສາມາດທີ່ຈະຫັນເຂົ້າໄປຫາພຣະອົງເອງ. ພວກເຮົາພຽງແຕ່ຕອບຕໍ່ຄວາມຮັກຂອງພຣະອົງ. ພຣະເຈົ້າຊົງມອບຄວາມຮັກຂອງພຣະອົງໃຫ້ເຮົາຢ່າງບໍ່ໄດ້ຄິດຄ່າອັນໃດ.`

ໄຟໄດ້ລົງມາຈາກສະຫວັນ. ມັນບໍ່ໄດ້ຕົກລົງມາໃສ່ຄົນທີ່ມີຄວາມຜິດ ແຕ່ມັນໄດ້ຕົກລົງມາໃສ່ສັດທີ່ຢູ່ເທິງແທ່ນບູຊາ. ສັດໂຕນີ້ສະແດງເຖິງພຣະເຢຊູ. ມັນເປັນຮູບພາບທີ່ພັນລະນາຄວາມຕາຍຂອງພຣະອົງຢູ່ເທິງໄມ້ກາງແຂນ (2ໂກລິນໂທ 5:21). ຈາກນັ້ນ ປະຊາຊົນທັງຫຼາຍກໍສັນລະເສີນພຣະເຈົ້າ. ຜູ້ນຳສາດສະໜາທີ່ຈອມປອມນັ້ນບໍ່ໄດ້ຕອບຮັບເອົາຄຳເຊື້ອເຊີນທີ່ຈະກັບມາຫາພຣະເຈົ້າ. ດັ່ງນັ້ນ ເອລີຢາຈຶ່ງໄດ້ຂ້າເຂົາເສຍ. ແລ້ວຝົນກໍຕົກລົງມາໃສ່ດິນແດນທີ່ແຫ້ງແລ້ງ.