---
title:  ກົດອັນສໍາຄັນບາງຢ່າງສໍາລັບຊີວິດແຕ່ງງານ
date:   03/06/2019
---

`ອ່ານເອເຟໂຊ 1:7. ທ່ານຮຽນຮູ້ກົດທີ່ສໍາຄັນອັນໃດຈາກຂໍ້ພຣະຄໍາພີນີ້? ເປັນຫຍັງກົດລະບຽບນີ້ຈຶ່ງຈໍາເປັນຕ້ອງເປັນສ່ວນໜຶ່ງຂອງຊີວິດການແຕ່ງງານ?`

ພວກເຮົາຈະຕ້ອງຮຽນຮູ້ທີ່ຈະອະໄພເຊິ່ງກັນແລະກັນ. ພວກເຮົາຈະຕ້ອງໃຫ້ອະໄພຜູ້ເປັນຜົວແລະເມຍຂອງເຮົາ ແມ່ນແຕ່ກ່ອນທີ່ພວກເຮົາຈະເຂົ້າໃຈຢ່າງສົມບູນວ່າ ພວກເຂົາເຮັດໃຫ້ພວກເຮົາເຈັບປວດຫຼາຍສໍ່າໃດ. ມັນເປັນການງ່າຍທີ່ຈະໃຫ້ອະໄພຄົນທີ່ໄດ້ເຮັດບາງຢ່າງເພື່ອໄຖ່ໂທດນັ້ນ. ແຕ່ນັ້ນແມ່ນການໃຫ້ອະໄພທີ່ແທ້ຈິງຫຼືບໍ? ການອະໄພອັນແທ້ຈິງໝາຍເຖິງວ່າພວກເຮົາໃຫ້ອະໄພຄົນທີ່ບໍ່ໄດ້ເຮັດສິ່ງໃດເພື່ອທີ່ຈະໄດ້ຮັບການອະໄພນັ້ນ. ນັ້ນແມ່ນວິທີການທີ່ພວກເຈົ້າອະໄພໃຫ້ແກ່ເຮົາໃນພຣະເຢຊູ. 

`ໃຫ້ເຮົາອ່ານໂລມ 3:23. ຂໍ້ພຣະຄໍາພີຂໍ້ນີ້ສອນເຮົາກ່ຽວກັບສິ່ງທີ່ສໍາຄັນອັນໃດ?`

ທ່ານຈະຕ້ອງຍອມຮັບຂ່າວຮ້າຍບາງຢ່າງ. ທ່ານນັ້ນໄດ້ແຕ່ງງານກັບຄົນບາບຄືກັນ. ໃຫ້ທ່ານລຶ້ງເຄີຍກັບສະພາບນີ້. ຈິດໃຈ ແນວຄິດ ຮ່າງກາຍ ແລະ ຈິດວິນຍານຂອງລາວກໍຖືກທໍາຮ້າຍໃນທາງໃດທາງໜຶ່ງຍ້ອນຄວາມບາບ. ດັ່ງນັ້ນຈົ່ງຍອມຮັບຈຸດອ່ອນແລະຄວາມຜິດພາດຂອງຄົນທີ່ທ່ານຮັກ. ທ່ານຈະຕ້ອງບໍ່ຄິດກ່ຽວກັບຈຸດອ່ອນເຫຼົ່ານີ້ຕະຫຼອດເວລາ ຄືທັງກາງເວັນແລະກາງຄືນ. ຖ້າຫາກທ່ານເຮັດແບບນັ້ນ ທ່ານຈະຮູ້ສຶກເໝືອນຕາຍທັງເປັນ. ພຣະເຈົ້າອົງຜູ້ບໍລິສຸດແລະອົງສົມບູນແບບນັ້ນກໍຍອມຮັບເອົາພວກເຮົາດັ່ງທີ່ພວກເຮົາເປັນ. ທ່ານບໍ່ໄດ້ເປັນຄົນບບໍລິສຸດ ແລະສົມບູນ. ດັ່ງນັ້ນ, ທ່ານຈະຕ້ອງຍອມຮັບຜົວແລະເມຍຂອງທ່ານ ດັ່ງທີ່ພຣະເຈົ້າຊົງຍອມຮັບເອົາທ່ານໂດຍຜ່ານພຣະເຢຊູ. 

`ອ່ານຟີລິບປອຍ 2:4-8. ຂໍ້ພຣະຄໍາພີເຫຼົ່ານີ້ສອນກົດທີ່ສໍາຄັນອັນໃດແກ່ພວກເຮົາ? ກົດນີ້ສາມາດຊ່ວຍພວກເຮົາໃນຊີວິດການແຕ່ງງານຂອງພວກເຮົາແນວໃດ?`