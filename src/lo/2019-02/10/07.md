---
title:  ຂໍ້ຄິດເພີ່ມເຕີມ
date:   07/06/2019
---

“ເຮືອນ ຫຼື ຄອບຄົວຂອງເຮົາຄວນເປັນສູນກາງແຫ່ງຄວາມຮັກ. ພວກເຮົາຄວນຈະຕ້ອນຮັບເອົາຄວາມສະຫງົບສຸກ, ຄວາມຮັກ ແລະ ຄວາມຊື່ນຊົມຍິນດີເຂົ້າມາສູ່ຄອບຄົວຂອງເຮົາ. ຂອງປະທານທີ່ລໍ້າຄ່າເຫຼົ່ານີ້ຈະຢູ່ໃນຫົວໃຈຂອງສະມາຊິກຄອບຄົວຂອງເຮົາທຸກຄົນ. ຄວາມຮັກກໍຄືກັບຕົ້ນໄມ້. ພວກເຮົາຈະຕ້ອງດູແລເອົາໃຈໃສ່ມັນທຸກໆມື້. ຖ້າບໍ່ດັ່ງນັ້ນ ມັນກໍຈະຕາຍ. ໃນທາງດຽວກັນພວກເຮົາຈະຕ້ອງເຊື່ອຟັງຄວາມຈິງໃນພຣະຄຳພີທຸກຢ່າງເພື່ອວ່າຄວາມຈິງນັ້ນຈະດຳລົງຢູ່ໃນໂຕເຮົາ. ຊາຕານກໍປູກຫຍ້າທີ່ຊົ່ວຮ້າຍໃສ່ໃນຈິດໃຈຂອງຄົນເຮົາ. ຫຍ້າບໍ່ດີເຫຼົ່ານັ້ນກໍ່ຄືແນວຄິດແລະຄວາມຮູ້ສຶກທີ່ບໍ່ດີ. ມັນເຮັດໃຫ້ພວກເຮົາຮູ້ສຶກອິດສາ ຂາດຄວາມອົດທົນ ເຫັນແກ່ຕົວ ແລະ ມີຄວາມໂລບ. ພວກມັນເຮັດໃຫ້ພວກເຮົາມີແນວຄິດທີ່ຊົ່ວຮ້າຍກ່ຽວກັບຄົນອື່ນ ແລະ ກ່າວສິ່ງທີ່ຊົ່ວຮ້າຍກ່ຽວກັບເຂົາ. ພວກມັນເຮັດໃຫ້ພວກເຮົາຄິດວ່າພວກເຮົາເປັນຄົນທີ່ພິເສດທີ່ພວກເຮົາບໍ່ໄດ້ເປັນ. ພວກເຮົາຈະຕ້ອງນຳເອົາຫຍ້າເຫຼົ່ານີ້ອອກຈາກຈິດໃຈຂອງເຮົາ. ຖ້າຫາກພວກເຮົາປ່ອຍໃຫ້ມັນຢູ່ໃນໃຈ ມັນກໍຈະເກີດຜົນຂື້ນໃນໃຈຂອງເຮົາ. ໝາກຜົນເຫຼົ່ານີ້ຈະເນົ່າເໝັນ ແລະ ມັນກໍຈະເຮັດໃຫ້ຈິດວິນຍານຂອງເຮົານັ້ນເໜົ່າເໝັນ. ຄົນຈຳນວນຫຼວງຫຼາຍກໍປູກຫຍ້າເຫຼົ່ານີ້ໄວ້. ພວກມັນເປັນພິດ. ຫຍ້າເຫຼົ່ານີ້ກໍທຳລາຍຂ້າຜົນຂອງຄວາມຮັກທີ່ລໍ້າຄ່າ. ພວກມັນເຮັດໃຫ້ຈິດວິນຍານຂອງເຮົາບໍ່ສວຍງາມແລະເປິເປື້ອນ!" (ປຶ້ມທ່ານນາງ ເອະລັນຈີ ໄວທ໌)

**ຄຳຖາມສົນທະນາ**

`1. "ພຣະເຢຊູ ຜູ້ເປັນປະໂລຫິດໃຫຍ່ຂອງພວກເຮົາ ສາມາດເຂົ້າໃຈຄວາມອ່ອນແອຂອງເຮົາ. ເມື່ອພຣະເຢຊູດຳລົງຊີວິດຢູ່ໃນໂລກນີ້ ພຣະອົງກໍ່ຖືກການທົດລອງແລະກໍ່ຮູ້ສຶກຄວາມປາດຖະໜາທີ່ຢາກຈະເຮັດຜິດໃນທຸກທາງ. ພຣະອົງຖືກທົດລອງໃນແບບດຽວທີ່ພວກເຮົາຖືກທົດລອງ, ແຕ່ພຣະອົງກໍບໍ່ເຄີຍເຮັດບາບ" (ເຮັບເລີ 4:15) ພຣະເຢຊູໄດ້ລົງມາຫາພວກເຮົາທັງຫຼາຍ ແລະໄດ້ຮັບສະພາບດຽວກັບເຮົາເພື່ອທີ່ຈະເຂົ້າໃຈມະນຸດຫຼາຍຂື້ນ. ພວກເຮົາຄວນເຮັດແບບດຽວກັນນີ້ກັບຜົວຫຼືເມຍຂອງເຮົາ. ໃຫ້ເຮົາພະຍາຍາມເຫັນສິ່ງຕ່າງໆຈາກມຸມມອງຂອງຄູ່ຊີວິດຂອງເຮົາ. ລາວຈະຮູ້ສຶກແນວໃດກ່ຽວກັບບັນຫາຂອງທ່ານ? ເປັນຫຍັງລາວຈື່ງຮູ້ສຶກແບບນີ້? ເມື່ອທ່ານເຫັນສິ່ງຕ່າງໆຈາກມຸມມອງຂອງລາວແລ້ວ ທ່ານກໍຈະສາມາດແກ້ໄຂບັນຫາທີ່ຍາກໆນັ້ນໄດ້ດີຂຶ້ນ. ກົດອັນນີ້ທີ່ສຳຄັນສາມາດຊ່ວຍທ່ານແກ້ໄຂບັນຫາອື່ນໃນຊີວິດຂອງທ່ານໄດ້ແບບໃດອີກ?`

`2. ໃຫ້ທ່ານຕອບຄຳຖາມນີ້ໃນຊັ້ນຮຽນວັນສະບາໂຕ: "ຄວາມໂກດຮ້າຍນັ້ນເປັນຄວາມບາບຢູ່ສະເໝີໄປບໍ?" ໃຫ້ທ່ານອະທິບາຍຄຳຕອບຂອງທ່ານ.`