---
title:  ການໃຫ້ອະໄພ ແລະ ສັນຕິສຸກ
date:   06/06/2019
---

“ດັ່ງນັ້ນສິ່ງໃດທີ່ທ່ານປາຖະໜາໃຫ້ເຂົາເຮັດແກ່ທ່ານ ທ່ານຈົ່ງເຮັດກັບເຂົາທຸກປະການເໝືອນກັນ ເພາະອັນນັ້ນຄືພຣະບັນຍັດແລະຄໍາສັ່ງສອນຂອງບັນດາຜູ້ປະກາດພຣະທໍາ. (ມັດທາຍ 7:12) ທ່ານຈໍາເປັນທີ່ຈະຕ້ອງສະແດງໃຫ້ເຫັນກົດນີ້ໃນຊີວິດຂອງທ່ານໃນທາງໃດແດ່? ທ່ານຈະເຮັດແບບນັ້ນໄດ້ແນວໃດ?

`ອາຈານເປົາໂລໄດ້ກ່າວວ່າ: “ຈົ່ງອົດສາພະຍາຍາມທີ່ຈະໄດ້ໃຈບໍລິສຸດເຊິ່ງຖ້າໃຈບໍ່ບໍລິສຸດກໍຈະບໍ່ມີຜູ້ໃດໄດ້ເຫັນອົງພຣະຜູ້ເປັນເຈົ້າ.” (ເຮັບເລີ 12:14).`

ພວກເຮົາອາດພະຍາຍາມເຮັດທຸກສິ່ງທຸກຢ່າງເພື່ອທີ່ຈະມີຄວາມສະຫງົບສຸກກັບໃຜບາງຄົນ. ແຕ່ຈະເຮັດແນວໃດຖ້າຫາກວ່າຄົນໆນີ້ບໍ່ຟັງພວກເຮົາ ຫຼື ບໍ່ປ່ຽນແປງ? ພວກເຮົາຈະເຮັດແນວໃດ? ພວກເຮົາຈະຕ້ອງສືບຕໍ່ໃຫ້ອະໄພແກ່ເຂົາ.

ການໃຫ້ອະໄພຄືສ່ວນໜຶ່ງທີ່ສໍາຄັນຫຼາຍໃນການຊ່ວຍທ່ານໃຫ້ແກ້ໄຂບັນຫາຄວາມຂັດແຍ່ງຂອງທ່ານໄດ້. ເກີດຫຍັງຂຶ້ນໃນເວລາທີ່ບາງຄົນເຮັດຜິດບາບຕໍ່ທ່ານ? ຊາຕານຈະສ້າງກໍາແພງມາຂັ້ນກາງລະຫວ່າງຄົນໆນັ້ນແລະ ໂຕທ່ານ. ກໍາແພງນີ້ຈະເຮັດໃຫ້ທ່ານຢຸດຮັກຄົນທີ່ເຮັດໃຫ້ທ່ານເຈັບປວດ. ການໃຫ້ອະໄພຄືທາງເລືອກທີ່ທ່ານສາມາດເລືອກເພື່ອຊ່ວຍໃຫ້ທ່ານຂ້າມຜ່ານກໍາແພງນັ້ນໄດ້

`ໃຫ້ທ່ານຄິດເຖິງສິ່ງທັງໝົດທີ່ທ່ານແລະຄົນທີ່ທ່ານຮູ້ນັ້ນຈໍາເປັນຕ້ອງມີເພື່ອທີ່ຈະໃຫ້ອະໄພທ່ານ. ສິ່ງນີ້ຊ່ອຍທ່ານໃຫ້ຮຽນຮູ້ທີ່ຈະໃຫ້ອະໄພຄົນອື່ນແນວໃດ?`