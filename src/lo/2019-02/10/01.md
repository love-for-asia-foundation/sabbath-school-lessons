---
title:  ຊ່ວງເວລາທີ່ມີບັນຫາອັນເລັກນ້ອຍ
date:   01/06/2019
---

### ອ່ານສໍາລັບບົດຮຽນອາທິດນີ້
ມັດທາຍ 7:5; ເອເຟໂຊ 1:7; ເອເຟໂຊ 4:26;27; 1ໂຢຮັນ 4:7,8; ມັດທາຍ 7:12.

> <p>ຂໍ້ຄວນຈໍາ</p>
> “ຈະຮ້າຍກໍຮ້າຍໄດ້ ແຕ່ຢ່າໃຫ້ຄວາມຮ້າຍເປັນເຫດໃຫເກີດການຜິດບາບ ຢ່າຮ້າຍຢູ່ຈົນຕາເວັນຕົກ”. (ເອເຟໂຊ 4:26)

ທຸກໆຄອບຄົວກໍມີບັນຫາ. ບັນຫາກໍເປັນສ່ວນໜຶ່ງຂອງຊີວິດຂອງເຮົາຍ້ອນຄວາມບາບ. ບາງບັນຫາກໍມີຄໍາຕອບທີ່ລຽບງ່າຍ. ຍົກຕົວຢ່າງເຊັ່ນ: ແມ່ນຝຽນໃຜທີ່ຈະເອົາຂີ້ເຫຍື້ອໄປຖິ້ມ? ລູກຊາຍໄດ້ເຮັດວຽກບ້ານຊ່ອຍແມ່ຕາມທີ່ຖືກສັ່ງໄວ້ຫຼືຍັງ? ລູກສາວໄດ້ເຮັດວຽກບ້ານໝົດແລ້ວແທ້ບໍ? ທ່ານສາມາດແກ້ໄຂບັນຫາເຫຼົ່ານີ້ໄດ້ຢ່າງງ່າຍດາຍແມ່ນບໍ? ບັນຫາເຫຼົ່ານີ້ບໍ່ໄດ້ປ່ຽນແປງຊີວິດຄອບຄົວຂອງທ່ານຫຼາຍປານໃດ. ແຕ່ບັນຫາອື່ນໆນອກເໜືອຈາກນີ້ສາມາດທໍາລາຍສັນຕິສຸກທີ່ມີໃນຄອບຄົວຂອງທ່ານ. 

ພຣະຄໍາພີບອກພວກເຮົາວ່າ: ພວກເຮົາຄວນຮັກເຊິ່ງກັນແລະ ກັນ (ໂຢຮັນ 13:34 ; ໂລມ 12:10). ພວກເຮົາຄວນດໍາລົງຊີວິດຢູ່ໃນຄວາມສະຫງົບສຸກ (ໂລມ 15:5; ເຮັບເລີ 12:14). ພວກເຮົາຄວນຈະມີຄວາມອົດທົນ, ມີຄວາມສຸພາບອ່ອນໂຍນແລະຄວາມຫ່ວງໃຍ (1ໂກລິນໂທ 13:4). ພວກເຮົາຄວນຈະຊ່ວຍເຫຼືອເຊິ່ງກັນແລະກັນ (ເອເຟໂຊ 4:2). ແນ່ນອນວ່າມັນເປັນເລື່ອງງ່າຍທີ່ຈະບອກວ່າເຮົາຄວນເຮັດສິ່ງເຫຼົ່ານີ້ແຕ່ການປະຕິບັດນັ້ນກໍຍາກກວ່າ. ແຕ່ການປະພຶດດີກໍຊ່ອຍເຮົາໃນຊ່ວງເວລາທີ່ຄອບຄົວປະສົບກັບບັນຫາ. ໃນອາທິດນີ້ພວກເຮົາຈະມາເບິ່ງວິທິການຕ່າງໆທີ່ພວກເຮົາສາມາດນໍາໃຊ້ເພື່ອແກ້ໄຂບັນຫາໃນຄອບຄົວ.