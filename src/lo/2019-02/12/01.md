---
title:  ພວກເຂົາໄດ້ເຫັນສິ່ງໃດໃນເຮືອນຂອງທ່ານ?
date:   15/06/2019
---

### ອ່ານສຳລັບອາທິດນີ້
2 ຂ່າວຄາວ 32:25.31; ຣຸດ 1: 14-18; 1 ໂກລິນໂທ 7:12-15; 1 ໂກລິນໂທ 4:16.

> <p>ຂໍ້ຄວນຈຳ</p>
> "ແຕ່ຝ່າຍທ່ານທັງຫຼາຍ ເປັນຊາດທີ່ພຣະເຈົ້າຊົງເລືອກໄວ້ແລ້ວ, ເປັນປະໂລຫິດຫຼວງ, ເປັນປະຊາຊາດບໍລິສຸດ, ເປັນພົນລະເມືອງຂອງພຣະເຈົ້າເອງ ເພື່ອທ່ານທັງຫຼາຍຈະໄດ້ປະກາດພຣະບາລະມີຂອງພຣະອົງ ຜູ້ໄດ້ຊົງເອີ້ນພວກທ່ານໃຫ້ອອກຈາກຄວາມມືດເຂົ້າໄປສູ່ຄວາມສະຫວ່າງອັນມະຫັດສະຈັນຂອງພຣະອົງ." (1 ເປໂຕ 2:9)

ເມື່ອມີຄົນມາຢ້ຽມຢາມເຮືອນຂອງທ່ານ ພວກເຂົາຈະເຫັນສິ່ງໃດ? ບາງຄົນໄດ້ມາຈາກ ບາບີໂລນເພື່ອຢ້ຽມຢາມ ກະສັດເຮເຊກີອາ. ຕໍ່ມາຜູ້ປະກາດ ຂ່າວພິເສດຂອງພຣະເຈົ້າຄື ເອຊາຢານັ້ນໄດ້ຖາມກະສັດວ່າ "ພວກເຂົາເຫັນອັນໃດໃນພະລາຊະວັງ ຂອງພຣະອົງແດ່?" (ເອຊາຢາ 39:4). ຜູ້ທີ່ຢ້ຽມຢາມເຮືອນຂອງທ່ານຈະຕອບຄຳຖາມນີ້ແນວໃດ?

ຄົນຈະເຫັນສິ່ງໃດໃນເຮືອນຂອງທ່ານ? ທູດສະຫວັນຈາກສະຫວັນນັ້ນຈະເຫັນສິ່ງໃດ? ເຮືອນຂອງທ່ານເຕັມໄປດ້ວຍຈິດວິນຍານແບບໃດ? ແມ່ນຈິດວິນຍານແຫ່ງຄວາມຮັກບໍ? ເຮືອນຂອງທ່ານເຕັມໄປດ້ວຍການອະທິຖານຫຼືບໍ? ຫຼືມີແຕ່ຄວາມໂກດຮ້າຍ ຄວາມກຽດຊັງ ແລະ ການບໍ່ເຫັນດີນຳກັນໃນເຮືອນ? ຄົນທີ່ມາຢາມທ່ານໃນເຮືອນຈະເຫັນພຣະເຢຊູໃນສະມາຊິກຄອບຄົວຂອງທ່ານຫຼືບໍ? 

ຄຳຖາມເຫຼົ່ານີ້ເປັນຄຳຖາມທີ່ສຳຄັນທີ່ພວກເຮົາຕ່າງຕ້ອງຖາມຕົນເອງ. ໃນອາທິດນີ້ພວກເຮົາຈະມາເບິ່ງ ບາງຢ່າງທີ່ສາມາດເຮັດໃຫ້ຊີວິດຄອບຄົວຂອງທ່ານມີຄວາມສຸກ. ພວກເຮົາຮູ້ວ່າບໍ່ມີຄອບຄົວໃດສົມບູນແບບ. ພວກເຮົາຕ່າງກໍ່ມີບັນຫາ ແຕ່ພວກເຮົາສາມາດເຮັດສິ່ງໃດເພື່ອທີ່ຈະເຮັດໃຫ້ເຮືອນ ຫຼື ຄອບຄົວຂອງເຮົາເປັນບ່ອນທີ່ມີຄວາມສຸກ ແລະ ຄວາມຊົມຊື່ນຍິນດີ?