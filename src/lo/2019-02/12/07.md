---
title:  ສຶກສາເພີ່ມເຕີມ
date:   21/06/2019
---

"ຄອບຄົວທີ່ຊື່ສັດຕໍ່ພຣະເຢຊູກໍ່ສາມາດປ່ຽນແປງຫົວໃຈແລະຊີວິດຂອງມະນຸດແລະເຮັດໃຫ້ສິ່ງເຫຼົ່ານີ້ດີຂຶ້ນ. ອຳນາດນີ້ກໍ່ແຮງກວ່າບົດເທດສະໜາໃດໆ ທີ່ຄົນໆໜຶ່ງຈະສາມາດເທດສະໜາໄດ້......" (ປຶ້ມ The Ministry of Healing, ທ່ານນາງເອເລັນຈີໄວທ໌) 

**ຄຳຖາມສົນທະນາ**

`1. ມີໃຜໃນຊັ້ນຮຽນຂອງທ່ານທີ່ເປັນຄຣິສຕຽນໃນມື້ນີ້ຍ້ອນມີຄອບຄົວຄຣິສຕຽນໄດ້ເຊີນເຂົາໄປເຮືອນແລະໄດ້ສະແດງໃຫ້ພວກເຂົາເຫັນຄວາມຮັກຂອງພຣະເຢຊູ? ຄົນໃນຊັ້ນຮຽນຂອງທ່ານມັກອັນໃດກ່ຽວກັບຄອບຄົວຄຣິສຕຽນຄອບຄົວນີ້? ແມ່ນຫຍັງກ່ຽວກັບຄອບຄົວນີ້ທີ່ໄດ້ນຳພາເຂົາໃຫ້ມາຮັບເອົາພຣະເຢຊູ? ຊັ້ນຮຽນວັນສະບາໂຕຂອງທ່ານສາມາດຮຽນຮູ້ສິ່ງໃດຈາກປະສົບການນີ້?`

`2. ທ່ານສາມາດເຮັດສິ່ງໃດເພື່ອຊ່ອຍຄອບຄົວທີ່ມີພໍ່ ຫຼື ແມ່ ທີ່ຍັງບໍ່ເຊື່ອໃນພຣະເຢຊູ?`

`3. ໃນເຮືອນຂອງເຮົາ ພວກເຮົາເປັນພະຍານແກ່ລູກຂອງເຮົາ ແກ່ຜົວ ຫຼື ເມຍ ຂອງເຮົາຜູ້ທີ່ບໍ່ໄດ້ເຊື່ອໃນພຣະເຢຊູ ແກ່ສະມາຊິກຄອບຄົວຄົນອື່ນໆແລະແຂກຜູ້ທີ່ມາຢາມ. ມັນບໍ່ແມ່ນເລື່ອງງ່າຍທີ່ຈະເປັນພະຍານໃນເຮືອນຂອງເຮົາຢູ່ຕະຫຼອດເວລາ. ພວກເຮົາບໍ່ໄດ້ເປັນຄົນທີ່ສົມບູນແບບ. ແຕ່ພວກເຮົາກໍ່ພະຍາຍາມເຮັດດີທີ່ສຸດທີ່ຈະສະແດງອອກເຖິງຄວາມຮັກຂອງພຣະຜູ້ຊ່ວຍໃຫ້ລອດທີ່ສົມບູນແບບ. ວິທີ່ໜຶ່ງທີ່ພວກເຮົາສາມາດເຮັດໄດ້ກໍ່ຄືການເຊື້ອເຊີນຄົນເຂົ້າມາໃນບ້ານຂອງເຮົາເພື່ອພົບກັບພຣະເຢຊູ. ຄົນທັງຫຼາຍຈະເຫັນສິ່ງໃດເມື່ອພວກເຂົາເຂົ້າມາຢ້ຽມຢາມເຮືອນຂອງທ່ານ? ທ່ານສາມາດເຮັດສິ່ງໃດເພື່ອເຮັດໃຫ້ເຮືອນຂອງທ່ານເປັນສະຖານທີ່ໆດີຂຶ້ນສຳລັບແຂກທີ່ມາຢາມ? ທ່ານສາມາດຊ່ອຍພວກເຂົາໃຫ້ເຫັນພຣະເຢຊູຫຼາຍຂຶ້ນແນວໃດ? `