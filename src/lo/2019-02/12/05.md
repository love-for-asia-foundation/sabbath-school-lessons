---
title:  ຊີວິດຄອບຄົວ ແລະ ການແບ່ງປັນ
date:   19/06/2019
---

`ໃຫ້ເຮົາເບິ່ງສິ່ງທີ່ຜູ້ຂຽນພຣະຄຳພີໃໝ່ບອກໃຫ້ພວກເຮົາເຮັດ: "ເຫດສັນນັ້ນ ເຮົາຈິ່ງຂໍໃຫ້ເຈົ້າທັງຫຼາຍເຮັດຕາມແບບຢ່າງຂອງເຮົາໄປ" (1 ໂກລິນໂທ 4:16, 1 ເທຊະໂລນິກ 1:6). "ຈົ່ງເປັນຜູ້ດຳເນີນຊີວິດຕາມແບບຢ່າງ ພຣະເຈົ້າ". (ເອເຟໂຊ 5:1) ໃຫ້ຕາມແບບຢ່າງຂອງຄົນເຫຼົ່ານັ້ນທີ່ອາໄສຄວາມເຊື່ອ (ເຮັບເລີ 6:12). "ຈົ່ງປະຕິບັດຕາມແບບຢ່າງຄວາມເຊື່ອຂອງເຂົາ (ເຮັບເລີ 13:7)." "ຈົ່ງເອົາການດີງາມ" (3ໂຢຮັນ 11). ຂໍພຣະຄຳພີເຫຼົ່ານີ້ສະແດງໃຫ້ເຮົາເຫັນວ່າ ມັນມີຄວາມສຳຄັນຢ່າງແໜ້ນແຟ້ນລະຫວ່າງການເຮັດຕາມຄົນອື່ນແລະ ານເປັນພະຍານ. ການເຮັດຄືກັບຄຣິສຕຽນຄົນອື່ນເຮັດນັ້ນຊ່ອຍໃຫ້ພວກເຮົາເປັນພະຍານທີ່ດີຂຶ້ນແນວໃດ?`

ຫຼາຍຄົນບໍ່ເຄີຍເຫັນຕົວຢ່າງທີ່ດີສຳລັບຊີວິດແຕ່ງງານ ຫຼື ຄອບຄົວ. ດັ່ງນັ້ນ ພວກເຂົາກໍ່ບໍ່ໄດ້ມີຕົວຢ່າງທີ່ດີ ທີ່ຈະເຮັດຕາມ. ພວກເຂົາອາດຈະເຫັນວ່າ ພະວິນຍານຂອງພຣະເຢຊູນັ້ນໄດ້ເຮັດໃຫ້ມີຄວາມແຕກຕ່າງໃນຄອບຄົວຂອງເຂົາແນວໃດ. "ພວກເຮົາສາມາດປ່ຽນແປງຊີວິດຂອງຄົນອື່ນໂດຍວິທີການທີ່ເຮົາໃຊ້ຊີວິດຢູ່ໃກ້ເຂົາ. ອຳນາດໃນການປ່ຽນແປງໃນຊີວິດຂອງຄົນອື່ນນັ້ນກໍ່ຍິ່ງໃຫຍ່ຫຼາຍ. ພວກເຮົາສາມາດໃຊ້ອຳນາດນີ້ ເພື່ອຊ່ອຍຄົນທີ່ຢູ່ອ້ອມຂ້າງເຮົາໄດ້". (ປຶ້ມ The Ministry of Healing, ທ່ານນາງເອເລັນຈີໄວທ໌) ຄູ່ທີ່ແຕ່ງງານແລ້ວຄວນເຊີນຄູ່ອື່ນໆມາເຮືອນເພື່ອກິນເຂົ້າຮ່ວມກັນ ຫຼື ສຶກສາພຣະຄຳພີຮ່ວມກັນ. ແລ້ວແຂກຂອງເຂົາກໍ່ຈະເຫັນຕົວຢ່າງຂອງຄຣິສຕຽນວ່າພວກເຂົາແກ້ໄຂບັນຫາແບບໃດ ສື່ສານລົມກັນແບບໃດ ແລະຮັບໃຊ້ເຊິ່ງກັນແລະກັນແບບໃດ. ໃນທາງນີ້ແລະ ແຂກຂອງເຂົາກໍ່ຈະເຫັນຕົວຢ່າງຂອງພຣະເຢຊູ.