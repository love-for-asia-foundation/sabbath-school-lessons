---
title:  ຄອບຄົວຕ້ອງມາກ່ອນ
date:   17/06/2019
---

ພວກເຮົາຕ້ອງການແບ່ງປັນຂ່າວດີກັບກຸ່ມຄົນໃດກ່ອນໝູ່? ຄຳຕອບກໍ່ຄື ຄອບຄົວຂອງເຮົາເອງ. ໃນຖານະທີ່ເປັນຄຣິສຕຽນ ບ່ອນທີ່ເຮົາສາມາດຮັບໃຊ້ພຣະເຢຊູໄດ້ ເຊິ່ງເປັນໜຶ່ງໃນສະຖານທີສຳຄັນທີ່ສຸດນັ້ນ ກໍ່ຄືໃນຄອບຄົວ ຫຼືໃນເຮືອນຂອງເຮົາເອງ

`ພຣະທຳ ໂຢຮັນ 1:40-42 ສອນຫຍັງພວກເຮົາກ່ຽວກັບການແບ່ງປັນຄວາມເຊື່ອຢູ່ໃນຄອບຄົວ? ອ່ານພະບັນຍັດສອງ 6:6.7 ແລະ ຣຸດ 1:14-18 ເພື່ອຊ່ອຍຕອບຄຳຖາມນີ້.`

`ນາໂອມີໄດ້ເຮັດສິ່ງໃດເພື່ອຊ່ອຍລູກໄພ້ຂອງລາວແຕ່ລະຄົນໃຫ້ຮຽນຮູ້ກ່ຽວກັບພຣະເຈົ້າ? ພວກເຮົາສາມາດຮຽນຮູ້ສິ່ງໃດຈາກນາໂອມິ ເພື່ອຊ່ອຍເຮົາໃຫ້ເປັນພະຍານແກ່ຄອບຄົວຂອງພວກເຮົາ? ອ່ານ ຣຸດ 1:8-22 ສຳລັບຄຳຕອບ.`

ຣຸດໄດ້ເຫັນນາໂອມິໃນຊ່ວງເວລາອັນລຳບາກທີ່ສຸດສຳລັບຊີວິດຂອງລາວ. ນາໂອມີໄດ້ສູນເສຍຜົວແລະ ລູກຊາຍຂອງລາວສອງຄົນ. ຈາກນັ້ນ ລາວກໍ່ພະຍາຍາມບອກໃຫ້ຣຸດນັ້ນກັບຄືນໄປບ້ານເກີດ. ຕໍ່ມານາໂອມີກໍໄດ້ບອກກັບພຣະເຈົ້າວ່າລາວມີຄວາມໂກດຮ້າຍແລະຄວາມເຈັບປວດ ຍ້ອນວ່າລາວໄດ້ສູນເສຍທຸກສິ່ງທຸກຢ່າງ (ຣຸດ 1:15,20,21). ແຕ່ຣຸດໄດ້ເຮັດແນວໃດ? ລາວໄດ້ສະແດງໃຫ້ນາໂອມີເຫັນວ່າ ລາວຮັກນາໂອມີຫຼາຍຊ່ຳໃດ.

ຣຸດຍັງໄດ້ສະແດງໃຫ້ນາໂອມີເຫັນຄວາມຮັກອັນເລິກເຊິ່ງທີ່ລາວມີໃຫ້ກັບພຣະເຈົ້າ. ນາໂອມິບໍ່ໄດ້ເປັນຄົນສົມບູນແບບ. ແຕ່ລາວໄດ້ຊ່ອຍໃຫ້ຣຸດຮູ້ວ່າ ພຣະເຈົ້າຊົງເປັນຜູ້ໃດ. ຣຸດໄດ້ສະແດງໃຫ້ພວກເຮົາເຫັນວ່າ ຄົນໜຸ່ມສາວສາມາດມອບຊີວິດຂອງເຂົາຢ່າງສົມບູນໃຫ້ກັບພຣະເຈົ້າຜູ້ທີ່ຊົງສົມບູນແບບ. ເຖິງແມ່ນວ່າແມ່ຫຼືພໍ່ຂອງເຂົາ ຜູ້ທີ່ບອກເຂົາກ່ຽວກັບພຣະເຈົ້ານັ້ນ ອາດຈະບໍ່ໄດ້ເປັນຄົນທີ່ສົມບູນແບບທຸກຢ່າງ!
