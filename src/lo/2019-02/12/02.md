---
title:  'ວັນທິດ: ຄວາມຜິດພາດຂອງກະສັດ ເອເຊກຽນ'
date:   16/06/2019
---

`ອ່ານເລື່ອງກ່ຽວກັບແຂກທີ່ມາຢ້ຽມຢາມຈາກບາບີໂລນ ຜູ້ທີ່ໄດ້ມາຫາກະສັດ ເຮເຊກຽນ ຫຼັງຈາກທີ່ເພິ່ນຫາຍດີ. ທ່ານສາມາດອ່ານເລື່ອງໃນ 2 ຂ່າວຄາວ 32:25, 31 ແລະ ເອຊາຢາ ບົດທີ 38; ເອຊາຢາ ບົດທີ 39. ເປັນ ຫຍັງຜູ້ຊາຍກຸ່ມນີ້ຈາກບາບີໂລນຈຶ່ງໄດ້ມາຢ້ຽມຢາມກະສັດ? ໄດ້ເກີດຫຍັງຂຶ້ນເມື່ອພວກເຂົາໄດ້ເຫັນເພິ່ນ?`

ພຣະຄຳພີ ບອກພວກເຮົາວ່າ ກະສັດເຮເຊກຽນເຈັບປ່ວຍຢ່າງໜັກ. ແຕ່ພຣະເຈົ້າໄດ້ຮັກສາເພິ່ນໃຫ້ຫາຍດີ. ຈາກນັ້ນຜູ້ນຳຂອງບາບີໂລນກໍ່ໄດ້ມາຢ້ຽມຢາມກະສັດເຮເສຊກຽນ. ພວກເຂົາຕ້ອງການທີ່ຈະໄດ້ຍິນວ່າກະສັດນັ້ນໄດ້ຫາຍດີແບບໃດ. ກະສັດເຮເຊກຽນກໍ່ບໍ່ໄດ້ບອກກຸ່ມຜູ້ຊາຍຈາກບາບີໂລນນັ້ນວ່າ ພຣະເຈົ້າໄດ້ຢຽວຢາຮັກສາລາວ. ນັ້ນກໍ່ເປັນເລື່ອງທີ່ແປກ. ເປັນຫຍັງ? ກໍ່ເພາະວ່າໃນ ເອຊາຢາ ບົດທີ 38 ກະສັດເຮເຊກຽນຮູ້ສຶກຂອບຄຸນພຣະເຈົ້າຢ່າງຫຼວງຫຼາຍທີ່ພຣະອົງຊົງຮັກສາເພິ່ນໃຫ້ຫາຍດີ. ແຕ່ໃນພຣະທຳເອຊາຢາ ບົດທີ 39ນັ້ນ ກະສັດເຮເຊກຽນ ບໍ່ໄດ້ກ່າວສິ່ງໃດກ່ຽວກັບສິ່ງທີ່ພຣະເຈົ້າໄດ້ກະທຳເພື່ອພຣະອົງເລີຍ!

"ພຣະເຈົ້າກໍ່ຊົງປ່ອຍພຣະອົງຕາມໃຈ ເພື່ອຈະທົດລອງພຣະອົງ ແລະເພື່ອຈະຮູ້ຄຳກ່າວທັງໝົດໃນພຣະໄທຂອງພຣະອົງ" (2 ຂ່າວຄາວ 32:31). ການຢ້ຽມຢາມຂອງກຸ່ມຜູ້ຊາຍຈາກບາບີໂລນນັ້ນກໍ່ສຳຄັນຫຼາຍ. ແຕ່ກະສັດກໍ່ບໍ່ໄດ້ຂໍພຣະເຈົ້າໃຫ້ຊ່ອຍເພິ່ນໃຫ້ເປັນພະຍານທີ່ດີ. ພຣະເຈົ້າບໍ່ໄດ້ຂໍຄຳແນະນຳຈາກຜູ້ປະກາດພຣະຄຳພິເສດ ຫຼື ຈາກຜູ້ນຳທີ່ບໍລິສຸດຂອງຊົນຊາດອິດສະລາເອນເຊັ່ນກັນ.

`ພວກເຮົາຄວນຈະສະແດງອອກເຖິງຄວາມເຊື່ອຂອງເຮົາທີ່ມີໃນພຣະເຈົ້າ ໃນເຮືອນຂອງເຮົາຢູ່ສະເໝີ ໃນເວລາທີ່ບໍ່ມີໃຜເບິ່ງຢູ່. ເລື່ອງຂອງເຮເຊກຽນນັ້ນສອນໃຫ້ເຮົາຮູ້ບົດຮຽນອັນສຳຄັນນີ້. ເລື່ອງຂອງກະສັດອົງນີ້ສອນບົດຮຽນອັນໃດອີກກ່ຽວກັບການມີຄວາມຊື່ສັດຕໍ່ພຣະເຈົ້າ?`