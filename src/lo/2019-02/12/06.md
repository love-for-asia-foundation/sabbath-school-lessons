---
title:  ມິດຕະພາບ
date:   20/06/2019
---

`ພຣະຄຳພີບອກພວກເຮົາວ່າ ພວກເຮົາຄວນມີຈິດໃຈເມດຕາຕໍ່ຄົນອື່ນ ຊ່ອຍເຫຼືອເຂົາແລະຕ້ອນຮັບພວກເຂົາມາໃນເຮືອນຂອງເຮົາ. ໃຫ້ທ່ານອ່ານເລື່ອງຕ່າງໆລຸ່ມນີ້. ເລື່ອງເຫຼົ່ານີ້ສະແດງໃຫ້ພວກເຮົາເຫັນກົດອັນສຳຄັນເຊິ່ງຖືກກ່າວເຖິງໃນ ເອຊາຢາ 58: 6,7,10-12; ແລະ ໂລມ 12:13 ; 1ເປໂຕ 4:9? ອັບລາຮາມ ແລະ ຊາລາ (ປະຖົມມະການ 18:1-8); ເຣເບກາແລະຄອບຄົວຂອງລາວ (ປະຖົມມະການ 24:15-20; ປະຖົມມະການ ບົດທີ 31-33; ຊັກຄາຍ) (ລູກາ 19: 1-9).`

ທຸກໆຄົນກໍ່ຕ້ອງການການຜັກຜ່ອນ, ອາຫານ ແລະ ມິດຕະພາບ. ເມື່ອພວກເຮົາໃຫ້ສິ່ງເຫຼົ່ານີ້ແກ່ຄົນອື່ນ ພວກເຮົາກໍ່ສະແດງເຖິງຄວາມຮັກຂອງພຣະເຢຊູ. ພຣະເຢຊູໄດ້ສອນວ່າ ການໃຫ້ອາຫານແກ່ຄົນທີ່ອຶດຫິວນັ້ນກໍ່ສຳຄັນ. ແລະການໃຫ້ນ້ຳແກ່ຄົນທີ່ຫິວນ້ຳກໍ່ເຊັ່ນກັນ. ເມື່ອພວກເຮົາມອບສິ່ງເຫຼົ່ານີ້ໃຫ້ແກ່ຄົນອື່ນ ຄວາມຈິງແລ້ວພວກເຮົາກໍ່ໃຫ້ສິ່ງເຫຼົ່ານັ້ນກັບພຣະເຢຊູ. (ມັດທາຍ 25:34-40). ພວກເຮົາໃຊ້ເຮືອນຂອງເຮົາເພື່ອຮັບໃຊ້ພຣະເຢຊູຄືກັນ. ເປັນຫຍັງຈຶ່ງບໍ່ເຊີນເພື່ອນບ້ານມາກິນເຂົ້າຮ່ວມກັນກັບຄອບຄົວຂອງເຮົາ. ຫຼື ປ່ອຍໃຫ້ຜູ້ທີ່ກຳລັງຕ້ອງການການຢຽວຢາຮັກສາທາງໃຈຍ້ອນການຢ່າຮ້າງທີ່ຫາກໍ່ເກີດຂຶ້ນ? ບາງທີ່ທ່ານອາດສາມາດເຊີນຜູ້ໃດຜູ້ໜຶ່ງມາເຮືອນຂອງທ່ານເພື່ອອະທິຖານ ຫຼື ເພື່ອສຶກສາພຣະຄຳພີ . ເມື່ອຄວາມຮັກຂອງພຣະເຈົ້າສຳພັດຈິດໃຈຂອງພວກເຮົາ ພວກເຮົາຈະຕ້ອງການ ແບ່ງປັນຄວາມຮັກພຣະອົງກັບຄົນອື່ນໆ.

ບາງຄອບຄົວຮູ້ສຶກວ່າ ພວກເຂົາບໍ່ສາມາດເຊີນຄົນມາຢ້ຽມຢາມເຮືອນຂອງເຂົາ. ພວກເຂົາກໍ່ໃຫ້ຄຳແກ້ໂຕ. ບາງຄົນເປັນຄົນຂີ້ອາຍ. ພວກເຂົາບໍ່ຮູ້ວິທີການທີ່ຈະເຊີນຄົນມາບ້ານ. ພວກເຂົາບອກວ່າເຮືອນຂອງເຂົາບໍ່ໃຫຍ່ປານໃດ ຫຼື ບໍ່ດີພໍທີ່ຈະຮັບແຂກ. ແຕ່ພວກເຮົາຈະຕ້ອງຄິດວ່າ ການສະແດງຄວາມຮັກຂອງຄຣິສຕຽນຕໍ່ຄົນອື່ນໃນເຮືອນຂອງເຮົານັ້ນບໍ່ໄດ້ໝາຍເຖິງການໂອ້ອວດເຮືອນຊານ. ພວກເຮົາບໍ່ຈຳເປັນຕ້ອງມີງານລ້ຽງທີ່ຍິ່ງໃຫຍ່ສຳລັບແຂກຂອງເຮົາ. ການຕຽມອາຫານທີ່ລຽບງ່າຍກໍ່ດີພໍແລ້ວທີ່ຈະສະແດງໃຫ້ພວກເຂົາເຫັນພຣະເຢຊູ. 

`ເຮືອນ ຫຼື ຄອບຄົວ ຂອງທ່ານສະແດງໃຫ້ເຫັນຄວາມຮັກທີ່ມີໃຫ້ພຣະເຢຊູແນວໃດ?`