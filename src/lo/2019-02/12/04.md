---
title:  ສັນຕິສຸກທີ່ເອົາຊະນະ
date:   18/06/2019
---

`ພຣະຄຳພີໃໝ່ໃຫ້ຄຳແນະນຳອັນໃດກັບຄຣິສຕຽນຜູ້ທີ່ໄດ້ແຕ່ງງານກັບຄົນທີ່ບໍ່ເຊື່ອໃນພຣະເຈົ້າ? ອ່ານ 1ໂກລິນໂທ 7:12-15 ແລະ 1ເປໂຕ 3:1, 2 ສຳລັບຄຳຕອບ.`

ໃນ ພຣະທຳ1ໂກລິນໂທ ອາຈານເປົາໂລຕອບຄຳຖາມທີ່ຄຣິສຕຽນມີກ່ຽວກັບຊີວິດແຕ່ງງານ. ຜູ້ເຊື່ອກໍ່ກັງວົນວ່າ  ພຣະເຈົ້າອາດຈະໂກດຮ້າຍພວກເຂົາຖ້າຫາກພວກເຂົາຍັງແຕ່ງງານກັບຄົນທີ່ບໍ່ເຊື່ອ. ແຕ່ອາຈານເປົາໂລບອກວ່າ ພຣະເຈົ້າຈະບໍ່ໂກດຮ້າຍເຂົາຖ້າຫາກພວກເຂົາຍັງມີຄູ່ຜົວເມຍທີ່ບໍ່ໄດ້ເຊື່ອ. ຊີວິດການແຕ່ງງານຄືຊີວິດທີ່ບໍລິສຸດ ສັກສິດ. ມັນຍັງຈະບໍລິສຸດສຳລັບຜົວ ຫຼື ເມຍ ເຖິງແມ່ນອີກຄົນໜຶ່ງຈະກາຍເປັນຄຣິສຕຽນແລ້ວກໍ່ຕາມ. ຜູ້ທີ່ເປັນຄຣິສຕຽນນັ້ນກໍ່ຈະນຳພຣະເຢຊູເຂົ້າມາໃນເຮືອນຫຼືຄອບຄົວ. ເຂົາຈະກາຍເປັນພຣະພອນໃຫ້ແກ່ຄູ່ຜົວເມຍຂອງເຂົາແລະ ລູກຂອງເຂົາເຊັ່ນກັນ.

ໃນບາງຄັ້ງ ຜູ້ເປັນຜົວ ຫຼື ເມຍ ທີ່ບໍ່ເຊື່ອໃນພຣະເຢຊູນັ້ນ ອາດຈະຕັດສິນໃຈທີ່ຈະຢ່າຮ້າງ. ພຣະເຈົ້າກໍ່ໃຫ້ຄວາມເຄົາລົບຕໍ່ການຕັດສິນໃຈຂອງເຮົາຢູ່ສະເໝີ. ພວກເຮົາມີອິດສະຫຼະໃນການເລືອກ. ພຣະອົງຊົງສ້າງມະນຸດໃຫ້ເປັນແບບນັ້ນ. ນັ້ນເປັນເຫດຜົນທີ່ອາຈານເປົາໂລບອກວ່າ: "ແຕ່ຖ້າຜູ້ບໍ່ມີຄວາມເຊື່ອຈະແຍກຕົວອອກໄປ ກໍ່ຈົ່ງໃຫ້ເພິ່ນໄປ ເລື່ອງຢ່າງນີ້ບໍ່ຈຳເປັນທີ່ພີ່ນ້ອງຊາຍຍິງຈະຜູກມັດຈຳໃຈໃຫ້ຢູ່ດ້ວຍກັນ ເພາະວ່າພຣະເຈົ້າໄດ້ຊົງເອີ້ນເຈົ້າທັງຫຼາຍໃຫ້ຢູ່ຢ່າງສະຫງົບ" (1 ໂກລິນໂທ ບົດທີ7).

`ທ່ານຮູ້ໃຜໃນໂບດຂອງທ່ານທີ່ໄດ້ແຕ່ງງານກັບຜູ້ບໍ່ເຊື່ອໃນພຣະເຢຊູຫຼືບໍ? ສະມາຊິກໂບດຄົນນີ້ກຳລັງມີຊ່ວງເວລາທີ່ຍາກລຳບາກຫຼືບໍ່ໃນຊີວິດແຕ່ງງານຂອງເຂົາ? ທ່ານສາມາດເຮັດສິ່ງໃດເພື່ອຊ່ວຍເຂົາໄດ້?`