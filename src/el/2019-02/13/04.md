---
title: 'Επιστρεφοντας Την Καρδιαν Στο Θυσιαστηριο'
date: 25/06/2019
---

`Διαβάστε Α’Βασ. 1820-45. Αναφερθείτε συνοπτικά στο περιστατικό. Αν και σε διαφορετικά πλαίσια, πώς οι αρχές που βλέπουμε εδώ βρίσκουν εφαρμογή στην οικογενειακή ζωή;`

Στο όρος Κάρμηλον, ο Ηλίας επιθυμούσε την ανανέωση της διαθήκης εκ μέρος του λαού του, την επιστροφή στην πίστη των πατέρων τους που θα έφερνε θεραπεία στη ζωή τους, στα σπίτια και στη γη τους.

Η ώρα της εσπερινής θυσίας. Μετά την αποτυχημένη προσπάθεια για θυσία των ειδωλολατρών ιερέων, σειρά είχε ο Ηλίας. Τα πάντα ήταν μελετημένα. Η ώρα της ημέρας έστρεφε την προσοχή στο εξιλεωτικό σχέδιο του Θεού όπως φανερωνόταν στις υπηρεσίες του Αγιαστηρίου (Έξ. 2941). Η πρόσκληση, «Πλησιάσατε προς εμέ» (Α’Βασ. 1830), μας θυμίζει τον Σωτήρα που καλεί τους αμαρτωλούς (Ματθ. 1128). Οι γονείς που υποφέρουν για το παιδί τους που παραστράτησε, μπορούν να είναι βέβαιοι ότι ο Θεός το αγαπά όπως αγαπούσε τους Ισραηλίτες. Ο Θεός εργάζεται ακατάπαυστα για να ελκύσει κοντά Του τους παραστρατημένους. 

Η προσοχή που έδωσε ο Ηλίας για την επιδιόρθωση του θυσιαστηρίου του Κυρίου, αντιστοιχεί σήμερα με την εξύψωση του Ιησού και της σωτήριας χάρης Του στις οικογένειές μας. Η οικογενειακή λατρεία είναι η ευκαιρία να μιλήσουμε μαζί Του μέσω της προσευχής, να μιλήσουμε γι’ Αυτόν μεταξύ μας, να λάβουμε εκ νέου το δώρο της σωτηρίας Του, και να δώσουμε χρόνο στην καρδιά μας να αναλογιστεί τις διδασκαλίες Του. 

Η ανταπόκριση που ο Ηλίας περίμενε, θα σηματοδοτούσε ότι ο Θεός τους είχε δεχτεί και πάλι. Στο Α’Βασ. 1837 διαβάζουμε, «διά να γνωρίση ο λαός ούτος ότι συ Κύριος είσαι ο Θεός, και συ επέστρεψας την καρδίαν αυτών οπίσω». Δεν μπορούμε εμείς να επιστρέψουμε την καρδιά μας στον Θεό, παρά μόνο να ανταποκριθούμε στη χάρη Του που μας δίνει απλόχερα. 

Η φωτιά που έπεσε στη θυσία, και όχι στους ενόχους, έδειχνε στον Ιησού, ο Οποίος έγινε «υπέρ ημών αμαρτίαν, διά να γείνωμεν ημείς δικαιοσύνη του Θεού δι' αυτού» Β’Κορ. 521. Εξομολόγηση και δοξολογία έβγαιναν από τα χείλη του λαού. Οι ιερείς του Βάαλ, επειδή δεν ανταποκρίθηκαν στην έκκληση του Θεού, εκτελέστηκαν. Στη συνέχεια, ακολούθησε μία αναζωογονητική βροχή που έδωσε τέλος στην κατάρα πάνω στη γη.

`Σκεψη: Σε τι κατάσταση είναι το οικογενειακό σας «θυσιαστήριο»; Πώς μπορείτε να το επιδιορθώσετε;`