---
title: 'Επιστρεφοντας Την Καρδιαν Στον Ιορδανη'
date: 26/06/2019
---

Μαζί με την αγγελία του Γαβριήλ (Λουκ. 117) και τη διαβεβαίωση του Ιησού ότι για τον Ιωάννη ως τον ερχόμενο Ηλία (Ματθ. 1114, 1712,13), οι ευαγγελιστές βεβαιώνουν ότι ο Ιωάννης ο Βαπτιστής ήταν ο αγγελιοφόρος που θα προετοίμαζε το δρόμο του Κυρίου (Ματθ. 1110, Μαρκ. 12, Λουκ. 727, Μαλ. 31). 

Προσέξτε τα βασικά σημεία του μηνύματος του Ιωάννη. Κατά ποιον τρόπο το μήνυμά του θα «επέστρεφε τις καρδιές»; 

`Ματθ. 32,8, 144, Μαρκ. 14, Λουκ. 33,8,9,11,13,14.`

Όπως ο αγρότης που οργώνει το σκληρό έδαφος και το προετοιμάζει για να δεχτεί τον σπόρο, ο Ιωάννης αποδοκίμαζε την αμαρτία και προέτρεπε τους αμαρτωλούς να μετανοήσουν. Η ανθρώπινη φύση είναι τέτοια που, χωρίς αυτοεξέταση και συνειδητοποίηση της πραγματικής μας κατάστασης, δεν αισθανόμαστε την ανάγκη για κάτι καλύτερο. Με το μήνυμά του έστρεφε τους ανθρώπους στην αγιότητα των απαιτήσεων του Θεού και στην ανάγκη τους για την τέλεια δικαιοσύνη Του. Η ειλικρινής μετάνοια χαρακτηρίζεται πάντοτε από ταπεινοφροσύνη και αναζήτηση στον Θεό για βοήθεια, προκειμένου να αλλάξει η συμπεριφορά κάποιου. Εκθέτοντας τη ρηχή, εγωκεντρική υποκρισία εκείνων που διατείνονταν ότι είχαν πατέρα τους τον Αβραάμ, αποσκοπούσε στο να δείξει το βαθύτερο νόημα της πίστης των πατέρων τους.

`Πώς το μήνυμα του Ιωάννη του Βαπτιστή προετοίμασε το δρόμο για τον Ιησού; Ιωάν. 135-37, 327-30.`

Στον Ιωάννη είχε αποκαλυφθεί ότι ο Ιησούς ήταν ο Αμνός του Θεού. Όταν αποκάλεσε έτσι τον Ιησού (Ιωάν. 129,36) κυριολεκτικά έστρεψε τους ανθρώπους στον Κύριο. Ο Ανδρέας και ο Ιωάννης ο ευαγγελιστής που έγραψε για το συμβάν εκείνης της ημέρας -μαθητές του Βαπτιστή- έφυγαν από το πλευρό του και έγιναν μαθητές του Ιησού. Το μήνυμα του Ηλία δεν δείχνει απλώς την ανάγκη για μετάνοια, αλλά προσδιορίζει Εκείνον που μας σώζει από την αμαρτία, γεννά ενθουσιασμό για Εκείνον και οδηγεί τους ανθρώπους σ’ Εκείνον.

`Σκεψη: Εάν ο Ιωάννης ο Βαπτιστής έμπαινε στο σπίτι σας, τι νομίζετε ότι θα σας έλεγε;`