---
title: 'Η Προφητεια Της Επιστροφης Των Καρδιων'
date: 23/06/2019
---

`Συγκρίνετε την προφητεία για τον ερχομό του Ηλία με τις αναφορές της Καινής Διαθήκης πάνω σ’ αυτό το γεγονός. Μαλ. 4:5,6, Ματθ. 11:14,15, 1710, Μαρκ. 6:15, Λουκ. 1:17.`

Τις ημέρες του Μαλαχία, ο Θεός έκανε έκκληση στο λαό Του, «Επιστρέψατε προς εμέ, και θέλω επιστρέψει προς εσάς», αλλά έλαβε την αλαζονική απάντηση, «Τίνι τρόπω θέλομεν επιστρέψει;» Μαλ. 37. Ο απογοητευμένος προφήτης ανακοίνωσε ότι θα δινόταν μία ακόμη ευκαιρία για αναζωπύρωση. Ενθυμούμενος τη μεταρρύθμιση που ξεκίνησε στις ημέρες του Ηλία (Α’Βασ. 1837), ο Μαλαχίας προφήτεψε, «και αυτός θέλει επιστρέψει την καρδίαν των πατέρων προς τα τέκνα, και την καρδίαν των τέκνων προς τους πατέρας αυτών» Μαλ. 46. Σύμφωνα με μία Εβραϊκή παράδοση, ο Ηλίας θα εμφανιζόταν προσωπικά ως προάγγελος του Μεσσία (Ματθ. 1710, Μαρκ. 615). Ωστόσο, στην Καινή Διαθήκη φαίνεται πως η προφητεία εκπληρώθηκε στο πρόσωπο του Ιωάννη του Βαπτιστή (Ματθ. 1114,15, Λουκ. 117).

`Τι σημαίνει η φράση «θέλει επιστρέψει την καρδίαν»;`

Υπάρχουν πολλές εφαρμογές γι’ αυτά τα εδάφια: ●Αναφέρεται στη συμφιλίωση του λαού Ισραήλ με τον Κύριο. Ο Θεός ως Πατέρας (Ησ. 6316) έστρεψε την οργή Του από τα παιδιά Του (Μιχ. 718,19) και τα καλεί να επιστρέψουν σ’ Αυτόν (Ησ. 4422, Μαλ. 37). ●Αναφέρεται στην επανασύνδεση των επερχομένων γενεών με τους πιστούς προγόνους μέσω μιας ανανέωσης της διαθήκης. Το προφητικό κάλεσμα προς το λαό του Θεού να ακολουθήσουν την πίστη των πατριαρχών, δίνεται επανειλημμένα στην Παλαιά Διαθήκη. Το να εξακολουθούσε η γη να είναι ευλογημένος τόπος κατοικίας, είχε άμεση σχέση με την πιστότητα στη διαθήκη (Δευτ. 429-31). ●Αναφέρεται στην αποκατάσταση και στην ανανέωση των οικογενειακών σχέσεων. Η σχέση μεταξύ γονέων και παιδιών είναι μία πρακτική έκφραση της διαθήκης πίστης με τον Θεό. Και εδώ η εκπλήρωση των ευθυνών των γονέων και των παιδιών είναι συνυφασμένες με την κληρονομιά της γης και τις ευλογίες του Θεού (Παρ. 221).

`Σκεψη: Ποια είναι η σχέση μεταξύ της αποκατεστημένης σχέσης με τον Θεό και των αποκατεστημένων σχέσεων στην οικογένεια; Γιατί το ένα πρέπει να προηγείται του άλλου;`