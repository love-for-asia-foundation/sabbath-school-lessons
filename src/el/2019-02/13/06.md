---
title: 'Επιστρεφοντας Την Καρδιαν Στον Εσχατο Καιρο'
date: 27/06/2019
---

Υπό μία έννοια, οι Αντβεντιστές της Εβδόμης Ημέρας έχουμε τον ρόλο του Ιωάννη του Βαπτιστή. Το άγγελμα της μεταρρύθμισης και της μετάνοιας που δόθηκε για την προετοιμασία του δρόμου της πρώτης έλευσης του Ιησού, πρέπει εμείς ως κίνημα να το επαναλάβουμε για να προετοιμάσουμε τον δρόμο για τη Δευτέρα Παρουσία.

`Διαβάστε με προσευχή Λουκ. 1:17. Πώς αυτά τα λόγια εμπεριέχουν το μήνυμά μας;`

Ο ουράνιος Πατέρας, μέσω της Σταυρικής θυσίας του Χριστού επέστρεψε τις καρδιές των παιδιών Του προς Αυτόν και έστρεψε τις καρδιές των παιδιών Του αναμεταξύ τους. Το μήνυμα του Ηλία εκλιπαρεί τις οικογένειες να πιστέψουν αυτά τα θαυμάσια νέα (Β’Κορ. 518-21, Εφεσ. 211-18) και να πληρωθούν με χάρη, καθώς το Πνεύμα Του παράγει την αγάπη μέσα τους. 

Ο κόσμος χρειάζεται απελπισμένα μια εκδήλωση ανιδιοτελούς ενδιαφέροντος, διαρκούς δέσμευσης και ακλόνητης αφοσίωσης στον Θεό. Με τη χάρη του Θεού οι Χριστιανικές οικογένειες μπορούν να το εκδηλώσουν. Ωστόσο, πρέπει να θυμόμαστε ότι το μήνυμα που έχουμε να φέρουμε στον κόσμο αφορά και εμάς. Εάν οι αρχές του ευαγγελίου, της ενότητας, της αγάπης, της αυτοθυσίας δεν εκδηλώνονται μεταξύ μας, ιδιαίτερα στην οικογένειά μας, δεν θα μπορέσουμε να μοιραστούμε αυτό το μήνυμα με άλλους. Όλα τα ωραία κηρύγματα, οι λογικές και Βιβλικές παρουσιάσεις, δεν αρκούν: Ο κόσμος χρειάζεται να δει στη ζωή μας, ιδιαίτερα στην οικογένειά μας, την μετάνοια, την αλλαγμένη καρδιά, την αγάπη, και την αφοσίωση για την οποία κηρύττουμε. Όπως ο Ιωάννης ο Βαπτιστής είχε δύναμη που άλλαζε ζωές και έκανε το κήρυγμά του αποτελεσματικό, το ίδιο μπορούμε να κάνουμε και εμείς με τη χάρη του Θεού, αλλά μέχρι το βαθμό που προθυμοποιούμαστε να συνεργαστούμε. 

Μέσω του Ιησού είμαστε μέλη της ουράνιας οικογένειας (Εφεσ. 315). Γι’ αυτό, είτε είμαστε μόνοι είτε οικογένεια, καλούμαστε να δώσουμε τη μαρτυρία μας για τον Θεό που υπηρετούμε, και τίποτα δεν μπορεί να κάνει τη μαρτυρία μας πιο αποτελεσματική, από το να δείξουμε στον κόσμο τι μπορεί να γίνει μία οικογένεια μέσω της δύναμης του ευαγγελίου.

`Σκεψη: Τι μπορείτε να κάνετε για να δείξετε στα κοντινά σας πρόσωπα ότι τους αγαπάτε και ενδιαφέρεστε γι’ αυτούς;`