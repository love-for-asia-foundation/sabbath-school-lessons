---
title: 'Επιστρεφοντας Την Καρδιαν Στον Εσχατο Καιρο'
date: 22/06/2019
---

### Για τη μελέτη αυτής της εβδομάδας, διαβάστε
Μαλ. 4:5,6, Ματθ. 11:14,15, 17:10, Α’ Βασ. 16:29 – 17:24, 18:20-45, Ματθ. 3:2.

> <p>Εδαφιο μνημης</p>
> «Ιδού, εγώ θέλω αποστείλει προς εσάς Ηλίαν τον προφήτην, πριν έλθη η ημέρα του Κυρίου η μεγάλη και επιφανής• και αυτός θέλει επιστρέψει την καρδίαν των πατέρων προς τα τέκνα, και την καρδίαν των τέκνων προς τους πατέρας αυτών, μήποτε έλθω και πατάξω την γην με ανάθεμα.» Μαλαχίας 4:5,6.

Η ζωή μας περνάει από διάφορα στάδια. Ορισμένες φορές τα πράγματα πάνε καλά και άλλες όχι. Υπάρχουν στιγμές που οι οικογένειες είναι δυνατές και άλλες που είναι ευαίσθητες, ακόμη και διαλυμένες. Όποια και αν είναι η κατάστασή μας ή της οικογένειάς μας, πρέπει και μπορούμε να ζούμε υπό το φως των υποσχέσεων του Θεού, να στηριζόμαστε σ’ αυτές με όλη μας την καρδιά, τη δύναμη και τη ψυχή, γιατί εντέλει είναι και η μοναδική μας ελπίδα. Τι μεγάλη όμως ελπίδα προσφέρουν! Ο Λόγος του Θεού είναι γεμάτος υποσχέσεις που ανά πάσα στιγμή μπορούμε να επικαλεστούμε τόσο για εμάς όσο και για τα αγαπητά μας πρόσωπα, την οικογένεια και την εκκλησία μας. 

Σ’ αυτήν την τελευταία εβδομάδα της τριμηνίας, θα εξετάσουμε κάποιες Βιβλικές ιστορίες, υποσχέσεις, και εμπειρίες μέσα σε διαφορετικά πλαίσια. Μ’ αυτόν τον τρόπο θα προσπαθήσουμε να αντλήσουμε μαθήματα για εμάς σήμερα, όποια και αν είναι η κατάσταση στην οποία βρισκόμαστε. Όποιος κι αν είσαι, όπου κι αν είσαι, ό,τι κι αν περνάς, αντιμετωπίζεις δυσκολίες, φόβους, ανησυχίες. Ευτυχώς, λατρεύουμε έναν Θεό που όχι μόνο γνωρίζει το τι αντιμετωπίζουμε, αλλά είναι μπροστά, και πάνω απ’ όλα.