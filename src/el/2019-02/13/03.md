---
title: 'Οικογενειακη Επανασυνδεση'
date: 24/06/2019
---

Η μύηση της λατρείας του Βάαλ στο Ισραήλ από την Ιεζάβελ, τη Σιδωνίτισσα σύζυγο του βασιλιά Αχαάβ, επίσπευσε την ηθική κατάπτωση του λαού. Τα διατάγματα του Θεού που εξύψωναν το γάμο, την οικογένεια, και τη γενετήσια πράξη, επισκιάστηκαν από την αιμομιξία, την πορνεία και άλλες σεξουαλικές διαστροφές. Σ’ αυτήν τη διαμάχη για τη λατρεία εμφανίζεται ο Ηλίας, του οποίου το όνομα και μόνο, «Ο Ιεχωβά είναι ο Θεός μου», επιτιμούσε τον Βάαλ.

`Ποια εμπειρία του Ηλία έχει να κάνει με την ανατροπή των ειδωλολατρικών πιστεύω και την αναζωογόνηση των οικογενειών; Α’ Βασ. 16:29-17:24, συγκρίνετε με Λουκ. 4:25,26.`

Ο Ηλίας στιγματίστηκε αφότου ανακοίνωσε την ξηρασία στη γη. Ο Θεός του βρήκε καταφύγιο σε ένα απρόσμενο μέρος – στο σπίτι μιας φτωχής χήρας στην Σαρεπτά, πόλη των Σιδωνίων, κοντά στη πατρίδα της Ιεζάβελ. Ο Ηλίας χαιρέτησε την χήρα με μία δύσκολη δοκιμασία. Της ζήτησε να τον φιλέψει με ό,τι της είχε απομείνει, και να δείξει εμπιστοσύνη στον Θεό για το μέλλον της. Η πίστη της έμεινε στην ιστορία. Ο Ίδιος ο Ιησούς αναφέρθηκε στην πίστη της (Λουκ. 426). Καθώς τα αποθέματα λαδιού και αλευριού διήρκεσαν για μέρες, η γυναίκα καταλάβαινε όλο και περισσότερα για τον Θεό. Ώσπου μία τρομερή μέρα, ο μοναχογιός της αρρώστησε και πέθανε. Εκφράζοντας τη λύπη της στον Ηλία, εξέφρασε τις διαστρεβλωμένες δοξασίες που υπήρχαν και στο Ισραήλ, όπου για την αμαρτία κάποιου απαιτούταν η θυσία του παιδιού του (Α’ Βασ. 17:18, Ιερ. 19:5, Μιχ. 6:7).

`Τι επίδραση είχε στην πνευματική εμπειρία αυτής της χήρας, η επανασύνδεση με το γιο της; Α’ Βασ. 17:24. Τι μπορούμε να διδαχθούμε από τις δηλώσεις της;`

Η ανταπόκριση της μητέρας δείχνει την επίδραση που είχε επάνω της το μήνυμα του Ηλία. Η πίστη στον Θεό και στο Λόγο Του βγαίνει από την καρδιά καθώς, με τη δύναμή Του, η ζωή αποκαθιστάται και η οικογένεια επανασυνδέεται. Πολλοί σήμερα μπορεί να συμφωνούν με τα κηρύγματα που ακούνε, αλλά είναι χλιαροί στην πνευματική τους εμπειρία. Ωστόσο, όταν οι αλήθειες του Λόγου του Θεού γίνονται προσωπικό βίωμα και η αναζωπύρωση και η αποκατάσταση υπάρχουν στις οικογενειακές σχέσεις, η πίστη έρχεται με περισσότερη δύναμη στην καρδιά. 

`Σκεψη: Υπάρχει κάποια οικογενειακή επανασύνδεση την οποία ακόμη περιμένετε; Σε ποιες υποσχέσεις του Θεού στηρίζεστε που σας δίνουν ελπίδα για αυτήν την επανασύνδεση;`