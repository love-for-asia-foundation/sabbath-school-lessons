---
title: 'Η Νικηφορος Ειρηνη'
date: 18/06/2019
---

`Τι συμβουλές δίνονται στον Λόγο του Θεού για τους μεικτούς γάμους; Α’ Κορ. 7:12-15, Α’ Πέτρ. 3:1,2.`

Η ευλογία του να είσαι Χριστιανός σύζυγος. Στην Α’ Κορινθίους ο Παύλος απαντά στις ανησυχίες των προσήλυτων που ήταν παντρεμένοι με άπιστους, για το αν πρόσβαλλαν τον Θεό ή μίαιναν τους ίδιους ή τα παιδιά τους. Ο Παύλος τους διαβεβαίωσε πως κάτι τέτοιο δεν ίσχυε. Θα έπρεπε να σέβονται τον ιερό θεσμό του γάμου και να συνεχίσουν τις στενές οικογενειακές σχέσεις, ακόμη και μετά την πνευματική τους αφύπνιση. Η παρουσία του Χριστιανού αγιάζει το ταίρι και τα παιδιά τους. Με τον όρο «ηγιάσθη» ο Παύλος θέλει να δείξει ότι ο άπιστος σύντροφος έρχεται σε επαφή με τις ευλογίες της χάρης επειδή ζει με Χριστιανό/η σύντροφο. Όσο σκληρό και αν είναι, ο/η άπιστος σύντροφος μπορεί να αποφασίσει να εγκαταλείψει αυτόν το γάμο. Αν και οι επιπτώσεις θα είναι σοβαρές, ο ελεήμων Θεός μας που σέβεται την ελευθερία της επιλογής λέει, «ας χωρισθή». Ο πιστός «δεν είναι δεδουλωμένος εις τα τοιαύτα» (Α’Κορ. 715).

Καλεσμένοι να ζούμε ειρηνικά. Στο Λόγο του Θεού είναι ξεκάθαρο πως, παρόλες τις προκλήσεις ενός πνευματικά διχασμένου σπιτιού, πρέπει να βρεθεί τρόπος για να επικρατήσει η ειρήνη του Χριστού. Σκοπός είναι ο γάμος να παραμείνει ανέπαφος, να δώσουμε ενδείξεις θριάμβου του ευαγγελίου μέσα στις δυσκολίες, και να επιδιώξουμε ο σύντροφός μας με τον οποίο είμαστε μια σάρκα να αισθανθεί άνετα, παρότι άπιστος.

`Ποια είναι τα όρια της ευθύνης των πιστών προς τους άπιστους συντρόφους τους;`

Η τρυφερή φροντίδα, η ασάλευτη αφοσίωση, η ταπεινή υπηρεσία και η ελκυστική μαρτυρία από μέρους του πιστού, δημιουργούν την μεγαλύτερη πιθανότητα για την σωτηρία του άπιστου συντρόφου. Η υποταγή σε έναν Χριστιανικό γάμο απορρέει από τον σεβασμό για τον Χριστό (συγκρίνετε Εφεσ. 521). Ο πιστός που βρίσκεται σε μεικτό γάμο, πρέπει να έχει υπόψη ότι πρώτα πρέπει να υποτάσσεται στον Χριστό. Η πίστη στον Χριστό δεν σημαίνει ότι πρέπει να υποφέρει ή να κακοποιείται από έναν βίαιο σύζυγο. 

`Σκεψη: Υπάρχει κάποιος στην τοπική σας εκκλησία που αγωνίζεται με έναν άπιστο σύζυγο; Πώς μπορείτε να βοηθήσετε;`