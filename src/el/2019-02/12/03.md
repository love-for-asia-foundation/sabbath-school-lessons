---
title: 'Πρωτα Η Οικογενεια'
date: 17/06/2019
---

Λογικά οι πρώτοι που ακούνε τη μαρτυρία μας για το ευαγγέλιο είναι τα μέλη του σπιτιού μας. Δεν υπάρχει πιο σημαντικό πεδίο αποστολής.

`Τι συμπεράσματα μπορούμε να αντλήσουμε από το Ιωάν. 1:40-42 για τη μαρτυρία στο σπίτι; Δείτε επίσης Δευτ. 6:6,7, Ρουθ 1:14-18.`

Μία ενθουσιώδης αναφορά. Ο Ανδρέας δεν μίλησε απλώς στον αδερφό του Σίμωνα για τον Ιησού, αλλά κανόνισε να συναντηθούν. Η ενθουσιώδης αναφορά για τον Ιησού και το να Τον συστήσουμε προσωπικά, είναι ένας απλός τρόπος να μοιραστούμε το ευαγγέλιο με τους συγγενείς μας. Μετά τις συστάσεις ο Ανδρέας αποτραβήχτηκε. Από εκείνη τη στιγμή ο Ιησούς και ο Πέτρος απέκτησαν τη δική τους προσωπική σχέση. 

Βοηθώντας τα παιδιά στην πίστη. Τα παιδιά μπορεί να παραμεληθούν και να μη θεωρηθούν πιθανοί δέκτες της μαρτυρίας του ευαγγελίου. Οι γονείς εσφαλμένα υποθέτουν ότι τα παιδιά θα απορροφήσουν την οικογενειακή πνευματικότητα. Αυτό είναι κάτι που δεν πρέπει να θεωρηθεί ως δεδομένο. Ενώ τα παιδιά και οι νέοι μαθαίνουν από τα πρότυπα που παρατηρούν, είναι αλήθεια πως τα νέα αυτά μέλη της οικογένειας του Κυρίου χρειάζονται προσοχή και ευκαιρίες για να γνωρίσουν προσωπικά τον Ιησού. Στο Δευτ. 6:δίνεται ιδιαίτερη έμφαση σ’ αυτό το σημείο. Πρέπει να δίνεται η ανάλογη προσοχή στην πιο αποτελεσματική θρησκευτική εκπαίδευση. Στο σπίτι είναι καλό να υπάρχουν τακτικές πνευματικές συνήθειες, τόσο προσωπικής όσο και οικογενειακής λατρείας. Χρόνος και ένθερμες προσπάθειες πρέπει να έχουν την πρώτη θέση για χάρη των παιδιών και των νέων.

`Τι μπορούμε να διδαχθούμε από τις ευαγγελιστικές προσπάθειες της Ναομί; Ρουθ. 1:8-22.`

Η Ρουθ είδε τη Ναομί στις ποιο άσχημες στιγμές της: Όταν προσπάθησε να διώξει τη νύφη της, και όταν με πόνο και οργή ξέσπασε στον Θεό για τις απώλειές της (Ρουθ 115,20,21). Η μαρτυρία της Ρουθ μας δείχνει ότι οι νέοι μπορούν να αφιερωθούν στον τέλειο Θεό ακόμη και αν Τον έχουν γνωρίσει από έναν ατελή γονιό. 

`Σκεψη: Πώς το γεγονός ότι το σπίτι είναι το σημαντικό πεδίο αποστολής επηρεάζει τη συμπεριφορά σας προς εκείνους με τους οποίους ζείτε; Συνεργαστείτε ως οικογένεια και ετοιμάστε μία λίστα με συγκεκριμένες προσπάθειες για να οδηγήσετε στον Χριστό συγγενείς σας που δεν έχουν ακόμη πιστέψει.`