---
title: 'Μαθαινοντας Απο Το Λαθος Ενος Βασιλια'
date: 16/06/2019
---

`Διαβάστε το περιστατικό της θεραπείας του Εζεκία και την επίσκεψη των Βαβυλώνιων απεσταλμένων. Β’ Χρον. 32:25,31, Ησ. 38, 39.`

Στην Αγία Γραφή αναφέρεται πως οι απεσταλμένοι έδειξαν ενδιαφέρον για την θαυματουργική ανάρρωση του βασιλιά Εζεκία. Ωστόσο, ο Εζεκίας φαίνεται πως δεν αναφέρθηκε καθόλου στη θεραπεία του. Δεν έδωσε έμφαση σ’ αυτά που θα άνοιγαν την καρδιά τους στη γνώση για τον αληθινό Θεό. Ενώ στο κεφάλαιο 38:εκφράζει την ευγνωμοσύνη του για τη θεραπεία του, στο 39:κεφάλαιο παραμένει σιωπηλός. Η αντίθεση είναι εντυπωσιακή. 

Ο Θεός ήθελε να τον δοκιμάσει. Η επίσκεψη που δέχτηκε ήταν σημαντική, ωστόσο, πουθενά δεν αναφέρεται ο Εζεκίας να ζήτησε καθοδήγηση με προσευχή, ή από τους προφήτες και τους ιερείς. Και έτσι ο Θεός δεν παρενέβη. Χωρίς τη συμβουλή πνευματικών καθοδηγητών, απομακρύνθηκε από το νου του Εζεκία το έργο του Θεού στη ζωή του και στη ζωή του έθνους του. Σκοπός της ιστορικής αναφοράς στο Β’Χρον. 3231 πιθανόν να ήταν το να φανεί πόσο εύκολα οι ευλογίες του Θεού μπορούν να θεωρηθούν δεδομένες και οι παραλήπτες του ελέους Του να γίνουν αυτάρεσκοι. 

`Παρακάτω υπάρχουν κάποια μαθήματα πιστότητας στην οικογενειακή ζωή μέσα από την εμπειρία του Εζεκία. Τι άλλα μπορείτε να σκεφτείτε;`

Κάθε επίσκεψη σε σπίτι Χριστιανών είναι μία ευκαιρία για τους ανθρώπους να συναντήσουν ακολούθους του Χριστού. ●Λίγοι επισκέπτες θα ανοίξουν πνευματική συζήτηση. Οι Χριστιανοί πρέπει να βρίσκουν κατάλληλους τρόπους να μοιραστούν τα καλά νέα. ●Οι Χριστιανοί δεν καλούνται να επιδείξουν την υλική τους ευημερία ή τις επιτεύξεις τους, παρότι και αυτά μπορούν να αναγνωριστούν ως ευλογίες από τον Θεό. Καλούνται να εξαγγείλουν τις αρετές Εκείνου που τους κάλεσε από το σκοτάδι στο θαυμαστό Του φως (Α’Πέτρ. 29) ή να χρησιμοποιήσουν την εμπειρία του Εζεκία ως παράδειγμα ότι όδευαν προς το θάνατο, αλλά ο Χριστός τούς θεράπευσε. Ήταν νεκροί στην αμαρτία και ο Χριστός τους ανέστησε και «συνεκάθισαν» μαζί Του στον ουρανό (Εφεσ. 24-6).

`Σκεψη: Πώς μπορούμε να χρησιμοποιήσουμε το σπίτι μας ως μέσο μαρτυρίας στους άλλους; Πώς μπορείτε να μοιραστείτε πιο αποφασιστικά την πίστη σας για τον Χριστό με τους επισκέπτες σας;`