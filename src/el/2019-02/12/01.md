---
title: 'Τι Ειδον Εν Τω Οικω Σου'
date: 15/06/2019
---

### Για τη μελέτη αυτής της εβδομάδας, διαβάστε
Ησ. 38, 39, Α’ Κορ. 7:12-15, Α’ Πέτρ. 3:1,2, Εβρ. 6:12, 13:7, Γ’ Ιωάν. 11, Ησ. 58:6,7,10,12.

> <p>Εδαφιο μνημης</p>
> «Σεις όμως είσθε ‘’γένος εκλεκτόν, βασίλειον ιεράτευμα, έθνος άγιον’’, λαός τον οποίον απέκτησεν ο Θεός, διά να εξαγγείλητε τας αρετάς εκείνου, όστις σας εκάλεσεν εκ του σκότους εις το θαυμαστόν αυτού φως» Α’ Πέτρου 2:9.

Πιθανόν να διανύουμε μία περίοδο όπου, δόξα τον Κύριο, τα πράγματα πάνε καλά (τουλάχιστον για την ώρα). Μπορεί όμως και όχι. Μπορεί για παράδειγμα στο σπίτι μας να υπάρχει πόνος, συμφορά. Όπως και να έχει, όταν κάποιος επισκέπτεται το σπίτι σας, όπως οι απεσταλμένοι της Βαβυλώνας επισκέφτηκαν τον βασιλιά Εζεκία, τι θα απαντούσατε στην ερώτηση του προφήτη Ησαΐα προς τον βασιλιά, «Τι είδον εν τω οίκω σου;» (Ησ. 39:4).

Τι βλέπουν οι άνθρωποι στο σπίτι μας; Τι βλέπουν οι άγγελοι; Τι πνεύμα κυριαρχεί στο σπίτι μας; Μπορεί κάποιος να «μυρίσει» την ευωδιά της προσευχής; Υπάρχει ευγένεια, γενναιοδωρία, αγάπη, ή ένταση, θυμός, μνησικακία, πικρία και διχόνοια; Βλέπουν τον Ιησού στο σπίτι σας;

Αυτές οι ερωτήσεις είναι σημαντικές για να αναρωτηθούμε τι είδους σπιτικό έχουμε δημιουργήσει. Αυτήν την εβδομάδα θα δούμε κάποια πράγματα που μπορούν να ομορφύνουν την οικογενειακή ζωή, παρά τις αναπόφευκτες εντάσεις και διαμάχες που αντιμετωπίζουν οι οικογένειες σήμερα.