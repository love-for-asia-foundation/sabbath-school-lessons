---
title: 'Ορισμενες Αρχες Για Τον Γαμο'
date: 03/06/2019
---

Ο γάμος, όπως το Σάββατο, είναι ένα δώρο από τον Θεό στην ανθρωπότητα που έχει την αρχή του στον κήπο της Εδέμ. Ως Αντβεντιστές της Εβδόμης Ημέρας ξέρουμε τι έχει κάνει ο εχθρός της ψυχής και τι εξακολουθεί να κάνει, τόσο στον γάμο όσο και στο Σάββατο. Ακόμη και οι καλύτεροι γάμοι περνούν συγκρούσεις. Παρακάτω υπάρχουν ορισμένες αρχές που βοηθάνε τα ζευγάρια να αντιμετωπίσουν αυτά τα ζητήματα. 

`Διαβάστε Εφεσ. 1:7. Ποια σημαντική αρχή βρίσκουμε εδώ που πρέπει να αποτελεί μέρος κάθε γάμου;`

Πρέπει να μάθετε να συγχωρείτε, ιδικά όταν ο/η σύζυγός σας δεν το αξίζει. Οποιοσδήποτε μπορεί να συγχωρήσει κάποιον που το αξίζει. Για την ακρίβεια, αυτό με τα βίας θεωρείται συγχώρηση. Η αληθινή συγχώρηση δίνεται σε εκείνους που δεν το αξίζουν, όπως ακριβώς ο Κύριος συγχωρεί εμάς μέσω του Χριστού. Το ίδιο πρέπει να κάνουμε και εμείς. Διαφορετικά, ο γάμος μας, ακόμη κι αν επιβιώσει θα είναι βασανιστικός. 

`Διαβάστε Ρωμ. 3:23. Ποια σημαντική αρχή βρίσκουμε εδώ;`

Πρέπει να αποδεχτείτε το γεγονός ότι έχετε παντρευτεί έναν αμαρτωλό, κάποιον που έχει φθαρεί ως ένα βαθμό, συναισθηματικά, σωματικά, και πνευματικά εξαιτίας της αμαρτίας. Αποδεχτείτε τον με τα ελαττώματά του. Προσευχηθείτε γι’ αυτόν. Μπορεί να χρειαστεί να ζήσετε με αυτά τα σφάλματα, δεν χρειάζεται όμως να σας γίνουν εμμονή γιατί διαφορετικά θα σας πνίξουν. Ο άγιος και τέλειος Θεός, μέσω του Χριστού, μας δέχεται όπως είμαστε: και εμείς που δεν είμαστε τέλειοι και άγιοι, πρέπει να δεχτούμε τον/την σύζυγό μας. 

`Σκεψη: Διαβάστε Φιλιπ. 2:4-8. Ποια σημαντική αρχή βλέπουμε εδώ που μπορεί να μας βοηθήσει, όχι μόνο στο γάμο, αλλά και σε όλες τις σχέσεις μας;`