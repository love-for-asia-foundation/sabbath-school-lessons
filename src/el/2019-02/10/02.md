---
title: Διαμαχη
date: 02/06/2019
---

`Διαβάστε Ματθ. 75 και Παρ. 1911. Ποιες δύο σημαντικές αρχές μπορούν να μας βοηθήσουν να αποφύγουμε τη σύγκρουση με τους άλλους;`

Ο συγγραφές των Παροιμιών κάνει μία σωστή παρατήρηση, «Όστις αρχίζει φιλονεικίαν, είναι ως ο εκφράττων ύδατα• όθεν παύσον από της φιλονεικίας πριν εξαφθή» Παρ. 1714. Όταν ξεκινάει μία διαμάχη, είναι δύσκολο να σταματήσει. Σύμφωνα με τη Ρωμ. 1419 μπορούμε να αποφύγουμε τη διαμάχη εάν ζητούμε δύο πράγματα: αυτά που φέρνουν την ειρήνη και αυτά που οικοδομούν. Πόσο περισσότερο σημαντικές είναι μάλλον αυτές οι αρετές για αρμονία στην οικογένεια. 

Το να αναλαμβάνουμε τη δική μας ευθύνη στη σύγκρουση βοηθάει την άλλη πλευρά να μαλακώσει. Σκεφτείτε εάν αξίζει τον κόπο να έρθετε σε ρήξη. Στις Παροιμίες αναφέρεται, «Η φρόνησις του ανθρώπου συστέλλει τον θυμόν αυτού• και είναι δόξα αυτού να παραβλέπη την παράβασιν» (1911). Την ίδια στιγμή αναλογιστείτε την αλλαγή που θα έχετε στη ζωή σας σε τρεις ημέρες, ή ακόμη καλύτερα μέσα σε πέντε ή δέκα χρόνια. Για παράδειγμα, πόσοι γάμοι αντιμετώπισαν δυσκολίες για πράγματα που σήμερα δείχνουν τόσο ασήμαντα; Αντί να αφήσετε τη διαμάχη να διαρκέσει, καλό είναι να μιλήσετε με το άλλο πρόσωπο, τον/την σύζυγο, το παιδί, τον φίλο, τον συνεργάτη, για να δείτε ποιο είναι το πρόβλημα. Προσπαθήστε να μείνετε στο θέμα. Τα πράγματα ξεφεύγουν όταν το θέμα που προκάλεσε τη σύγκρουση χάνεται εξαιτίας των οργισμένων λόγων και της ανάμιξης παλιών ζητημάτων (κάτι που μπορεί να είναι καταστροφικό, ιδιαίτερα για έναν γάμο). Ένας τρόπος να γίνει μία καλή αρχή για συζήτηση είναι να γίνει επιβεβαίωση της σχέσης. Δείξτε στο άλλο πρόσωπο πόσο πολύ νοιάζεστε για τη σχέση σας. Όταν αναφέρετε τα θετικά σας συναισθήματα, μπορείτε να προχωρήσετε και στο ζήτημα που σας απασχολεί, προσέχοντας όμως μη χρησιμοποιήσετε τη λέξη αλλά. Ακόμη και μετά από μία θετική δήλωση το αλλά αναιρεί όλα όσα ειπώθηκαν. Καθώς μοιράζεστε τα συναισθήματά σας, ακούστε και την πλευρά του άλλου, σκεφτείτε αυτά που είπε, και έπειτα προτείνετε μία λύση που θα είναι προς όφελος όλων (Φιλιπ. 24,5).

`Σκεψη: Σκεφτείτε κάποιες συγκρούσεις που τώρα δείχνουν τόσο ανόητες κι ασήμαντες. Τι σας δίδαξαν που θα βοηθήσουν, τουλάχιστον εσάς, να αποφύγετε παρόμοιες καταστάσεις;`