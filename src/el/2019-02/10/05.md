---
title: 'Διαμαχη Κακοποιηση Δυναμη Και Ελεγχος'
date: 05/06/2019
---

Ορισμένες φορές οι διαμάχες που δεν λύνονται και ο θυμός που δεν καταπολεμείται μπορεί να αναπτύξουν μία πολύ αρνητική, καταστροφική, ακόμη και βίαιη σχέση. Η κακοποίηση έχει διάφορες μορφές. Μπορεί να είναι λεκτική, συναισθηματική, ψυχολογική, σεξουαλική, κτλ. Κάθε μορφή κακοποίησης όμως αντιτίθεται στην βασική αρχή της βασιλείας του Θεού – την ανιδιοτελή αγάπη. 

`Ποια σημαντική διδασκαλία για τις σχέσεις βρίσκουμε στην Α’ Ιωάν. 4:7,8 και στην Κολ. 3:19;`

«Οι άνδρες, αγαπάτε τας γυναίκας σας, και μη ήσθε πικροί προς αυτάς» Κολ. 319. Με τον όρο «πικροί» φαίνεται η εχθρότητα και οι εκδηλώσεις μίσους προς το άλλο πρόσωπο. Ο Παύλος λέει ξεκάθαρα πως οι σύζυγοι δεν πρέπει να είναι εχθρικοί ή βίαιοι. Η συναισθηματική, σεξουαλική και σωματική κακοποίηση δεν είναι αποδεκτή συμπεριφορά για έναν Χριστιανό σύζυγο. Αποδεκτή είναι μόνο η αγάπη. Ο Παύλος επίσης λέει ότι η αγάπη «μακροθυμεί, αγαθοποιεί, η αγάπη δεν φθονεί, η αγάπη δεν αυθαδιάζει, δεν επαίρεται, δεν ασχημονεί, δεν ζητεί τα εαυτής, δεν παροξύνεται, δεν διαλογίζεται το κακόν, δεν χαίρει εις την αδικίαν, συγχαίρει δε εις την αλήθειαν• πάντα ανέχεται, πάντα πιστεύει, πάντα ελπίζει, πάντα υπομένει» Α’Κορ. 134-7. Κανένα από αυτά τα γνωρίσματα της αγάπης δεν παραβλέπει ή ανέχεται οποιαδήποτε μορφή κακοποίησης. Υγιής σχέση είναι εκείνη που και τα δύο μέλη αισθάνονται ασφαλή και προστατευμένα. Η διαχείριση του θυμού γίνεται με υγιή τρόπο και η υπηρεσία του ενός προς τον άλλον γίνεται φυσικά. Πολλές φορές, θύματα κακοποίησης νιώθουν ενοχή, σαν να ήταν υπεύθυνα για τη βίαιη συμπεριφορά του θύτη ή σαν να άξιζαν την κακοποίηση που δέχτηκαν. Οι βιαιοπραγείς έχουν την ικανότητα να ελέγχουν και να κάνουν τα θύματά τους να πιστεύουν ότι έχουν την ευθύνη. Όμως κανείς δεν αξίζει να κακοποιηθεί από κάποιον, και οι βιαιοπραγείς είναι υπεύθυνοι για τις επιλογές και τις ενέργειές τους. Τα καλά νέα είναι ότι η Αγία Γραφή προσφέρει παρηγοριά, όχι ενοχή, για τα θύματα κακοποίησης. Σε ορισμένες περιπτώσεις που το πρόβλημα δεν μπορεί να αντιμετωπιστεί, καλό είναι να αναζητηθεί επαγγελματική βοήθεια. 

`Σκεψη: Είναι λυπηρό που σε ορισμένες κοινωνίες παραβλέπεται η κακοποίηση των γυναικών. Γιατί οι Χριστιανοί δεν πρέπει να πέσουν ποτέ σ’ αυτήν την παγίδα, ακόμη κι αν είναι κοινωνικά αποδεκτό;`