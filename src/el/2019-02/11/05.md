---
title: 'Προς Την Πιστη Της Πρωτης Γενιας'
date: 12/06/2019
---

`Ποια κρίση εμφανίστηκε στο Ισραήλ μετά τον θάνατο του Ιησού του Ναυή και των πρεσβυτέρων; Κριτ. 2:7-13.`

Μελέτες για το πώς οι αξίες και τα πιστεύω, σε οργανώσεις όπως οι εκκλησίες, μεταδίδονται στις μεταγενέστερες γενιές δείχνουν ότι οι θεμελιωτές είχαν υψηλά επίπεδα αφοσίωσης στα πιστεύω τους. Ήταν οι πρώτοι που τα προασπίστηκαν. Μέτα από μία, δύο γενιές, πολλοί χάνουν το βλέμμα τους από τις αρχές που βρίσκονται στις αξίες. Εξακολουθούν να είναι μέλη, αλλά περισσότερο λόγω συνήθειας. Στις μεταγενέστερες γενιές, οι συνήθειες γίνονται παράδοση, και ο ζήλος των θεμελιωτών, χάνεται. 

`Λέγεται πως ο Θεός δεν έχει εγγόνια, μόνο παιδιά. Τι νομίζετε ότι σημαίνει αυτή η φράση; Δείτε Ιωάν. 112,13, 37, Α’Ιωάν. 51.`

Ο συνηθισμένος τρόπος μετάδοσης αξιών στις επόμενες γενιές χριστιανών είναι οι γηραιότεροι να μιλούν στους νεότερους για το τι πιστεύουν. Ωστόσο, το να μάθει κάποιος την πίστη των γονιών του ή της εκκλησίας δεν σημαίνει ότι έχει προσωπική πίστη. Το να είναι κάποιος Χριστιανός είναι πολλά περισσότερα από το να ανήκει σε μία εκκλησία με ιστορία και δογματικά πιστεύω. Η αληθινή πίστη δεν είναι θέμα γονιδίων, κάτι που περνά φυσικά από τη μία γενιά στην άλλη. Καθένας πρέπει να γνωρίσει προσωπικά τον Χριστό. Οι γονείς και η εκκλησία πρέπει να κάνουν ό,τι μπορούν για να δημιουργήσουν ένα περιβάλλον στο οποίο οι νέοι θα θέλουν να κάνουν τη σωστή επιλογή. Στο τέλος όμως, καθένας θα σωθεί ή θα χαθεί σύμφωνα με την προσωπική του επιλογή. 

`Σκεψη: Ο Τζο από άθεος έγινε Αντβεντιστής της Εβδόμης Ημέρας μετά από μία δυνατή εμπειρία αλλαγής. Παντρεύτηκε μία κοπέλα από την εκκλησία και απέκτησαν παιδιά τα οποία μεγάλωσαν με τις αρχές του ευαγγελίου. Μία μέρα, αναλογιζόμενος την πνευματική κατάσταση των παιδιών του είπε: «Πόσο θα ήθελα τα παιδιά μου να είχαν την εμπειρία που είχα εγώ!» Εάν ήσασταν εκεί, τι θα του λέγατε;`