---
title: 'Περαιτέρω Μελέτη'
date: 14/06/2019
---

Διαβάστε Ε. Χουάιτ, Π.Β. σ. 327,336 και Β.Χ. σ. 107,118.

«Η θρησκεία του Χριστού εξυψώνει τον αποδέκτη σε υψηλότερα επίπεδα σκέψης και πράξης, ενώ συγχρόνως παρουσιάζει την ανθρώπινη φυλή ως το αντικείμενο της αγάπης του Θεού που εξαγοράστηκε με τη θυσία του Υιού Του. Μπροστά στο Χριστό, πλούσιοι και φτωχοί, μορφωμένοι και αμαθείς, συναντιούνται χωρίς κοινωνικές διακρίσεις ή κοσμικές εξέχουσες θέσεις. Όλες οι κοσμικές διακρίσεις απομακρύνονται καθώς ατενίζουμε σε Εκείνον που σταυρώθηκε για τις αμαρτίες μας. Η αυταπάρνηση, η συγκαταβατικότητα, το άπειρο έλεος Εκείνου που ήταν ένδοξος στον ουρανό, ντροπιάζουν την ανθρώπινη υπερηφάνεια, την αυτοπεποίθηση και τις κοινωνικές θέσεις. Η αγνή, αμόλυντη θρησκεία εκδηλώνει τις ουράνιες αρχές και ενώνει όλους όσους καθαγιάστηκαν μέσω της αλήθειας. Όλοι συναντιούνται ως εξαγορασμένοι με το αίμα, εξαρτώμενοι από Εκείνον που τους λύτρωσε.» Ε. Χουάιτ, Gospel Workers, σ. 330.

**Ερωτήσεις για συζήτηση** 

`1.	 Ποιες αρχές βρίσκουμε στο παραπάνω απόσπασμα της Ε. Χουάιτ που αν τις εφαρμόζαμε θα αλλάζαμε την οικογενειακή μας ζωή;`

`2.	 Πόσο καλά γαλουχεί η τοπική σας εκκλησία τη νέα γενιά πιστών; Πώς μπορείτε να βοηθήσετε την εκκλησία σας σ’ αυτό το έργο;`

`3.	 Ποιες είναι οι προκλήσεις όσον αφορά τη μετάδοση της πίστης στην επόμενη γενιά;`

`4.	 Πώς επηρεάζει η κοινωνία στην οποία ζείτε την οικογενειακή σας ζωή για καλό, και πώς για κακό;`