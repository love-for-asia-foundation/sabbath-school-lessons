---
title: 'Το Καλον Κατεχετε'
date: 09/06/2019
---

Καθώς το ευαγγέλιο εξαπλώνεται στην υφήλιο, οι Χριστιανοί έρχονται αντιμέτωποι με διαφορετικούς πολιτισμούς και έθιμα, πολλά από τα οποία σχετίζονται με την οικογένεια και τις κοινωνικές σχέσεις. Ένα από τα μεγαλύτερα προβλήματα που αντιμετωπίζουν οι Χριστιανοί ιεραπόστολοι είναι το πώς να ανταποκριθούν στα διάφορα πολιτισμικά έθιμα, συμπεριλαμβανομένου και των οικογενειακών σχέσεων που μπορεί να τους κάνουν να αισθάνονται άβολα. 

`Διαβάστε Πράξ. 10:1-28, 34,35. Τι μπορούμε να μάθουμε για την ανάγκη μας να ξεπεράσουμε τα δικά μας εμπόδια και τις προκαταλήψεις όταν ερχόμαστε σε επαφή με άλλους πολιτισμούς;`

Ο Χριστός πέθανε για όλους τους ανθρώπους, παντού. Πολλοί δεν γνωρίζουν ακόμη αυτήν την αλήθεια. Η διάδοση αυτών των νέων με την πρόσκληση για ανταπόκριση σ’ αυτά, είναι η ευαγγελιστική αποστολή των Χριστιανών. Επειδή ο Θεός δεν δείχνει μεροληψία, οι Χριστιανοί καλούνται να συμπεριφέρονται σε όλους με σεβασμό και αξιοπρέπεια, δίνοντάς τους την ευκαιρία να δεχτούν τα καλά νέα γι’ αυτούς.

`Σε τι συμπεράσματα κατέληξαν οι πρώτοι Χριστιανοί ιεραπόστολοι όσον αφορά τη διάδοση του ευαγγελίου σε άλλους πολιτισμούς; Ποια αρχή μπορούμε να πάρουμε από αυτά τα εδάφια; Πράξ. 15:19,20,28,29, Α’ Κορ. 2:2, Α’ Θεσ. 5:21,22.`

Αν και σε κάθε κοινωνία αντικατοπτρίζεται η έκπτωτη κατάσταση των ανθρώπων, υπάρχουν πολιτισμοί με πιστεύω που εναρμονίζονται με την Αγία Γραφή, σε σημείο μάλιστα που ωφελούν τον σκοπό του ευαγγελίου. Η αξία που δίνεται στις στενές σχέσεις της οικογένειας και της κοινότητας, σε πολλά μέρη του κόσμου είναι παραδειγματική. Οι Χριστιανοί μπορούν να υποστηρίξουν και να ενδυναμώσουν αυτό που είναι καλό και σύμφωνο με τις Βιβλικές αρχές. Παράλληλα, η αλήθεια του Θεού δεν πρέπει να συμβιβαστεί. Δυστυχώς, από την εκκλησιαστική ιστορία βλέπουμε ότι ο συμβιβασμός και η ενσωμάτωση πολιτισμικών στοιχείων, οδήγησε σε κίβδηλα Χριστιανικά πιστεύω τα οποία θεωρούνται ως αυθεντικά. Ο Σατανάς ισχυρίζεται ότι είναι ο θεός αυτού του κόσμου και με χαρά προκαλεί σύγχυση, αλλά ο Ιησούς λύτρωσε τον κόσμο και το Άγιο Πνεύμα οδηγεί τους ακολούθους Του σε όλη την αλήθεια (Ιωάν. 1613).

`Σκεψη: Πόσο έχει διαμορφωθεί η πίστη σας από τον πολιτισμό σας και πόσο από τη Βιβλική αλήθεια; Πώς μπορείτε να το διακρίνετε;`