---
title: 'Δρομεις Του 21ου Αιωνα'
date: 13/06/2019
---

Στο βιβλίο του «Το Μήνυμα», ο Eugene Peterson χρησιμοποιεί τη λέξη «μήνυμα» αντί για τη λέξη «ευαγγέλιο». Τα καλά νέα για τον Ιησού είναι πράγματι το μήνυμα που ο κόσμος έχει ανάγκη σήμερα. Οι Χριστιανικές οικογένειες καλούνται να το βιώσουν μαζί και να το μοιραστούν με τους γύρω τους. 

`Αναφέρετε συνοπτικά το «μήνυμα» στα παρακάτω εδάφια. Ματθ. 28:5-7, Ιωάν. 3:16, Ρωμ. 1:16,17, Α’ Κορ. 2:2, Β’ Κορ. 5:18-21.`

Τα πρώτα νέα που μετέδωσαν οι μαθητές ήταν της ανάστασης του Ιησού. Οι Χριστιανικές οικογένειες σήμερα ενώνονται με τη μεγάλη γραμμή των δρομέων που διακηρύττουν ότι «ανέστη» (Ματθ. 287). Το γεγονός ότι αναστήθηκε συμβάλλει στην αξιοπιστία όλων όσων είπε ο Ιησούς για τον εαυτό Του, για τον Θεό και την αγάπη Του για τους αμαρτωλούς, για τη συγχώρηση και τη βεβαίωση της αιώνιας ζωής μέσω της πίστης σ’ Αυτόν.

Στην Αγία Γραφή μάς δίνονται κάποιες πληροφορίες για την επίδραση του ευαγγελίου στη ζωή των πρώτων ακολούθων του Ιησού. Άνοιγαν το σπίτι τους για μελέτη, προσεύχονταν και έτρωγαν μαζί, μοιράζονταν τα υπάρχοντά τους και φρόντιζαν ο ένας τον άλλον. Ολόκληρες οικογένειες δέχονταν το μήνυμα. Έγιναν ξαφνικά τέλειοι; Όχι. Υπήρχαν διαφωνίες και διαμάχες μεταξύ τους; Ναι. Αλλά με κάποιον τρόπο αυτοί οι ακόλουθοι του Χριστού ήταν διαφορετικοί. Αναγνώριζαν την ανάγκη τους για τον Θεό και ο ένας για τον άλλον. Είχαν ως προτεραιότητα την ενότητα και την αρμονία στο σπίτι και στην εκκλησία, προσπαθώντας να εκπληρώσουν την προσευχή του Ιησού (Ιωάν. 1720-23). Μαρτυρούσαν με θάρρος ο ένας στον άλλον και στους άπιστους, διακινδυνεύοντας ακόμη και τη ζωή τους για τα πιστεύω τους. Το ίδιο πρέπει να κάνουμε και εμείς. Ακόμη και σ’ αυτήν την εποχή, με την προκατάληψη που επικρατεί προς τα Θεία, οι άνθρωποι εξακολουθούν να ακούνε. Το Άγιο Πνεύμα λαχταρά να γεμίσει την ανθρώπινη καρδιά με ενθουσιασμό για το ευαγγέλιο. Όταν τα καλά νέα γίνονται πράγματι καλά στην καρδιά μας, όπως είναι στο Λόγο, η διάδοσή τους θα γίνεται αυθόρμητα και ασταμάτητα.

`Σκεψη: Τι αλλαγές πιθανόν χρειάζεται να κάνουμε ώστε η οικογένειά μας να γίνει ο καλύτερος προάγγελος του μηνύματος που καλούμαστε να μοιραστούμε;`