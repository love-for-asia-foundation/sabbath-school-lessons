---
title: 'Η Δυναμη Του Πολιτισμου Στην Οικογενεια'
date: 10/06/2019
---

Παρότι μπορεί να τη συναντήσουμε σε διάφορες δομές, η οικογένεια είναι ο θεμέλιος λίθος της κοινωνίας μας, γι’ αυτό πολλά ξεχωριστά γνωρίσματα κουλτούρας των διαφόρων κοινωνιών είναι άμεσα συνδεδεμένα με την οικογένεια. Για παράδειγμα, σε έναν αρχαίο πολιτισμό, ο άνδρας έπρεπε να φάει μέρος του νεκρού σώματος των γονιών του, ενώ σε έναν άλλο πολιτισμό, ο γαμπρός έπρεπε να πάει ως προίκα στον πεθερό του κεφάλια ανδρών της αντίπαλης φυλής. Ακόμη και στη σύγχρονη εποχή, ιδέες που σχετίζονται με τα παιδιά, το δεσμό, το γάμο, το διαζύγιο, τους γονείς κτλ. ποικίλλουν. Καθώς μεταδίδουμε το μήνυμά μας σε αυτούς τους πολιτισμούς, πρέπει να μάθουμε πώς να συσχετιζόμαστε μαζί τους χωρίς να συμβιβάσουμε τα πιστεύω μας και να δημιουργήσουμε περιττά προβλήματα. Συγχρόνως, πρέπει να έχουμε επίγνωση του ποιες πολιτισμικές επιρροές επιδρούν στην οικογένειά μας. 

**Πώς επηρέασαν τα πολιτισμικά έθιμα την οικογενειακή ζωή στα παρακάτω παραδείγματα; Τι μπορούμε να διδαχθούμε από αυτά;**

`Γέν. 16:1-3`

`Γέν. 35:1-4`

`Έσδρα 10`

`Α’ Βασ. 11:1`

Κανείς δεν ζει στην απομόνωση. Και εμείς και οι οικογένειά μας επηρεαζόμαστε από την κοινωνία στην οποία ζούμε. Είναι ευθύνη μας ως Χριστιανοί να ζούμε στην κοινωνία μας όσο το δυνατόν καλύτερα μπορούμε, όντας πλήρως εναρμονισμένοι με την πίστη μας, ενώ λάμπουμε όσο είναι δυνατόν στο σκοτάδι. 

`Σκεψη: Ποια στοιχεία της κοινωνίας σας ευνοούν την οικογενειακή ζωή και εναρμονίζονται με την Αγία Γραφή; Ποια σημεία δεν εναρμονίζονται; Πώς μπορείτε να προσαρμόσετε την πίστη σας στην κοινωνία που ζείτε χωρίς να συμβιβάσετε θεμελιώδεις αλήθειες;`