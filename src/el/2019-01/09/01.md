---
title: 'Ο Σατανας Και Οι Συμμαχοι Του'
date: 23/02/2019
---

### Για τη μελέτη αυτής της εβδομάδας, διαβάστε
Αποκ. 13:, Αποκ. 17:8, Δαν. 7:24, Β’ Θεσ. 2:2-12, Αποκ. 12:14-16, Α’ Βασ. 18:38.

> <p>Εδαφιο μνημης</p>
> «Και ωργίσθη ο δράκων κατά της γυναικός, και υπήγε να κάμη πόλεμον με τους λοιπούς του σπέρματος αυτής, τους φυλάττοντας τας εντολάς του Θεού και έχοντας την μαρτυρίαν του Ιησού Χριστού.» Αποκάλυψη 12:17

Στην Αποκ. 12:περιγράφονται οι επιθέσεις του Σατανά ενάντια στον πιστό λαό του Θεού – σ’ αυτές περιλαμβάνονται οι διωγμοί από την ειδωλολατρική και την Παπική Ρώμη κατά τη διάρκεια των 1260 ημερών/ετών (538-1798μ.Χ., δείτε Αποκ. 12:6,13,14 και την ημέρα της Τρίτης στο 7ο μάθημα). Το 13ο κεφάλαιο περιγράφει με περισσότερες λεπτομέρειες τις επιθέσεις του Σατανά κατά τους χριστιανικούς αιώνες, με τη βοήθεια των δύο συμμάχων του που εμφανίζονται με τη μορφή θηρίων. Υπό την καθοδήγηση του Σατανά, ο δράκος και τα δύο θηρία ενώνονται και επιτίθενται στις λυτρωτικές ενέργειες του Θεού, ενώ επιδιώκουν να κερδίσουν την υποταγή του κόσμου. 

Εδώ πρέπει να προσέξουμε κάτι. Είναι εύκολο να ερμηνεύσουμε τις προφητείες που έχουν εκπληρωθεί στο παρελθόν. Αλλά όταν έχουμε να κάνουμε με προφητείες που δεν έχουν εκπληρωθεί ακόμη, πρέπει να είμαστε ιδιαίτερα προσεκτικοί. Ο Θεός μας δείχνει τι θα συμβεί στο τέλος για να μη βρεθούμε προ εκπλήξεων, ωστόσο, δεν μας λέει κάθε λεπτομέρεια που θα θέλαμε να ξέρουμε.

Πρέπει να θυμόμαστε πάντοτε ότι ενώ αυτές οι προφητείες λένε ακριβώς τι θα συμβεί στο τέλος, δεν μας λένε το πότε και το πώς ακριβώς θα εκδηλωθούν τα τελευταία αυτά γεγονότα. Πρέπει λοιπόν να είμαστε προσεκτικοί και να μην κάνουμε πρόσθετες υποθέσεις. Ας θυμόμαστε ότι ο σκοπός των προφητειών της Αποκάλυψης είναι για να μας διδάσκουν το πώς να ζούμε σήμερα και να προετοιμαζόμαστε για το μέλλον.