---
title: 'Το Θηριο Το Αναβαινον Εκ Της Γης'
date: 26/02/2019
---

Στο πρώτο μισό του 13ου κεφαλαίου της Αποκάλυψης περιγράφεται η δύναμη και η δραστηριότητα της Ρωμαιοκαθολικής εκκλησίας κατά την προφητική περίοδο των 1260 ετών. Με την Γαλλική επανάσταση όμως αυτό το θρησκευτικοπολιτικό σύστημα δέχεται ένα θανάσιμο πλήγμα. Ωστόσο, η πληγή θεραπεύεται και το σύστημα επανέρχεται στη δράση. Το δεύτερο μισό του κεφαλαίου περιγράφει το πώς θεραπεύεται η θανάσιμη αυτή πληγή. 

`Διαβάστε Αποκ. 13:11. Ποια είναι τα χαρακτηριστικά του δεύτερου θηρίου; Έχοντας υπόψη την Αποκ. 12:14-16, ποια είναι η σημασία του ότι το θηρίο βγαίνει από τη γη;`

Ο Ιωάννης παρατηρεί ένα άλλο θηρίο. Σε αντίθεση με το πρώτο, το δεύτερο θηρίο βγαίνει από τη γη. Αυτό το δεύτερο θηρίο είναι μία παγκόσμια δύναμη με την ίδια επιρροή του πρώτου θηρίου. Ωστόσο, σε αντίθεση με το θηρίο της θάλασσας που είχε τρομερή όψη, το θηρίο της ξηράς με μια πρώτη ματιά δείχνει άκακο. Έχει «κέρατα δύο όμοια με αρνίου» (Αποκ. 13:11), το οποίο είναι σύμβολο του Χριστού. Έτσι, αυτή η δύναμη των εσχάτων ημερών φαίνεται να είναι Χριστόμορφη. 

Αυτή η δύναμη έρχεται από την περιοχή που προστάτεψε την γυναίκα, η οποία συμβολίζει την αληθινή εκκλησία του Θεού, από την πλημμύρα των διωγμών του δράκου στο τέλος της προφητικής περιόδου των 1260 ετών (Αποκ. 12:14-16). Αυτό το θηρίο της ξηράς έρχεται για πρώτη φορά στο προσκήνιο και εμφανίζεται μετά την θανάσιμη πληγή του θηρίου της θάλασσας.

«Ποιο έθνος στο Νέο Κόσμο γύρω στα 1798 ανερχόταν όλο και ψηλότερα σε δύναμη, με προοπτική κύρους και μεγαλωσύνης, επισύροντας την παγκόσμια προσοχή; Η εφαρμογή του συμβόλου δεν επιδέχεται καμία αμφιβολία. Ένα, και μόνο ένα έθνος, ανταποκρίνεται στα χαρακτηριστικά της προφητείας αυτής: αναντίρρητα οι Ηνωμένες Πολιτείες της Αμερικής.» Ε. Χουάιτ, Τ.Π.Σ. σ. 525.

Στην Αποκ. 13:11 φαίνεται ότι η Αμερική, η οποία κατά κύριο λόγο αποτελείται από Διαμαρτυρόμενους, κάποια στιγμή θα αρχίσει να μιλά όπως ο δράκος, όπως ο ίδιος ο Διάβολος, και θα έχει παγκόσμια επιρροή όμοια με της Ρωμαϊκής αυτοκρατορίας. Σκοπός αυτής της δύναμης είναι να στρέψει την λατρεία του κόσμου στο πρώτο θηρίο με την θανατηφόρα πληγή. Με άλλα λόγια, η Αμερική που στο παρελθόν προστάτεψε την εκκλησία, κάποια στιγμή στο τέλος θα είναι αυτή που θα εξαπολύσει διωγμό.

`Σκεψη: Όταν οι Ηνωμένες Πολιτείες της Αμερικής ταυτίστηκαν με το δεύτερο θηρίο της Αποκ. 13:, δεν είχε ούτε την δύναμη ούτε την επιρροή που έχει σήμερα. Πώς αυτό επιβεβαιώνει το γεγονός ότι η Αμερική είναι η δύναμη για την οποία μιλά εδώ η προφητεία; `