---
title: 'Οι Δραστηριοτητες Του Θηριου Της Θαλασσας'
date: 25/02/2019
---

Στην Αποκ. 13:5 αναφέρεται μία συγκεκριμένη περίοδος διωγμού. Οι 42 μήνες που δραστηριοποιείται το θηρίο είναι η ίδια χρονική περίοδος με τα 1260 έτη που η γυναίκα/εκκλησία στην Αποκ. 12:6,14 διώκεται. Το έτος 538μ.Χ. σηματοδοτεί, κατά προσέγγιση, την αρχή της προφητικής περιόδου που η Ρωμαϊκή εκκλησία, με τον πάπα στην ηγεσία, καθιερώθηκε ως η δύναμη που κυριάρχησε στον δυτικό κόσμο κατά τον Μεσαίωνα. Τα γεγονότα της Γαλλικής επανάστασης προκάλεσαν την θανατηφόρα πληγή στο θηρίο το 1798μ.Χ., δίνοντας έτσι ένα προσωρινό τέλος στην καταπιεστική κυριαρχία της. 

`Συγκρίνετε Αποκ. 13:5-8 με Δαν. 7:24,25 και Β’Θεσ. 2:2-12. Με ποιον τρόπο οι δραστηριότητες του θηρίου της θάλασσας αντικατοπτρίζουν τις περιγραφές του μικρού κέρατος και του ανόμου;`

Οι δραστηριότητες του θηρίου της θάλασσας κατά την προφητική περίοδο των 1260 ετών αναφέρονται ως βλασφημίες. Στην Καινή Διαθήκη βλέπουμε ότι βλασφημία είναι ο ισχυρισμός της ισότητας με τον Θεό (Ιωάν. 10:33, Ματθ. 26:63-65) και ο σφετερισμός της εξουσίας Του (Μάρκ. 2:7). Οι βλασφημίες του θηρίου της θάλασσας είναι «εναντίον του Θεού, να βλαφημήση το όνομα αυτού, και την σκηνήν αυτού, και τους κατοικούντας εν τω ουρανώ» (Αποκ. 13:6). Η κατοικία του Θεού είναι το ουράνιο Αγιαστήριο όπου ο Χριστός διακονεί για την σωτηρία μας. Το θηρίο της θάλασσας καταργεί το μεσιτικό έργο του Χριστού και προσπαθεί να το αντικαταστήσει με το ανθρώπινο ιερατείο που ισχυρίζεται ότι εργάζεται για την σωτηρία και την συγχώρηση των αμαρτιών. Εφόσον αυτήν την εξουσία την έχει μόνο ο Θεός, τότε πρόκειται για βλασφημία. Η Αποκ. 13:μας παραπέμπει σε μία περίοδο μεγάλης αποστασίας στον Χριστιανισμό που βρήκε την εκπλήρωσή της όταν ο Ρωμαιοκαθολικισμός διεκδίκησε την θέση του Θεού έχοντας ως κεφαλή τον πάπα. Όσοι αρνούταν να υποταχθούν στη Ρώμη διώχθηκαν και μαρτύρησαν. Αν και σήμερα αυτές οι δηλώσεις δείχνουν σκληρές, το παρόν δεν μπορεί να σβήσει την ιστορία, άσχετα με το πόσοι πολλοί θα το εύχονταν.

`Σκεψη: Πώς μπορούμε να παραμείνουμε πιστοί στην προφητεία για την εκκλησιαστική ιστορία, και την ίδια στιγμή να είμαστε προσεκτικοί και ευγενικοί καθώς παρουσιάζουμε αυτές τις αλήθειες στους άλλους;`