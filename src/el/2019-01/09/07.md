---
title: 'Περαιτέρω Μελέτη'
date: 01/03/2019
---

Στην Αποκάλυψη βλέπουμε ότι το Σάββατο θα είναι το σημείο υπακοής στο τέλος της ιστορίας του κόσμου. Πρέπει ωστόσο να θυμόμαστε ότι όσοι τηρούν σήμερα την ημέρα της Κυριακής, δεν σημαίνει ότι έχουν και το χάραγμα του θηρίου. Η τήρηση της Κυριακής θα γίνει το χάραγμα του θηρίου όταν οι άνθρωποι κληθούν να επιλέξουν, αφού πρώτα κατανοήσουν ξεκάθαρα το τι συνεπάγεται με την επιλογή τους για την ημέρα λατρείας, να είναι με τον Θεό ή εναντίον Του. Αυτό όμως είναι κάτι που θα γίνει στο μέλλον.

«Κανείς δεν έχει λάβει ακόμη το χάραγμα του θηρίου. Ο καιρός της δοκιμασίας δεν έχει έρθει ακόμη. Υπάρχουν πραγματικοί Χριστιανοί σε κάθε εκκλησία, συμπεριλαμβανομένης και της Ρωμαιοκαθολικής. Κανείς δεν καταδικάζεται μέχρι να λάβει το φως και να δει το χρέος προς την τέταρτη εντολή. Όταν όμως βγει το διάταγμα που θα υποχρεώνει την λατρεία του κίβδηλου Σαββάτου, και ο τρίτος άγγελος προειδοποιήσει τους ανθρώπους για την λατρεία του θηρίου και της εικόνας του, η γραμμή μεταξύ του ψεύτικου και του αληθινού θα είναι ξεκάθαρη. Τότε εκείνοι που θα επιμένουν στην ανομία θα λάβουν το χάραγμα του θηρίου.» Ε. Χουάιτ, Evangelism, σ. 234,235.

Καλό είναι να θυμόμαστε πως η τήρηση της Κυριακής σήμερα δεν ορίζει το ποιος θα χαθεί όπως και  η τήρηση του Σαββάτου δεν σώζει. Ωστόσο, πλησιάζει ο καιρός που «το χάραγμα του θηρίου» θα είναι το κύριο θέμα, όταν η επιλογή της ημέρας λατρείας θα είναι δοκιμασία πίστης. Στην Αποκάλυψη γίνεται έκκληση στον λαό του Θεού να ερευνήσουν την Αγία Γραφή, να μελετήσουν τον προφητικό λόγο, και να καταβάλλουν κάθε προσπάθεια να μεταφέρουν το ευαγγέλιο σε εκείνους που σήμερα δεν έχουν δεχτεί τον Χριστό.

**Ερωτήσεις για συζήτηση**: 

`1.	 Όπως είναι ο κόσμος σήμερα, ποιες τάσεις της κοινωνίας δείχνουν στην εκπλήρωση της προφητείας στην Αποκ. 13:;` 

`2.	 Όσο περιμένουμε το τέλος ποια πρέπει να είναι η στάση μας προς τους Χριστιανούς άλλων δογμάτων; Σκεφτείτε την παρακάτω συμβουλή: «Οι ποιμένες οφείλουν να πλησιάζουν ποιμένες άλλων δογμάτων. Να προσεύχεστε για εκείνους που ο Χριστός μεσιτεύει. Έχουν μία ιερή ευθύνη. Ως αγγελιοφόροι του Χριστού πρέπει να εκδηλώσουμε ένα βαθύ και ειλικρινές ενδιαφέρον σ’ αυτούς του ποιμένες του κοπαδιού.» Ε. Χουάιτ, Testimo-nies for the Church, τομ.6, σ.78. Πώς μπορούμε να μην εκδηλώσουμε αλαζονική συμπεριφορά ή αντιχριστιανικό πνεύμα; Πώς μπορούμε να σεβόμαστε τα πιστεύω τους χωρίς να συμβιβάσουμε την πίστη μας;`