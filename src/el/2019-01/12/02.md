---
title: 'Η Πορνη Βαβυλωνα'
date: 17/03/2019
---

`Διαβάστε Αποκ. 17:1. Στο Ιερ. 51:13 βλέπουμε ότι τα πολλά νερά στα οποία κάθεται η Βαβυλώνα είναι ο ποταμός Ευφράτης. Σύμφωνα με την Αποκ. 17:15, τι συμβολίζουν τα πολλά νερά;`

Η γυναίκα στην Αγία Γραφή συμβολίζει τον λαό του Θεού. Στην Αποκάλυψη, η αληθινή εκκλησία του Θεού παρουσιάζεται ως αγνή γυναίκα (Αποκ. 12:1, 22:17). Η πόρνη συνεπώς αντιπροσωπεύει την κίβδηλη, αποστάτισσα εκκλησία. Στην Αποκ. 17:5 αυτή η πόρνη αναφέρεται ως η Βαβυλώνα η μεγάλη. Όπως η αρχαία Βαβυλώνα στήριζε την ευημερία της στον ποταμό Ευφράτη, έτσι και η Βαβυλώνα του έσχατου καιρού στηρίζει τα σχέδιά της στην υποστήριξη του κόσμου. 

`Διαβάστε Αποκ. 17:2 μαζί με 14:8 και 18:2,3. Ποιες δύο ομάδες ανθρώπων φαίνεται να έχουν αποπλανηθεί και να σχετίζονται με την Βαβυλώνα του έσχατου καιρού;`

Η πρώτη ομάδα είναι οι βασιλείς της γης, οι κυβερνητικές πολιτικές δυνάμεις, οι οποίοι μοιχεύουν με την πόρνη Βαβυλώνα. Στην Παλαιά Διαθήκη, με τον όρο μοιχεία περιγράφεται η αποστασία του Ισραήλ που εγκατέλειπε τον Θεό για την ειδωλολατρία (Ησ. 1:21, Ιερ. 3:1-10). Η σχέση μοιχείας μεταξύ των βασιλιάδων της γης και της πόρνης συμβολίζει την ένωση της Βαβυλώνας με τις πολιτικές δυνάμεις – σχέση εκκλησίας και κράτους. 

Η δεύτερη ομάδα που έχει παράνομη σχέση με την πόρνη Βαβυλώνα είναι οι κάτοικοι της γης, τα πλήθη. Αυτοί έχουν μεθύσει πνευματικά από το κρασί της πορνείας της. Σε αντίθεση με τις πολιτικές δυνάμεις, τα πλήθη έχουν μολυνθεί από τις ψευδείς διδασκαλίες και τις πρακτικές της Βαβυλώνας. Εξαπατήθηκαν νομίζοντας ότι μπορεί να τους προστατέψει. Οι μεθυσμένοι δεν μπορούν να σκεφτούν καθαρά και ελέγχονται εύκολα (δείτε Ησ. 28:7). Όλος ο κόσμος, με εξαίρεση το πιστό υπόλοιπο, θα εξαπατηθεί από την Βαβυλώνα.

`Σκεψη: Στο τέλος, όπως συνήθως γίνεται, οι μάζες των ανθρώπων σφάλουν. Γιατί λοιπόν είναι επικίνδυνο να ακολουθούμε το δημοφιλές συναίσθημα, όσο δημοφιλές κι αν είναι;`