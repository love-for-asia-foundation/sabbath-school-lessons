---
title: 'Περαιτέρω Μελέτη'
date: 22/03/2019
---

Πριν την κατάρρευση της Βαβυλώνας, μία φωνή από τον ουρανό ακούγεται να προτρέπει τον λαό του Θεού που εξακολουθεί να βρίσκεται στη Βαβυλώνα: «Εξέλθετε εξ αυτής ο λαός μου» (Αποκ. 18:4). Υπάρχουν πολλοί λατρευτές του Θεού που για διάφορους λόγους εξακολουθούν να βρίσκονται στην Βαβυλώνα. Έτσι, ο Θεός χρησιμοποιεί την εκκλησία Του για να τους καλέσει να εγκαταλείψουν την αποστάτισσα εκκλησία και να μη συμμετέχουν στις αμαρτίες της. Πρέπει να εξέλθουν για να αποφύγουν την κατάληξή της. Ο Θεός δεν θέλει κανένας να χαθεί (Β’Πέτρ. 3:9). Στην Αποκ. 19:1-10 βλέπουμε ότι πολλοί θεοσεβείς που βρίσκονται στην Βαβυλώνα θα ανταποκριθούν στο κάλεσμα αυτό. Σκεφτείτε την μεγάλη ευθύνη που έχει η εκκλησία του Θεού. Πόσο σημαντικό είναι να έχουμε την αλήθεια του Θεού στην καρδιά μας, και το Άγιο Πνεύμα στη ζωή μας; 

**Ερωτήσεις για συζήτηση**: 

`1.	 Όπως βλέπουμε στην Αποκ. 18:4, υπάρχουν πολλοί θεοφοβούμενοι στην Βαβυλώνα που ο Θεός αποκαλεί «λαός μου». Δείτε την παρακάτω δήλωση: «Αυτό το μήνυμα πρέπει να δοθεί, αλλά όσο το μεταδίδουμε πρέπει να είμαστε προσεκτικοί μην καταδικάσουμε, μην χτυπήσουμε εκείνους που δεν έχουν ακόμη το φως που εμείς έχουμε. Δεν πρέπει να παρεκκλίνουμε από τον δρόμο μας και να χτυπήσουμε αλύπητα τους Καθολικούς. Ανάμεσά τους είναι πολλοί ευσυνείδητοι Χριστιανοί οι οποίοι περπατούν σύμφωνα με το φως που λάμπει στη ζωής τους, και ο Θεός εργάζεται γι’ αυτούς. Εκείνοι που είχαν μεγάλα προνόμια και ευκαιρίες και δεν κατάφεραν να βελτιώσουν τις φυσικές, διανοητικές, και ηθικές τους δυνάμεις… βρίσκονται σε μεγαλύτερο κίνδυνο και μεγαλύτερη καταδίκη ενώπιον του Θεού από εκείνους που ακολουθούσαν λανθασμένα δόγματα αλλά προσπαθούσαν να ζουν κάνοντας καλό στους άλλους.» Ε. Χουάιτ, Evangelism, σ. 575. Πώς πρέπει να συμπεριφερόμαστε στους άλλους;`

`2.	 Στην Αποκ. 17:βλέπουμε μία πόρνη να κάθεται πάνω σε ένα κόκκινο θηρίο. Ενώ η γυναίκα στο 12:κεφάλαιο αντιπροσωπεύει την πιστή εκκλησία του Θεού, η γυναίκα στο 17:κεφάλαιο είναι η αποστάτισσα εκκλησία που προσπαθεί να απομακρύνει τον κόσμο από τον Θεό. Ποιες είναι οι ομοιότητες και οι διαφορές μεταξύ των δύο αυτών γυναικών; Τι μπορούμε να διδαχτούμε από αυτήν την σύγκριση;`

`3.	 Στο μάθημα αυτής της εβδομάδας είδαμε πως η κατάσταση της θρησκείας και της πολιτικής στον κόσμο λίγο πριν την επιστροφή του Χριστού θα είναι πολύ σκοτεινή. Γιατί πρέπει από τώρα να είμαστε πιστοί, αληθινοί, και αγνοί στο μήνυμα που μας έδωσε ο Θεός; Διαβάστε Αποκ. 16:15 την έκκληση για πιστότητα εν μέσω παγκόσμιας αποστασίας. Πώς μπορούμε να εφαρμόσουμε στη ζωή μας αυτήν την προειδοποίηση;`