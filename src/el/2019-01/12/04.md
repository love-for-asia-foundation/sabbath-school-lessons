---
title: 'Η Ταυτοτητα Του Κοκκινου Θηριου'
date: 19/03/2019
---

Στην Αποκ. 17:3, μας δίνεται η περιγραφή του κόκκινου θηρίου, η οποία θυμίζει την περιγραφή του θηρίου της θάλασσας στην Αποκ. 13:που έκανε πόλεμο και νίκησε τον λαό του Θεού (εδ. 13:5-7). Κατά την περίοδο αυτή του διωγμού, η γυναίκα βρήκε καταφύγιο στην έρημο για 1260 μέρες/χρόνια, από το 538-1798μ.Χ. (Αποκ. 12:13,14). Αν και ζούμε στην εποχή του οικουμενισμού, οι Διαμαρτυρόμενοι καλό θα είναι να θυμόμαστε τον τρομερό αυτό διωγμό του παρελθόντος, επειδή, σύμφωνα με την προφητεία, θα ξανασυμβεί σε χειρότερη μορφή.

`Διαβάστε Αποκ. 17:8. Συγκρίνετε τα λόγια του εδαφίου με την Αποκ. 13:8. Πώς αποσαφηνίζονται στην Αποκ. 13:3 οι τρεις φάσεις της ύπαρξης και της δραστηριότητας του θηρίου;`

Για το κόκκινο θηρίο αναφέρεται πως, «ήτο και δεν είναι, και μέλλει να αναβή εκ της αβύσσου και να υπάγη εις απώλειαν» (εδ. 17:8). Αυτή η τριμερής κατάσταση, κατ’ αρχάς είναι πλαστογράφηση του θεϊκού ονόματος Ιεχωβά – «ο Ων και ο Ην και ο Ερχόμενος» (Αποκ. 1:4, Αποκ. 4:8). Επίσης, δείχνει τις τρεις φάσεις ύπαρξης που πέρασε το θηρίο:

1) Το θηρίο «ήτο». Υπήρχε στο παρελθόν, όπου οι δραστηριότητές του διήρκησαν 42 προφητικούς μήνες, δηλαδή 1260 μέρες/χρόνια (δείτε Αποκ. 13:5 και από το μάθημα 9 την Κυριακή).

2) «Και δεν είναι». Με την θανάσιμη πληγή του το 1798 (Αποκ. 13:3), το θηρίο έφτασε στη φάση που δεν υπήρχε, τουλάχιστον ως διώκτης. Εξαφανίστηκε από το προσκήνιο για ένα διάστημα, και παρόλα αυτά επιβίωσε.

3) «Μέλλει να αναβή». Εντέλει, μετά την θεραπεία της θανάσιμης πληγής, το θηρίο θα επανέλθει στη ζωή, γεμάτο σατανική οργή.

Στην Αποκ. 17:περιγράφεται το θηρίο της Αποκ. 13:1-8 την περίοδο όπου η θανάσιμη πληγή θεραπεύεται. Πάνω σ’ αυτό το θεραπευμένο θηρίο κάθεται η πόρνη Βαβυλώνα. Για μία ακόμη φορά θα υπάρξει μία σύντομη ένωση θρησκείας και κράτους, όπως συνέβη τον Μεσαίωνα, και θα ξεκινήσει ένας νέος διωγμός. 

`Σκεψη: «Μόλις ξεσηκωθεί η αντίσταση, μόλις ξανακυριαρχήσει ο φανατισμός και η αδιαλλαξία και έρθουν οι διωγμοί, τότε οι χλιαροί και οι υποκρινόμενοι θα κλονισθούν και θα εγκαταλείψουν την πίστη. Οι πραγματικοί όμως Χριστιανοί θα μείνουν στερεοί σαν βράχος, με μεγαλύτερη ακόμη πίστη και σθεναρότερη ελπίδα από ότι όταν όλα πήγαιναν καλά.» Ε. Χουάιτ, Τ.Π.Σ. σ.719. Ποια πρέπει να είναι σήμερα η Χριστιανική μας εμπειρία, πριν ακόμη τα τελικά γεγονότα συμβούν;`