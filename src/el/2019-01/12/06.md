---
title: 'Η Κριση Της Βαβυλωνας'
date: 21/03/2019
---

`Διαβάστε Αποκ. 17:12-15 και 16:12-16. Τι μαθαίνουμε από τα εδάφια αυτά για τους δέκα βασιλείς;`

Διάφορες ερμηνείες δόθηκαν όσον αφορά την ταυτότητα των δέκα βασιλιάδων. Ωστόσο, η Αποκάλυψη δεν μας αναφέρει ποιοι είναι. Το μόνο που μπορούμε να δούμε από το κείμενο είναι ότι πρόκειται για πολιτικές ομοσπονδίες που θα έχουν σύντομη διάρκεια και θα εμφανιστούν λίγο πριν το τέλος για να υποστηρίξουν την πόρνη. Ο αριθμός τους δείχνει την συνολική και πλήρη υποταγή τους στο θηρίο. Στην Αποκ. 17:13,14 επαναλαμβάνεται εν συντομία η μάχη του Αρμαγεδδώνα που είδαμε για πρώτη φορά στην Αποκ. 16:12-16. Μετά από τις θαυματουργικές ενέργειες των δαιμονικών δυνάμεων σε συνεργασία με τον δράκο, το θηρίο της θάλασσας, και τον ψευδοπροφήτη, οι παγκόσμιες πολιτικές δυνάμεις θα κάνουν πόλεμο εναντίον του Αρνίου. Με άλλα λόγια, η μάχη του Αρμαγεδδώνα δεν είναι μία στρατιωτική σύρραξη στη Μέση Ανατολή, αλλά η τελική μάχη της Δευτέρας Παρουσίας όπου ο Σατανάς και οι σύμμαχοί του πολεμούν ενάντια στον Χριστό και τους αγγέλους Του. 

`Διαβάστε Αποκ. 17:16-18. Από αυτά που είδαμε στην Αποκ. 16:2-12, σε τι οφείλεται η αλλαγή της συμπεριφοράς των δέκα βασιλιάδων προς την Βαβυλώνα; Ποιος βρίσκεται πίσω από αυτά που συμβαίνουν στην Βαβυλώνα;`

Τα δέκα κέρατα που είναι οι διαδοχικές εξουσίες των διαιρημένων εθνών της Ευρώπης, θα στραφούν ξαφνικά γεμάτα μίσος ενάντια στην πόρνη Βαβυλώνα (η παπική εξουσία στους έσχατους καιρούς), αφήνοντας την έρημη και γυμνή, και συμβολικά, θα φάνε την σάρκα της και θα την κάψουν στην πυρά. Ο Ιωάννης γράφει αυτά που θα συμβούν στην πόρνη Βαβυλώνα χρησιμοποιεί παρόμοια γλώσσα μ’ αυτά που είπε ο Θεός ότι θα συμβούν στην μοιχαλίδα Ιερουσαλήμ (Ιερ. 4:30). Η καύση στην πυρά ήταν η τιμωρία για την κόρη του ιερέα που εμπλεκόταν σε ανήθικες πράξεις (Λευιτ. 21:9). Οι εξαπατημένες πολιτικές δυνάμεις είδαν την ανικανότητα της Βαβυλώνας να τους προστατέψει από τις πληγές. Ένιωσαν εξαπατημένοι, και γεμάτοι οργή της επιτέθηκαν. Το θρησκευτικό αυτό σύστημα των εσχάτων ημερών θα δεχτεί την Θεϊκή κρίση, και μαζί όλοι όσοι ταυτίστηκαν με αυτό. 

`Σκεψη: Υπάρχουν ακόμη πολλά αναπάντητα ερωτήματα σχετικά με τα γεγονότα των εσχάτων ημερών τα οποία μπορεί σήμερα να μας μπερδεύουν. Ποια υπόσχεση δίνεται στην Αποκ. 17:14 και ποια η σημασία της για εμάς;`