---
title: 'Κριση Στη Βαβυλωνα'
date: 16/03/2019
---

### Για τη μελέτη αυτής της εβδομάδας, διαβάστε
Αποκ. 17:, Ιερ. 51:13, Έξ. 28:36-38, Αποκ. 13:1-10, Αποκ. 13:5-8.

> <p>Εδαφιο μνημης</p>
> «Και ήκουσα άλλην φωνήν εκ του ουρανού, λέγουσαν• Εξέλθετε εξ αυτής, ο λαός μου, διά να μη συγκοινωνήσητε εις τας αμαρτίας αυτής, και να μη λάβητε εκ των πληγών αυτής• διότι αι αμαρτίαι αυτής έφθασαν έως του ουρανού, και ενεθυμήθη ο Θεός τα αδικήματα αυτής.» Αποκάλυψη 18:4,5.

Με την έκτη πληγή, την συμβολική ξήρανση του ποταμού Ευφράτη, οι παραπλανημένοι άνθρωποι του κόσμου αποσύρουν την υποστήριξή τους από την Βαβυλώνα των εσχάτων ημερών. Όπως είδαμε την προηγούμενη εβδομάδα, η συντριβή της δύναμής της θα γίνει πριν τις δαιμονικές δραστηριότητες που αντιγράφουν το έργο του Θεού (Αποκ. 16:13,14). Οι ενέργειες των δαιμόνων θα καταφέρουν να ενώσουν τους ασεβείς για την προετοιμασία της μάχης του Αρμαγεδδώνα ενάντια στο πιστό υπόλοιπο του Θεού. Κατά την τελική διαμάχη, ένας μεγάλος σεισμός θα είναι μέρος της έβδομης πληγής. Ο σεισμός διαλύει την ενότητα της Βαβυλώνας και την χωρίζει σε τρία μέρη (Αποκ. 16:18,19). Η Βαβυλώνα των εσχάτων ημερών παρουσιάζεται ως μία πόλη, δείχνοντας στη σύντομη ένωση πολιτικών και θρησκευτικών δυνάμεων του κόσμου ενάντια στο λαό του Θεού. Η ένωση αυτή διαλύεται προκαλώντας την κατάρρευση της Βαβυλώνας. Πρέπει να έχουμε υπόψη ότι στην Αποκ. 16:19 αναφέρεται μόνο η πολιτική κατάρρευση της Βαβυλώνας, και στα κεφάλαια 17:και 18:δίνονται λεπτομέρειες για το πώς θα γίνει. Πριν την αναφορά στο τέλος της Βαβυλώνας και τις αιτίες της πτώσης της (Αποκ. 17:12-18:24), στην Αποκ. 17:δίνεται μία περιγραφή του αποστατικού θρησκευτικού συστήματος, με την απεικόνιση μίας πόρνης που κάθεται πάνω στο θηρίο, η οποία μαζί με τις κόρες της αποπλανά τον κόσμο και τον στρέφει ενάντια στον Θεό (Αποκ. 17:1-11).