---
title: 'Οι Επτα Τελευταιες Πληγες'
date: 09/03/2019
---

### Για τη μελέτη αυτής της εβδομάδας, διαβάστε
Αποκ. 15:1, 7:1-3, 14:9,10, 16:1-12, 17:1, Δαν. 5:, Αποκ. 16:16, Β’ Θεσ. 2:9-12.

> <p>Εδαφιο μνημης</p>
> «Τις δεν θέλει σε φοβηθή, Κύριε, και δοξάσει το όνομά σου; διότι είσαι μόνος όσιος, διότι πάντα τα έθνη θέλουσιν ελθεί και προσκυνήσει ενώπιόν σου, διότι αι κρίσεις σου εφανερώθησαν.» Αποκάλυψη 15:4.

Στην Αποκ. 11:18 αναφέρονται συνοπτικά τα γεγονότα που θα λάβουν χώρα λίγο πριν την τελική μάχη του Αρμαγεδδώνα. «Και τα έθνη ωργίσθησαν.» Αυτή η δήλωση ταιριάζει με την περιγραφή του Ιησού για τις έσχατες ημέρες (Λουκ. 21:25) και ακολουθείται από την οργή του Θεού, την κρίση Του που θα πέσει στους αμετανόητους υπό τη μορφή επτά πληγών (Αποκ. 15:1).

Στην Αποκ. 15:διαβάζουμε για επτά αγγέλους που έχουν επτά φιάλες γεμάτες με τη Θεϊκή οργή. Πριν όμως εκχυθούν οι φιάλες, μας δίνεται μία μελλοντική εικόνα του πιστού λαού του Θεού (Αποκ. 15:1-4). Εκείνοι που «ενίκησαν κατά του θηρίου και κατά της εικόνος αυτού, και κατά του χαράγματος αυτού, και κατά του αριθμού του ονόματος αυτού» (εδ. 2) φαίνεται να στέκονται πάνω σε γυάλινη θάλασσα και να ψέλνουν τον ύμνο του Μωυσή και του Αρνίου – όλο αυτό το σκηνικό μας παραπέμπει στους εορτασμούς των Ισραηλιτών στις ακτές της Ερυθράς θάλασσας την ημέρα που ο Θεός κατατρόπωσε τους Αιγυπτίους (Έξ. 15:).

Αυτοί οι νικηφόροι άγιοι είναι οι 144.000 που συναντήσαμε στην Αποκ. 14:1-5. Από τη στιγμή που αρνήθηκαν να λάβουν το χάραγμα του θηρίου, προστατεύτηκαν από τις επτά τελευταίες πληγές. Στην Δευτέρα Παρουσία το θνητό τους σώμα θα μεταμορφωθεί και θα ενδυθεί την αθανασία (Α’Κορ. 15:51-54), ενώ θα ενωθούν με τους αναστημένους αγίους όταν ο Ιησούς έρθει με δύναμη και δόξα (Α’Θεσ. 4:17).