---
title: 'Η Ριψη Των Εσχατων Πληγων'
date: 11/03/2019
---

Όταν παύσει η μεσολάβηση του Χριστού στο ουράνιο Αγιαστήριο, η κατάληξη κάθε ανθρώπου θα έχει καθοριστεί. Ο καιρός για εκείνους που απέρριψαν το ευαγγέλιο έφτασε και θα γευθούν στην πληρότητά της την οργή του Θεού. Οι επτά έσχατες πληγές θυμίζουν τις πληγές της Αιγύπτου (Έξ. 7:-11:). Όπως οι πληγές της Αιγύπτου έπεφταν μόνο στους Αιγύπτιους και όχι στους Ισραηλίτες, ο λαός του Θεού θα προστατευθεί κατά την διάρκεια αυτών των δεινών  (Ψαλμ. 91:3-10, Τ.Π.Σ. σ.750-752). Οι πληγές της Αιγύπτου φανέρωσαν την σκληροκαρδία του Φαραώ και την ανικανότητα των Αιγύπτιων θεών να τους προστατέψουν. Παρομοίως, οι έσχατες πληγές θα σκληρύνουν ακόμη περισσότερο την καρδιά των λατρευτών του θηρίου και θα φανερώσουν την ανικανότητα της Βαβυλώνας να τους προστατέψει από την Θεϊκή κρίση.

`Διαβάστε Αποκ. 16:1-11. Τι συμβαίνει και πώς απεικονίζεται;`

Οι τέσσερις πρώτες πληγές «δεν έχουν παγκόσμια έκταση, ειδεμή θα αφανιζόταν ολόκληρος ο πληθυσμός της γης.» Ε. Χουάιτ, Τ.Π.Σ. σ. 750. Τα ιδιαίτερα οδυνηρά έλκη πέφτουν αποκλειστικά στους λατρευτές του θηρίου. Η δεύτερη και η τρίτη πληγή επηρεάζουν την θάλασσα, τους ποταμούς και τις πηγές που μετατρέπονται σε αίμα. Χωρίς νερό για πόση, η αποστάτισσα ανθρωπότητα δεν μπορεί να επιβιώσει. Η τέταρτη πληγή επηρεάζει τον ήλιο που καίει τους ανθρώπους, προκαλώντας αβάσταχτο πόνο. Ο πόνος που προέρχεται από τις πληγές δεν μαλακώνει την καρδιά των ασεβών ώστε να αλλάξουν την επαναστατική συμπεριφορά τους. Απεναντίας, καταριούνται και βλασφημούν τον Θεό που ρίχνει τις πληγές. Κανείς τους δεν μετανοεί. Στην Αποκ. 16:10,11 (δείτε επίσης Έξ. 10:21-23), βλέπουμε ότι η πέμπτη πληγή χτυπάει τον θρόνο του θηρίου. Ο Σατανάς αντιπροσωπεύεται από τον θρόνο του θηρίου (Αποκ. 13:2). Πλέον ούτε ο θρόνος της εξουσίας του Σατανά δεν μπορεί να αντέξει την δύναμη των πληγών. Καθώς οι άνθρωποι υποφέρουν, συνειδητοποιούν την ανικανότητα της Βαβυλώνας για προστασία. Παρόλα αυτά η αποστασία τους έχει φτάσει σε τέτοιο σημείο που και ο τρόμος των πληγών δεν αλλάζει την καρδιά τους.

`Σκεψη: Πώς μπορούμε να διατηρήσουμε στενή επαφή με τον Κύριο ώστε, κι αν μας χτυπήσει κάποια τραγωδία, να ξέρουμε ότι η αγάπη Του είναι αρκετή για να Τον εμπιστευτούμε ακόμη και μέσα στη θλίψη;`