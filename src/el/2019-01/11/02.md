---
title: 'Η Σημασια Των Επτα Εσχατων Πληγων'
date: 10/03/2019
---

`Οι άνθρωποι έχουν κάνει ήδη την επιλογή τους μεταξύ του Θεού και της Βαβυλώνας. Οι καταστρεπτικοί άνεμοι της μανίας του Σατανά που συγκρατούνταν (Αποκ. 7:1-3), αφήνονται λίγο πριν την έλευση του Χριστού, και ως αποτέλεσμα ακολουθούν οι επτά πληγές. Διαβάστε Αποκ. 15:1 μαζί με Έξ. 7:-10:. Πώς σχετίζονται οι πληγές της Αιγύπτου με τις επτά τελευταίες πληγές ως προς τον σκοπό και τη σημασία τους;`

Οι επτά πληγές αποκαλούνται έσχατες επειδή ακριβώς θα γίνουν στο τέλος της ιστορίας του κόσμου. Οι πληγές αυτές δεν έχουν σχέση με τις πληγές των επτά σαλπίγγων που καλύπτουν όλη την Χριστιανική ιστορία και είναι περιορισμένες στον σκοπό τους. Οι πληγές των σαλπίγγων πέφτουν όσο το ευαγγέλιο ακόμη κηρύττεται (Αποκ. 10:8-11:14) και η μεσιτεία συνεχίζεται (Αποκ. 8:2-5). Είναι αναμιγμένες με έλεος και σκοπός τους είναι να οδηγήσουν τους εχθρούς του λαού του Θεού σε μετάνοια. Από την άλλη, οι επτά έσχατες πληγές πέφτουν λίγο πριν τη Δευτέρα Παρουσία. Πέφτουν σε εκείνους που, όπως ο Φαραώ, σκλήρυναν την καρδιά τους ενάντια στην λυτρωτική αγάπη του Θεού και δεν μετανόησαν (Αποκ. 16:11). Η Θεϊκή οργή είναι η δίκαιη κρίση του Θεού στις επιλογές που οι άνθρωποι έκαναν (Ρωμ. 1:26-28) και πλέον θερίζουν τις συνέπειες των δικών τους επιλογών.

`Διαβάστε Αποκ. 15:5-8 μαζί με Έξ. 40:34,35 και Α’Βασ. 8:10,11. Τι δείχνει η δήλωση, «ουδείς ηδύνατο να εισέλθη εις τον ναόν» (Αποκ. 15:8), για τον καιρό που θα πέσουν οι επτά έσχατες πληγές;`

Η φράση «ουδείς ηδύνατο να εισέλθη εις τον ναόν» δείχνει το κλείσιμο της θύρας της χάριτος (Αποκ. 22:11). Καθώς η μεσιτική διακονία του Χριστού στον ουρανό παύει, η θύρα της χάριτος κλείνει για πάντα, και μαζί χάνεται κάθε ευκαιρία για μετάνοια. Επομένως, οι τελευταίες αυτές πληγές δεν θα οδηγήσουν κανέναν σε μετάνοια, αλλά θα φανερώσουν την σκληροκαρδία όσων επέλεξαν να παραταχθούν με την Βαβυλώνα, οδηγώντας τους να μισήσουν ακόμη περισσότερο τον Θεό.

`Σκεψη: Δείτε τον κόσμο σήμερα που όλο και χειροτερεύει. Το γεγονός ότι οι πληγές καθυστερούν τόσο, τι μας διδάσκει για το έλεος και την υπομονή του Θεού;`