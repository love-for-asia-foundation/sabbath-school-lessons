---
title: 'Το Αιωνιο Ευαγγελιο Του Θεου'
date: 02/03/2019
---

### Για τη μελέτη αυτής της εβδομάδας, διαβάστε
Αποκ. 14:6-12, Ματθ. 24:14. Εκκλ. 12:13,14, Έξ. 20:2-11, Ησ. 21:9, Ησ. 34:8-10.

> <p>Εδαφιο μνημης</p>
> «Εδώ είναι η υπομονή των αγίων, εδώ οι φυλάττοντες τας εντολάς του Θεού και την πίστιν του Ιησού.» Αποκάλυψη 14:12.

Στην Αποκάλυψη βλέπουμε ότι οι τελευταίες απάτες του Σατανά θα είναι τόσο επιτυχημένες που ο κόσμος θα επιλέξει να λατρέψει το θηρίο και να λάβει το χάραγμά του. Παρόλα αυτά, στην Αποκ. 14:1-5 βλέπουμε πως ο Θεός θα έχει ένα πιστό υπόλοιπο που θα παραταχθεί με τον Κύριο, όταν η πλειοψηφία του κόσμου θα είναι εναντίον. 

Στο τέλος, όλοι οι άνθρωποι θα πρέπει να επιλέξουν ποιον θα λατρέψουν. Οι λατρευτές του θηρίου θα λάβουν το χάραγμα στο δεξί τους χέρι ή το μέτωπο, σύμβολο της επιλογής τους να υπηρετήσουν το σύστημα της αποστασίας με τα έργα τους ή/και με το νου τους.

Την ίδια στιγμή ο κόσμος θα γίνει μάρτυρας μιας ιδιαίτερης διακήρυξης του ευαγγελίου, παρόμοιας με εκείνης την ημέρα της Πεντηκοστής. Προτού οι κρίσεις του Θεού πέσουν στην αποστάτισσα ανθρωπότητα, ο Θεός θα στείλει τα προειδοποιητικά Του μηνύματα «εις παν έθνος και φυλήν και γλώσσαν και λαόν» (εδ. 14:6).

Ο Θεός δεν θέλει κανένας να χαθεί, αλλά όλοι να σωθούν - γι’ αυτό και η θυσία του Χριστού έγινε για όλους τους ανθρώπους. Το θέμα είναι ποιοι θα δεχτούν αυτή την πρόνοια και ποιοι όχι.