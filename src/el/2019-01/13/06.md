---
title: 'Η Νεα Ιερουσαλημ'
date: 28/03/2019
---

Ο Ιωάννης σ’ αυτό το σημείο περιγράφει την πρωτεύουσα της Νέας Γης, τη Νέα Ιερουσαλήμ. Ενώ πρόκειται για ένα πραγματικό μέρος που θα κατοικείται από πραγματικούς ανθρώπους, η Νέα Ιερουσαλήμ και η ζωή εκεί είναι δύσκολο να περιγραφτούν με ανθρώπινες εκφράσεις (Α’Κορ. 2:9). 

`Διαβάστε Αποκ. 21:9-21. Ποια είναι η εξωτερική όψη της Νέας Ιερουσαλήμ;`

Η Νέα Ιερουσαλήμ αναφέρεται η νύμφη του Αρνίου. Είναι ο τόπος που ο Χριστός ετοιμάζει για τον λαό Του (Ιωάν. 14:1-3). Η πόλη περιτριγυρίζεται από ένα ψηλό τείχος με δώδεκα πύλες – τρεις πύλες σε κάθε μία από τις τέσσερις πλευρές της, επιτρέποντας έτσι την είσοδο από κάθε κατεύθυνση. Αυτό το χαρακτηριστικό μαρτυρεί πως η Νέα Ιερουσαλήμ προσφέρει σε όλους απεριόριστη πρόσβαση στην παρουσία του Κυρίου.

Η πόλη φαίνεται να έχει το σχήμα ενός κύβου, με διάσταση 12.000 στάδια σε μήκος, πλάτος, και ύψος. Ο κύβος έχει 12 άκρες. Επομένως, η πόλη έχει στο σύνολο 144.000 στάδια, ένας αριθμός που παραπέμπει στους 144.000 που αναλήφθηκαν στην Δευτέρα Παρουσία του Ιησού χωρίς να γευθούν θάνατο. Στην Παλαιά Διαθήκη τα Άγια των Αγίων του ναού είχαν το σχήμα ενός τέλειου κύβου (Α’Βασ. 6:20). Επομένως, η Νέα Ιερουσαλήμ είναι το κέντρο λατρείας του Θεού.

`Διαβάστε Αποκ. 21:21-22:5. Ποια σημεία στο εσωτερικό της πόλης σας θυμίζουν τον Κήπο της Εδέμ; Ποια είναι η σημασία της υπόσχεσης ότι «ουδέν ανάθεμα θέλει είσθαι πλέον»; (εδ. 22:3)`

Το κύριο χαρακτηριστικό της Νέας Ιερουσαλήμ είναι ο ποταμός με το νερό της ζωής που ρέει από τον θρόνο του Θεού (δείτε Γέν. 2:10). Σε αντίθεση με τον ποταμό της Βαβυλώνας όπου ο λαός του Θεού ήταν αιχμάλωτος αναπολώντας την Ιερουσαλήμ (Ψαλμ. 137:), στις όχθες του ποταμού της ζωής στη Νέα Ιερουσαλήμ ο λαός του Θεού όλων των αιώνων βρίσκει την κατοικία του. Και στις δύο πλευρές του ποταμού είναι το δέντρο της ζωής, του οποίου τα φύλλα «είναι εις θεραπείαν των εθνών» (Αποκ. 22:2). Η θεραπεία αυτή δεν έχει να κάνει με τις ασθένειες, καθώς στη Νέα Γη δεν θα υπάρχουν. Πρόκειται για την θεραπεία των πληγών που προκλήθηκαν από τα εμπόδια που διέλυσαν τους ανθρώπους σε όλη την ιστορία. Οι λυτρωμένοι όλων των αιώνων, από όλα τα έθνη, ανήκουν πλέον στη μία οικογένεια του Θεού.