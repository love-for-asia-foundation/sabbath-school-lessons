---
title: 'Περαιτέρω Μελέτη'
date: 29/03/2019
---

Διαβάστε Ε. Χουάιτ, Λ.Ζ. σ. 221-250, Τ.Π.Σ. σ. 789-808.

Το βιβλίο της Αποκάλυψης τελειώνει όπως ξεκίνησε: με την ισχυρή και ένδοξη Δευτέρα Παρουσία του Χριστού και την εδραίωση της αιώνιας βασιλείας του Θεού. Η επιστροφή του Χριστού, όταν επιτέλους θα ενωθεί με την νύμφη Του, είναι το πιο κρίσιμο σημείο του βιβλίου. Ωστόσο, σκοπός του βιβλίου δεν είναι αυτά τα γεγονότα να τοποθετηθούν σε απραγματοποίητα πλαίσια. Το ότι ο Ιησούς έρχεται σύντομα είναι η πρώτη πραγματικότητα. Η δεύτερη, είναι ότι είμαστε ακόμη εδώ και Τον προσμένουμε. Ενώ περιμένουμε, πρέπει να έχουμε μία ξεκάθαρη αντίληψη του μηνύματος της Αποκάλυψης, και αυτό μπορεί να επιτευχθεί όταν μελετούμε ανελλιπώς το βιβλίο μέχρι να έρθει το τέλος. Τα μηνύματα στο βιβλίο της Αποκάλυψης μας θυμίζουν για όσο περιμένουμε να μην κοιτάζουμε στα εγκόσμια αλλά να έχουμε το βλέμμα στραμμένο στον ουρανό και σε Εκείνον που είναι η μοναδική μας ελπίδα. Ο Χριστός της Αποκάλυψης είναι η απάντηση όλων των ανθρώπινων προσδοκιών και επιθυμιών μέσα στα αινίγματα και τις αβεβαιότητες της ζωής. Στα χέρια Του βρίσκεται το μέλλον αυτού του κόσμου και της ζωής μας. Το βιβλίο επίσης μας θυμίζει ότι πριν έρθει το τέλος έχουμε την αποστολή να διακηρύξουμε το μήνυμα της επικείμενης επιστροφής Του στον κόσμο. Όσο περιμένουμε δεν πρέπει να είμαστε παθητικοί, αλλά δραστήριοι. Το Πνεύμα και η Νύμφη λένε: «Ελθέ» (Αποκ. 22:17). Και εμείς πρέπει να κάνουμε το ίδιο. Αυτό είναι το Ευαγγέλιο που καλούμαστε να διακηρύξουμε στον κόσμο.

**Ερωτήσεις για συζήτηση**: 

`1.	 Σκεφτείτε την χιλιετία και την κρίση των νεκρών ασεβών που γίνεται κατά τη διάρκειά της. Οι σωσμένοι θα έχουν χίλια χρόνια για να λάβουν απαντήσεις σ’ όλα τα ερωτήματά τους. Μόνο τότε ο Θεός θα επιφέρει την τελική κρίση στους ασεβείς. Τι μας δείχνει αυτό το γεγονός για τον Θεό;`

`2.	 Στην Αποκ. 1:3 δίνονται υποσχέσεις σε εκείνους που ακούν, διαβάζουν, προσέχουν, και τηρούν τις προφητείες της Αποκάλυψης. Καθώς ολοκληρώνουμε την μελέτη αυτού του βιβλίου, ποια πράγματα ανακαλύψατε που πρέπει να προσέξετε και να τηρήσετε;`