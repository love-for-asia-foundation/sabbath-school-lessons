---
title: 'Ο Αρμαγεδδων Τελειωνει'
date: 25/03/2019
---

`Διαβάστε Αποκ. 19:11-16. Ποιο είναι το όνομα του αναβάτη του λευκού ίππου, και ποια η σημασία της κοφτερής ρομφαίας που βγαίνει από το στόμα Του; Τι μας δείχνει αυτό για το πώς μπορούμε να είμαστε με την πλευρά του νικητή στο τέλος;`

Εδώ βλέπουμε μία αναφορά της Δευτέρας Παρουσίας του Χριστού, την εκπλήρωση της υπόσχεσης που οι πιστοί ανά τους αιώνες περιμένουν. Όπως και ο Ιησούς, οι ακόλουθοί Του στηρίζουν την πίστη τους στον Λόγο του Θεού. Στην Αποκ. 19:11-16 οι νίκες του Ιησού φτάνουν στο αποκορύφωμά τους: Ο Ιησούς νίκησε τον Σατανά στον ουρανό, στην έρημο, στον σταυρό και θα τον νικήσει και στην επιστροφή Του. 

«Σε λίγο παρουσιάζεται στο ανατολικό μέρος του ουρανού, ένα μικρό μαύρο σύννεφο, όσο περίπου είναι η μισή ανθρώπινη παλάμη. Είναι το σύννεφο που περιβάλλει το Σωτήρα και που η μακρινή απόσταση του προσδίδει αυτή τη μαυριδερή όψη. Ο λαός του Θεού το αναγνωρίζει σαν το σημείο του Υιού του ανθρώπου. Με επιβλητική σιωπή στρέφουν τα βλέμματά τους προς το μέρος του και το παρακολουθούν να πλησιάζει στη γη, διαρκώς πιο φωτεινό και ένδοξο μέχρι που ξεδιαλέγεται ένα μεγάλο, λευκό σύννεφο, με βάση του μία φαντασμαγορία σαν εξολοθρευτική φωτιά και με θόλο του το ουράνιο τόξο της διαθήκης. Ο Ιησούς ελαύνει έφιππος σαν αήττητος κατακτητής, όχι πια σαν ‘‘Άνθρωπος Θλίψεων’’ για να πιει το πικρό ποτήρι της αισχύνης και του πόνου, αλλά έρχεται νικητής του ουρανού και της γης για να κρίνει ζώντες και νεκρούς. ‘‘Πιστός και Αληθινός,’’ ‘‘κρίνει και πολεμεί εν δικαιοσύνη.’’ Και ‘‘τα στρατεύματα τα εν τω ουρανώ ακολουθούσιν Αυτόν.’’ (Αποκ. 19:11,14.) Ένα αναρίθμητο πλήθος αγίων αγγέλων Τον συνοδεύουν στην πορεία Του, ψάλλοντας τροπάρια ουράνιας μελωδίας. Το στράτευμα πλημμυρίζει από ‘‘χιλιάδες χιλιάδων και μυριάδες μυριάδων’’ μορφών που ακτινοβολούν. Καμία ανθρώπινη πένα θα μπορούσε ποτέ να περιγράψει τη σκηνή αυτή. Κανένας ανθρώπινος νους είναι ικανός να συλλάβει τη λαμπρότητά της.» Ε. Χουάιτ, Τ.Π.Σ. σ. 764,765.

Στην Β’Θεσ. 1:8-10 ο Παύλος δίνει μία άλλη περιγραφή της απόλυτης νίκης του Χριστού κατά τη Δευτέρα Παρουσία, όταν όλες οι κοσμικές και θρησκευτικές δυνάμεις που συμμάχησαν εναντίον Του καταστραφούν και ο λαός Του απελευθερωθεί για την αιωνιότητα. 

`Σκεψη: Στην Αποκ. 19:αναφέρονται δύο δείπνα, το ένα στο εδ. 9 και το άλλο στα εδάφια 17,18. Στο ένα δείπνο τρως, στο άλλο τρώγεσαι. Είναι δύσκολο να φανταστούμε την χτυπητή διαφορά σ’ αυτά που διακυβεύονται στη Μεγάλη Διαμάχη για τον κάθε άνθρωπο. Πόσο σοβαρά πρέπει να πάρουμε την πίστη μας και την αποστολή μας;`