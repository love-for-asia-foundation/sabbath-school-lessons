---
title: 'Καμνω Νεα Τα Παντα'
date: 23/03/2019
---

### Για τη μελέτη αυτής της εβδομάδας, διαβάστε
Αποκ. 19:6-9, Ιωάν. 14:1-3, Αποκ. 19:11-16, Αποκ. 20:1-3, Ιερ. 4:23-26, Αποκ. 20:4-15, Αποκ. 21:2-8.

> <p>Εδαφιο μνημης</p>
> «Και είπεν ο καθήμενος επί του θρόνου• Ιδού, κάμνω νέα τα πάντα. Και λέγει προς εμέ• Γράψον, διότι ούτοι οι λόγοι είναι αληθινοί και πιστοί.» Αποκάλυψη 21:5.

Η καταστροφή της Βαβυλώνας των εσχάτων ημερών είναι άσχημο νέο για εκείνους που συμμάχησαν με την αποστάτισσα εκκλησία. Για τον λαό του Θεού ωστόσο είναι χαρμόσυνο (Αποκ. 19:1-7) Η Βαβυλώνα ήταν αυτή που κινητοποίησε τις πολιτικές δυνάμεις για τον κατατρεγμό και τα μαρτύριά τους (Αποκ. 18:24). Η καταστροφή αυτού του μεγάλου εχθρού σημαίνει απελευθέρωση και σωτηρία για τον πιστό λαό του Θεού.

Με την καταστροφή της Βαβυλώνας απαντώνται οι προσευχές του λαού του Θεού, που ειπώθηκαν κατά την πέμπτη σφραγίδα. Η κραυγή τους, «Έως πότε, ω Δέσποτα άγιε και αληθινέ;» (Αποκ. 6:10) αντιπροσωπεύει την κραυγή του καταδυναστευμένου λαού του Θεού από τον Άβελ μέχρι την εποχή που ο Θεός θα τους δικαιώσει (Ψαλμ. 79:5, Αββ. 1:2, Δαν. 12:6,7). Το βιβλίο της Αποκάλυψης βεβαιώνει τους πιστούς ότι το κακό, η καταπίεση, και η θλίψη, θα τελειώσουν. 

Ο καιρός που ο Χριστός θα εδραιώσει την βασιλεία Του έφτασε. Στα κεφάλαια που απομένουν, δεν βλέπουμε μόνο την καταστροφή της Βαβυλώνας, του Σατανά και του κακού, αλλά και την εδραίωση της αιώνιας βασιλείας του Θεού.