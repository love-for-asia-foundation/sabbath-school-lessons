---
title: 'Αρκετο Μαννα'
date: 14/07/2019
---

Μετά από γενιές δουλείας και κοινωνικού υποβιβασμού που αντιμετώπισε ο λαός Του, ο Θεός προσπάθησε να εξυψώσει τους ελεύθερους πλέον Ισραηλίτες δείχνοντάς τους έναν καλύτερο τρόπο ζωής και δίνοντάς τους νόμους και διατάγματα για τη νεοσύστατη κοινωνία τους. Μάλιστα η όλη διαδικασία ξεκίνησε με ένα πρακτικό και διδακτικό μάθημα. Στα 40 χρόνια της περιπλάνησής τους στην έρημο, εμφανή στοιχεία της Θεϊκής πρόνοιας και ανιδιοτέλειας ήταν μέρος του πολιτισμού της κοινωνίας των Ισραηλιτών. Και αυτό φαινόταν με το μάννα, την τροφή που εμφανιζόταν κάθε πρωί στο έδαφος γύρω από το στρατόπεδο των Ισραηλιτών. 

`Διαβάστε Έξ. 1616-18. Για ποιο λόγο δίνεται έμφαση στη συγκεκριμένη ποσότητα που αναλογούσε στον καθένα;`

Στη Β’Κορ. 810-15, ο Παύλος χρησιμοποιεί αυτήν την ιστορία ως παράδειγμα του πώς πρέπει οι Χριστιανοί να προσφέρουν, «εν τω παρόντι καιρώ το περίσσευμά σας να αναπληρώση την στέρησιν εκείνων, διά να χρησιμεύση και το περίσσευμα εκείνων εις την στέρησίν σας, ώστε να γείνη ισότης» (εδ.14). 

Το μάθημα για τους Ισραηλίτες, και για εμάς, ήταν ότι ο Θεός παρείχε επαρκώς για το λαό Του και τη δημιουργία Του. Εάν παίρνουμε μόνο αυτό που χρειαζόμαστε και είμαστε έτοιμοι να μοιραστούμε το περίσσευμά μας με τους άλλους, όλα θα προβλεφθούν και θα φροντιστούν. Μαζεύοντας αυτό που επαρκούσε για την ημέρα, μάθαιναν να εμπιστεύονται ότι θα υπήρχε αρκετό και την επόμενη μέρα. Οι καταπιεσμένοι άνθρωποι, όπως ήταν οι Ισραηλίτες σκλάβοι, τείνουν να εστιάζουν στη δική τους επιβίωση, αλλά ο Θεός ήθελε να τους δείξει μία ζωή εμπιστοσύνης, γενναιοδωρίας και μοιρασιάς. 

Υπήρχε όμως και ένα άλλο σημαντικό σημείο. Κάθε Παρασκευή υπήρχε διπλή μερίδα μάννα στο έδαφος, και μόνο εκείνη την ημέρα καλούνταν να μαζεύουν επιπλέον μάννα για την προετοιμασία του Σαββάτου. Η ιδιαίτερη πρόνοια για το Σάββατο συνέβαλλε στο να μάθουν να εμπιστεύονται τον Κύριο για όλες τους τις ανάγκες. Αυτή η επιπλέον μερίδα μάννα, μία πράξη χάρης από μέρος του Θεού, τους έδινε την ευκαιρία να απολαύσουν ακόμη περισσότερο την ανάπαυση που ο Θεός τούς υποσχέθηκε την έβδομη ημέρα - το Σάββατο. 

`Σκεψη: Τι μπορούμε να κάνουμε την Παρασκευή που θα μας βοηθήσει να απολαύσουμε ακόμη περισσότερο αυτά που ο Θεός θέλει να μας προσφέρει το Σάββατο;`