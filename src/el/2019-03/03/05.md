---
title: 'Μια Ημερα Θεραπειας'
date: 17/07/2019
---

Αρχικά η τήρηση του Σαββάτου γινόταν ευρέως και με νόημα, την εποχή όμως που ήταν ο Ιησούς στη γη είχε αλλάξει από τους θρησκευτικούς ηγέτες. Αντί να είναι μία ημέρα ελευθερίας και ισότητας, το Σάββατο έγινε ημέρα των ανθρώπων, με κανόνες και περιορισμούς. Ο Ιησούς πολέμησε αυτές τις συμπεριφορές, κυρίως όταν επιβάλλονταν σε άλλους. Το ενδιαφέρον είναι ότι το έκανε μέσα από μία σειρά θαυμάτων την ημέρα του Σαββάτου. Όπως φαίνεται, ο Ιησούς σκόπιμα έκανε τα θαύματα αυτά το Σάββατο και όχι κάποια άλλη μέρα, για να δείξει κάτι σημαντικό σε σχέση με το Σάββατο. Πολλές φορές, ο Ιησούς σχολίασε πως η θεραπεία το Σάββατο επιτρέπεται και οι Φαρισαίοι χρησιμοποιούσαν συνήθως τις δηλώσεις Του αυτές ως δικαιολογία για να Τον σκοτώσουν.

`Διαβάστε τις θεραπείες του Ιησού το Σάββατο στο Ματθ. 129-13, Μάρκ. 121-26, 31-6 και Ιωάν. 91-16. Ποια είναι τα πιο σημαντικά σημεία που παρατηρείτε σ’ αυτές τις ιστορίες;`

Ο Ιησούς επιβεβαίωσε ότι το Σάββατο είναι σημαντικό. Πρέπει να έχουμε όρια γύρω από την ώρα του Σαββάτου και να είναι μία ξεχωριστή μέρα. Πρέπει να εκμεταλλευτούμε την ημέρα αυτή της εβδομάδας για να αναπτύξουμε τη σχέση μας με τον Θεό, την οικογένειά μας, την εκκλησία, και την κοινωνία. Η τήρηση όμως του Σαββάτου δεν πρέπει να γίνεται εγωιστικά, μόνο για εμάς. Όπως είπε ο Ιησούς, «συγχωρείται εν τω σαββάτω να αγαθοποιή τις» (Ματθ. 1212).

Πολλά μέλη της εκκλησίας κάνουν καλό έργο βοηθώντας τους συνανθρώπους τους. Πολλοί όμως από εμάς αισθανόμαστε ότι πρέπει να κάνουμε κάτι παραπάνω για να βοηθήσουμε. Γνωρίζουμε ότι ο Θεός ενδιαφέρεται για εκείνους που υποφέρουν, θλίβονται, και έχουν παραμεληθεί, και ξέρουμε πολύ καλά πως το ίδιο πρέπει να κάνουμε και εμείς. Επειδή την ημέρα του Σαββάτου έχουμε την εντολή να μην κάνουμε τις καθημερινές μας εργασίες και είμαστε απαλλαγμένοι από τις πιέσεις της εβδομάδας, το Σάββατο μας δίνεται η ευκαιρία να εστιάσουμε στις ανάγκες των άλλων ως έναν από τους τρόπους ενεργούς τήρησης του Σαββάτου: «Σύμφωνα με την τέταρτη εντολή, το Σάββατο αγιάσθηκε για να είναι μία μέρα ανάπαυσης και λατρείας. Κάθε κοσμική εργασία απαγορεύεται, αλλά οι πράξεις ελέους και φιλανθρωπίας είναι σύμφωνες με τον σκοπό του Κυρίου… Η ανακούφιση των βασανισμένων, η παρηγοριά των θλιμμένων είναι έργο αγάπης που τιμά τον Θεό την αγία Του ημέρα.» Ε. Χουάιτ, Welfare Ministry, σ. 77.

`Σκεψη: Τι κάνετε για το καλό των άλλων το Σάββατο;`