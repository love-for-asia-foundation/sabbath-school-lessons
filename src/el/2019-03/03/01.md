---
title: 'Σαββατο Μια Μερα Ελευθεριας'
date: 13/07/2019
---

### Για τη μελέτη αυτής της εβδομάδας, διαβάστε
Έξ. 16:16-18, 20:8-11, Δευτ. 5:12-15, Ματθ. 12:9-13, Λευιτ. 25:1-7. 

> <p>Εδαφιο μνημης</p>
> «Και έλεγε προς αυτούς, Το σάββατον έγεινε διά τον άνθρωπον, ουχί ο άνθρωπος διά το σάββατον.» Μάρκον 2:27 

Στην εβδομάδα της δημιουργίας, η τελευταία δημιουργική πράξη του Θεού ήταν το Σάββατο. Ο Θεός δεν αναπαύθηκε απλώς το Σάββατο, αλλά δημιούργησε την ανάπαυση να είναι αναπόσπαστο κομμάτι της λειτουργίας του κόσμου. Το Σάββατο δείχνει πως δημιουργηθήκαμε για να αλληλεπιδρούμε με τον Θεό και ο ένας με τον άλλον. Επομένως, δεν πρέπει να μας εκπλήσσει το γεγονός ότι το Σάββατο είναι μία από τις εντολές του Θεού που εμφανίζεται από την αρχή της εδραίωσης του Ισραήλ ως έθνος. Έπρεπε να έχει σημαντικό ρόλο στη ζωή των Εβραίων. 

Πολλές φορές όταν μιλάμε για το Σάββατο, η συζήτηση στρέφεται αμέσως στο πώς να το τηρούμε, τι δεν πρέπει να κάνουμε κτλ. Όμως όσο σημαντικά κι αν είναι όλα αυτά, πρέπει να καταλάβουμε τον ρόλο που πρέπει να έχει το Σάββατο στον κόσμο και στη ζωή του λαού του Θεού ως σύμβολο της χάρης και της πρόνοιας του Θεού.

Όπως είπε ο Ιησούς, η έβδομη ημέρα - το Σάββατο, έγινε για τον άνθρωπο. Όταν πραγματικά θυμόμαστε την ημέρα του Σαββάτου, αλλάζουν και οι υπόλοιπες μέρες της εβδομάδας, και όπως έδειξε ο Ιησούς, γίνονται μία ευλογία για τους άλλους.