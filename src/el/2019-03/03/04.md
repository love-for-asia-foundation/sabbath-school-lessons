---
title: 'Μια Ημερα Ισοτητας'
date: 16/07/2019
---

Κάτι που φαίνεται και στις δύο εκδοχές των Δέκα Εντολών, στην Έξοδο και στο Δευτερονόμιο, είναι ότι η τέταρτη εντολή είναι πιο λεπτομερής σε σχέση με τις άλλες. Ενώ κάποιες εντολές αποτελούνται από μερικές μόνο λέξεις, στην τέταρτη εντολή δίνεται χώρος για το γιατί, το πώς, και τον Ποιον πρέπει να θυμόμαστε την ημέρα του Σαββάτου.

`Διαβάστε Έξ. 20:8-11. Τι διαβάζουμε στην εντολή αυτή για τους δούλους, τους ξένους, ακόμη και τα ζώα; Τι σημαίνει αυτό;`

Αξιοσημείωτη στις λεπτομέρειες του Σαββάτου είναι η έμφαση που δίνεται στους άλλους. Ο Sigve K. Tonstad, υποστηρίζει ότι αυτή η εντολή είναι μοναδική σε όλους τους πολιτισμούς του κόσμου. Η εντολή του Σαββάτου, εξηγεί, ότι «δίνει προτεραιότητα από κάτω προς τα επάνω, και όχι από την κορυφή προς τα κάτω, δείχνοντας πρώτα ενδιαφέρον στα αδύναμα και ευπαθή μέλη της κοινωνίας. Εκείνοι που χρειάζονται περισσότερο ξεκούραση – οι δούλοι, ο ξένος, και τα ζώα - αναφέρονται συγκεκριμένα. Στην έβδομη ημέρα, οι μη προνομιούχοι, ακόμη και τα άλαλα ζώα, βρίσκουν έναν σύμμαχο.» The Lost Meaning of the Seventh Day, σ.126,127.

Στην εντολή ακόμη φαίνεται πόσο σημαντικό είναι η ημέρα του Σαββάτου να απολαμβάνεται από όλους. Το Σαββάτο δείχνει πως είμαστε όλοι ίσοι. Εάν είσαι εργοδότης, δεν έχεις την εξουσία να κάνεις τους εργάτες σου να εργαστούν την ημέρα του Σαββάτου, και αυτό επειδή ο Θεός τούς την έδωσε ως μέρα ανάπαυσης. Εάν είσαι εργαζόμενος – ακόμη και δούλος – για όλη σου τη ζωή, το Σάββατο σου θυμίζει ότι όλοι είμαστε εξίσου δημιουργημένοι και λυτρωμένοι από τον Θεό, και ο Θεός σε καλεί να γιορτάσεις αυτήν την ημέρα διαφορετικά σε σχέση με την καθημερινότητά σου. Ακόμη και εκείνοι που δεν τηρούν το Σάββατο – «μήτε ο ξένος σου, ο εντός των πυλών σου» (Έξ. 2010) – πρέπει να ωφεληθούν από το Σάββατο. Αυτή η ιδέα θα έφερε μεγάλη αλλαγή στην προοπτική των Ισραηλιτών, καθώς απείχε πολύ από την εμπειρία της δουλείας και της περιθωριοποίησης που ήξεραν μέχρι εκείνη τη στιγμή. Τώρα που θα εισέρχονταν στη νέα γη, ο Θεός δεν ήθελε να υιοθετήσουν τις συνήθειες των πρώην κατακτητών τους. Μαζί με τους λεπτομερείς νόμους, τους έδωσε (όπως και σε εμάς) μία εβδομαδιαία υπενθύμιση στην οποία φαίνεται έντονα ότι όλοι είμαστε ίσοι ενώπιον του Θεού.

`Σκεψη: Πώς μπορούν οι άλλοι στην κοινωνία να επωφεληθούν από τη δική σας τήρηση του Σαββάτου;`