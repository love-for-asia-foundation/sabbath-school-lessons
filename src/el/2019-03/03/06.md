---
title: 'Το Σαββατο Της Γης'
date: 18/07/2019
---

Όπως είδαμε, το Σάββατο ήταν αναπόσπαστο μέρος της ζωής του Ισραηλινού έθνους. Αλλά η αρχή του Σαββάτου δεν είχε να κάνει μόνο με την έβδομη ημέρα της εβδομάδας. Περιελάμβανε και την ιδιαίτερη ανάπαυση τον έβδομο χρόνο, με αποκορύφωμα το Ιωβηλαίο έτος που ήταν μετά από επτά επταετίες, το πεντηκοστό δηλαδή έτος.

`Διαβάστε Λευιτ. 251-7. Τι σημαντικό βλέπουμε σ’ αυτές τις οδηγίες; Πώς μπορούμε αυτήν την αρχή να την εφαρμόσουμε στη ζωή και στην εργασία μας; `

Το Σαββατιαίο έτος η γη δεν καλλιεργούταν. Πλέον σήμερα είναι ευρέως αποδεκτό ότι αυτή η πρακτική ωφελούσε την καλλιέργεια. Το έβδομο έτος ήταν σημαντικό και για τους δούλους (δείτε Έξ. 21:1-11). Σε περίπτωση που κάποιος Ισραηλίτης αναγκαζόταν να πουληθεί ως σκλάβος για να ξεχρεώσει, το έβδομο έτος μπορούσε να ελευθερωθεί. Επιπλέον, στο τέλος του έβδομου έτους διαγράφονταν τα μεγάλα χρέη (Δευτ. 151-11). Όπως με το μάννα που ο Θεός έδινε στους Ισραηλίτες στην έρημο, το ότι δεν καλλιεργούσαν τη γη για ένα χρόνο, ήταν μία πράξη εμπιστοσύνης ότι ο Θεός θα κάλυπτε τις ανάγκες τους με τη σοδειά του προηγούμενου χρόνου καθώς και από αυτά που θα έβγαζε μόνη της η γη κατά το Σαββατιαίο έτος. Παρομοίως, η απελευθέρωση δούλων και η διαγραφή χρεών ήταν μία πράξη ελέους και εμπιστοσύνης στη δύναμη του Θεού να καλύψει τις ανάγκες. Με λίγα λόγια, έπρεπε να καταλάβουν ότι δεν χρειαζόταν να καταπιέσουν τους άλλους για να ωφεληθούν. Οι αρχές και το πρότυπο του Σαββάτου έπρεπε να είναι στενά συνδεδεμένα με τη δομή της Ισραηλινής κοινωνίας. Παρομοίως, η τήρηση του Σαββάτου σήμερα πρέπει να μας πειθαρχεί πνευματικά και να μεταμορφώνει όλες τις υπόλοιπες μέρες μας. Με το Σάββατο μπορούμε έμπρακτα να ακολουθούμε την οδηγία του Ιησού να ζητούμε πρώτα τη βασιλεία Του, «εξεύρει ο Πατήρ σας ο ουράνιος ότι έχετε χρείαν πάντων τούτων… και ταύτα πάντα θέλουσι σας προστεθή» (Ματθ. 632,33).

`Σκεψη: Τι διαφορά θα πρέπει να κάνει η τήρηση του Σαββάτου στις υπόλοιπες έξι μέρες; Άλλωστε τι σημασία έχει εάν τις υπόλοιπες μέρες είμαστε αλαζόνες, πλεονέκτες και εγωιστές, και το Σάββατο δεν είμαστε; (Αλλά είναι εφικτό να συμβεί αυτό;)`