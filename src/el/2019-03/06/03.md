---
title: 'Λογος Για Λατρεια'
date: 05/08/2019
---

Στην Αγία Γραφή, ο λαός του Θεού καλείται να λατρέψει τον Θεό για πολλούς λόγους. Καλούμαστε να λατρέψουμε τον Θεό επειδή είναι Αυτός που Είναι, λόγω όλων όσων έχει κάνει, και λόγω των πολλών γνωρισμάτων Του. Μεταξύ αυτών είναι η καλοσύνη, η δικαιοσύνη και το έλεος. Όταν θυμόμαστε πώς είναι ο Θεός, τι έχει κάνει για εμάς (κυρίως στο σταυρό), και τι υπόσχεται να κάνει, όλοι έχουμε λόγους να Τον λατρεύουμε και να Τον δοξάζουμε.

`Διαβάστε Δευτ. 1017-22, Ψαλμ. 1011, 1465-10, Ησ. 5:16, 6111. Τι κίνητρα δίνονται σ’ αυτά τα εδάφια για λατρεία και δοξολογία στον Θεό;`

Αυτοί οι λόγοι για λατρεία δεν ήταν κάτι νέο για τον λαό του Θεού. Ορισμένες από τις πιο ενθουσιώδεις στιγμές λατρείας των απελευθερωμένων Ισραηλιτών ήταν μετά από την εμφανή επέμβαση του Θεού. Για παράδειγμα, μετά την έξοδο τους από την Αίγυπτο και τη διάβαση της Ερυθράς θάλασσας, ο Μωυσής και η Μαριάμ οδήγησαν τον λαό σε δοξολογία στο Θεό για όσα είδαν και για την απελευθέρωσή τους (Έξ. 15). Η δικαιοσύνη και το έλεος του Θεού όπως φανερώθηκαν σε αυτά τα γεγονότα, δεν έπρεπε να ξεχαστούν. Καθώς οι άνθρωποι κρατούσαν αυτές τις ιστορίες ζωντανές επαναλαμβάνοντάς τες συχνά, τα έργα και η δικαιοσύνη του Θεού εξακολουθούσαν να είναι έμπνευση λατρείας και για τις μετέπειτα γενιές. Ένα παράδειγμα της αναδρομής αυτής και της λατρείας βλέπουμε στο Δευτ. 1017-22. Πρώτον, η δικαιοσύνη του Θεού είναι κύριο και απαραίτητο στοιχείο του χαρακτήρα Του. «Ναι, βεβαίως ο Θεός δεν θέλει πράξει ασεβώς, ουδέ θέλει διαστρέψει ο Παντοδύναμος την κρίσιν» (Ιωβ 3412). Ο Θεός είναι δίκαιος και ενδιαφέρεται για τη δικαιοσύνη – και αυτός είναι ένας λόγος για να Τον λατρεύουμε και να Τον δοξάζουμε.

Δεύτερον, η δικαιοσύνη του Θεού εκδηλώνεται μέσα από τις δίκαιες πράξεις Του προς τον λαό Του και προς τους φτωχούς και καταδυναστευμένους. Η δικαιοσύνη Του δεν είναι απλώς μία περιγραφή του χαρακτήρα Του. Η Αγία Γραφή περιγράφει τον Θεό ως Εκείνον που άκουσε «την κραυγή των πτωχών, και ήκουσε την φωνήν των τεθλιμμένων» (Ιώβ 3428) και θέλει να διορθώσει τα λάθη που είναι τόσο εμφανή στον κόσμο μας. Και φυσικά, το έργο αυτό θα ολοκληρωθεί πλήρως με την τελική κρίση του Θεού και την αναδημιουργία του κόσμου.

`Σκεψη: Εάν ο αρχαίος Ισραήλ είχε λόγους για να δοξάσει τον Κύριο, πόσο περισσότερους λόγους έχουμε εμείς, μετά το Σταυρό, για να Τον δοξάζουμε;`