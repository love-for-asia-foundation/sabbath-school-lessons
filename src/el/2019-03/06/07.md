---
title: 'Περαιτέρω Μελέτη'
date: 09/08/2019
---

Διαβάστε Ε. Χουάιτ, Ζ.Χ. σ. 580-592.

«Συνιστώντας την αξία της έμπρακτης ευλάβειας, ο προφήτης επαναλάμβανε απλώς τη συμβουλή που είχε δοθεί στον Ισραήλ πριν από αιώνες… Από γενεά σε γενεά οι συμβουλές αυτές είχαν επαναληφθεί από τους δούλους του Κυρίου σ’εκείνους που διέτρεχαν τον κίνδυνο να πέσουν στις έξεις της τυπολατρίας και που αμελούσαν να δείξουν ευσπλαχνία» Ε. Χουάιτ, Π.Β. σ. 226.

«Έχω την εντολή να στρέψω την προσοχή σας στο Ησ. 58. Μελετήστε το κεφάλαιο προσεκτικά και κατανοήστε το είδος της διακονίας που θα ζωντανέψει τις εκκλησίες. Το έργο του ευαγγελίου πρέπει να γίνει μέσα από τη γενναιοδωρία και τα έργα μας. Όταν συναντάτε ανθρώπους που χρειάζονται βοήθεια, να τους την προσφέρεται. Όταν συναντάτε ανθρώπους που πεινάνε, να τους τροφοδοτείτε. Κάνοντάς το βαδίζετε πάνω στα χνάρια της διακονίας του Χριστού. Το άγιο έργο του Κυρίου ήταν έργο φιλανθρωπικό. Ας ενθαρρύνουμε όλους τους ανθρώπους να συμμετέχουν σ’ αυτό.» Ε. Χουάιτ, Wel-fare Ministry, σ. 29.

**Ερωτήσεις για συζήτηση**

`1.	 Έχετε σκεφτεί ποτέ να δείξετε έλεος και δικαιοσύνη ως λατρεία; Πώς αυτό θα σας βοηθήσει να αλλάξετε τον τρόπο που φροντίζετε τους άλλους; Πώς μπορεί να αλλάξει τον τρόπο λατρείας σας;`

`2.	 Πώς μπορούμε να κάνουμε το λάθος να αμελήσουμε «τα βαρύτερα του νόμου» (Ματθ. 2323) στη Χριστιανική μας ζωή, τόσο μεμονωμένα όσο και ως σύνολο; Είχατε κάποια εμπειρία όπου διυλίσατε τον κώνωπα και κατάπιατε την κάμηλο; (εδ. 24)`

`3.	 Γιατί η υποκρισία θεωρείται αμαρτία; Δεν είναι καλύτερο να προσπαθούμε τουλάχιστον να δείχνουμε ότι κάνουμε το καλό;`

`4.	 Πώς το όραμα και ο ζήλος του Θεού για τους φτωχούς και άπορους, όπως εκφράζεται από τους προφήτες, αλλάζει τον τρόπο που βλέπετε τον κόσμο; Πόσο διαφορετικά θα διαβάζατε ή θα βλέπατε τις ειδήσεις εάν το κάνατε με τα μάτια και τα αυτιά ενός προφήτη;` 

**Περίληψη**: Ενώ οι προφήτες νοιάζονταν για το κακό στη γη, εστίαζαν ιδιαίτερα στο κακό που γινόταν από εκείνους που ισχυρίζονταν ότι ήταν λατρευτές του Θεού. Για τους προφήτες και τον Ιησού, η λατρεία δεν συμβαδίζει με την αδικία - αυτή η θρησκεία είναι υποκριτική. Η αληθινή λατρεία του Θεού περιλαμβάνει πράξεις για την ανακούφιση των καταδυναστευμένων και φροντίδα των φτωχών και αδύναμων. 