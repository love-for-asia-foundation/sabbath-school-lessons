---
title: 'Ενας Τροπος Για Λατρεια'
date: 07/08/2019
---

Στην εξήγησή τους για τη σχέση μεταξύ λατρείας και δικαιοσύνης, οι προφήτες προχωρούν ένα βήμα πιο πέρα: το ενεργό ενδιαφέρον για την ανακούφιση των φτωχών και καταδυναστευμένων είναι σημαντικό κομμάτι της λατρείας. Στο Ησ. 58:αυτό φαίνεται ξεκάθαρα. 

`Διαβάστε Ησ. 58. Τι δεν πήγε καλά στη σχέση του Θεού με το λαό Του σύμφωνα με το πρώτο μέρος του κεφαλαίου;`

Όπως είδαμε και προηγουμένως, η επίκριση αυτή γίνεται σε άτομα που είναι θρησκευτικά δραστήρια. Φαίνεται ότι με ειλικρίνεια αναζητούν τον Θεό, ωστόσο κάτι δεν πάει καλά. Έτσι, ο Θεός τούς λέει ότι πρέπει να αλλάξουν τον τρόπο που λατρεύουν, να δοκιμάσουν έναν διαφορετικό τρόπο να Τον υπηρετήσουν. Η λατρεία που θέλει ο Θεός είναι, «να λύης τους δεσμούς της κακίας, το να διαλύης τα βαρέα φορτία και το να αφίνης ελευθέρους τους καταδεδυναστευμένους και το να συντρίβης πάντα ζυγόν… να διαμοιράζης τον άρτον σου εις τον πεινώντα και να εισάγης εις την οικίαν σου τους αστέγους πτωχούς; όταν βλέπης τον γυμνόν, να ενδύης αυτόν» (Ησ. 586,7). Αυτές οι πράξεις δεν είναι ο μοναδικός τρόπος λατρείας, αλλά ο Θεός τούς τις προτείνει ως έναν τρόπο λατρείας που μπορεί να είναι πιο επιθυμητός από τις παραδοσιακές τελετές. Αυτή η λατρεία δεν εστιάζει μόνο ενδόμυχα, αλλά επηρεάζει και τους ανθρώπους γύρω από τους λατρευτές του Θεού. «Ο αληθινός σκοπός της θρησκείας είναι να ελευθερώσει τους ανθρώπους από τα βάρη της αμαρτίας, να εξαφανίσει τη μισαλλοδοξία και την καταπίεση, και να προάγει τη δικαιοσύνη, την ελευθερία και την ειρήνη.» The SDA Bible Commentary, τομ. 4, σ. 306.

Στο Ησ. 588-12 ο Θεός υπόσχεται ευλογίες που θα έρθουν ως αποτέλεσμα αυτής της λατρείας. Για την ακρίβεια, αν οι άνθρωποι εστίαζαν λιγότερο στον εαυτό τους θα έβλεπαν τον Θεό να εργάζεται μαζί τους, και μέσα από αυτούς, για να φέρει θεραπεία και αποκατάσταση. Ενδιαφέρον είναι επίσης, ότι το κεφάλαιο συνδέει τη λατρεία αυτή με την ανανεωμένη «τρυφή» - απόλαυση της πλήρης λατρείας του Σαββάτου. Έχουμε ήδη δει κάποιους δυνατούς συσχετισμούς μεταξύ του Σαββάτου και της υπηρεσίας, αλλά σ’ αυτά τα εδάφια περιλαμβάνονται και οι δύο δραστηριότητες στην έκκληση προς το λαό να ανανεώσουν τη λατρεία τους και να ανακαλύψουν τις ευλογίες του Θεού. Πάνω σ’ αυτά τα εδάφια η Ε. Χουάιτ αναφέρει, «σε εκείνους που τηρούν το Σάββατο του Κυρίου τίθεται η ευθύνη να κάνουν έργα ελέους και φιλανθρωπίας.» Welfare Ministry, σ. 121.