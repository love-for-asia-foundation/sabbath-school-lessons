---
title: 'Λατρευοντας Τον Δημιουργο'
date: 03/08/2019
---

### Για τη μελέτη αυτής της εβδομάδας, διαβάστε
Ψαλμ. 115:1-8, Δευτ. 10:17-22, Ψαλμ. 101:1, Ησ. 1:10-17, 58, Μάρκ. 12:38-40.

> <p>Εδαφιο μνημης</p>
> «Η νηστεία, την οποίαν εγώ έκλεξα, δεν είναι αύτη; το να λύης τους δεσμούς της κακίας, το να διαλύης τα βαρέα φορτία, και το να αφίνης ελευθέρους τους καταδεδυναστευμένους, και το να συντρίβης πάντα ζυγόν; Δεν είναι το να διαμοιράζης τον άρτον σου εις τον πεινώντα, και να εισάγης εις την οικίαν σου τους αστέγους πτωχούς; όταν βλέπης τον γυμνόν, να ενδύης αυτόν, και να μη κρύπτης σεαυτόν από της σαρκός σου;» Ησαΐας 58:6,7.

Ακόμη και με μία γρήγορη ανάγνωση των βιβλίων των προφητών της Παλαιάς Διαθήκης βλέπουμε την ανησυχία τους για την κακομεταχείριση των φτωχών και καταδυναστευμένων. Οι προφήτες και ο Θεός, εκ μέρος του Οποίου μιλούσαν, εξοργίζονταν με αυτά που συνέβαιναν στα γύρω έθνη (δείτε για παράδειγμα Αμώς 1 και 2). Ήταν όμως οργισμένοι και θλιμμένοι και με την ανομία του ίδιου του λαού του Θεού, εκείνων που δέχτηκαν τόσες Θεϊκές ευλογίες. Βάση της ιστορίας τους και των νόμων που έλαβαν από τον Θεό, αυτοί θα έπρεπε να γνωρίζουν καλύτερα. Δυστυχώς όμως τα πράγματα δεν ήταν πάντα έτσι και οι προφήτες είχαν πολλά να πουν γι’ αυτήν τη θλιβερή κατάσταση.

Είναι ενδιαφέρον, ότι οι πιο γνωστές δηλώσεις των προφητών της Παλαιάς Διαθήκης όσον αφορά την δικαιοσύνη και την αδικία δόθηκαν στα πλαίσια των οδηγιών για τη λατρεία. Όπως θα δούμε, η αληθινή λατρεία δεν είναι κάτι που γίνεται κατά τη διάρκεια ενός θρησκευτικού τελετουργικού. Η αληθινή λατρεία εκδηλώνεται μέσα από τη ζωή που συμμερίζεται την ανησυχία του Θεού για το καλό των άλλων και επιδιώκει να εξυψώσει τους ξεχασμένους και καταπατημένους.