---
title: 'Θρησκευτικοι Δυναστες'
date: 06/08/2019
---

Στις καλύτερες εποχές των βασιλείων του Ισραήλ και του Ιούδα, ο λαός επέστρεφε στη λατρεία του Θεού στο ναό, παρότι και τότε η λατρεία τους είχε κάποια στοιχεία ειδωλολατρίας από τα γειτονικά έθνη. Σύμφωνα όμως με τους προφήτες, ακόμη και οι καλύτερες προσπάθειές τους για σωστή λατρεία δεν ήταν αρκετές για να απομακρύνουν το κακό στην καθημερινότητά τους. Και όσο κι αν προσπαθούσαν να είναι θρήσκοι μέσα από τις τελετές ή τη λατρεία τους, η μουσική των ύμνων δεν μπορούσε να σιγήσει τις φωνές των φτωχών και των καταδυναστευμένων. Ο Αμώς περιγράφει τους ανθρώπους της εποχής του ως «οι ροφούντες τους πένητας και οι αφανίζοντες τους πτωχούς του τόπου» (Αμώς 84). Έβλεπε στα μάτια τους την επιθυμία να τελειώσουν γρήγορα με τις τελετές για να ανοίξουν την αγορά και να επιστρέψουν στις ανέντιμες συναλλαγές τους, «να αγοράσωμεν τους πτωχούς με αργύριον και τον πένητα διά ζεύγος υποδημάτων» (εδ. 6).

`Διαβάστε Ησ. 110-17, Αμώς 521-24 και Μιχ. 66-8. Τι είπε ο Κύριος σ’ αυτούς τους θρησκόληπτους για τις τελετές τους;`

Μέσω των προφητών, Του ο Θεός χρησιμοποιεί σκληρή γλώσσα για να γελοιοποιήσει τη θρησκεία και τη λατρεία που δεν συνδέεται με τη θλίψη και την καταπίεση των συνανθρώπων τους. Στο Αμώς 521-24 διαβάζουμε να λέει ο Θεός «εμίσησα» και «απεστράφην», και να εκδηλώνει τον γενικό αποτροπιασμό Του για τη λατρεία τους. Τις συναθροίσεις τους τις παρουσιάζει ως δυσωδία, ενώ τις προσφορές και τις υμνωδίες τις θεωρεί ανάξιες.

Στο Μιχ. 6:βλέπουμε τον προφήτη να αναφέρεται με ειρωνικό ύφος στα ολοκαυτώματα, την οποία προσφορά αυξάνει «εις χιλιάδας κριών ή εις μυριάδας ποταμών ελαίου» (Μιχ. 67) προτού αναφερθεί στην τρομερή – όχι όμως και τόσο ασυνήθιστη – ακρότητα να θυσιάσουν το πρωτότοκό τους παιδί για να κερδίσουν την εύνοια και τη συγχώρηση του Θεού.

Εν τέλει, εκείνο το οποίο πραγματικά ζητά ο Κύριος είναι «να πράττης το δίκαιον και να αγαπάς έλεος και να περιπατής ταπεινώς μετά του Θεού σου» (εδ. 8).

`Σκεψη: Κάνατε ποτέ το λάθος να ενδιαφέρεστε περισσότερο για τους θρησκευτικούς τύπους και τις τελετές από το να βοηθήσετε τους συνανθρώπους σας που έχουν ανάγκη; Τι διδαχτήκατε από αυτό;`