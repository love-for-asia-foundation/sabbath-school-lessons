---
title: 'Ειδωλολατρια Και Καταδυναστευση'
date: 04/08/2019
---

Αμέσως μετά που ο Θεός οδήγησε τον λαό Ισραήλ έξω από την Αίγυπτο, τους συνάντησε στο όρος Σινά όπου και τους έδωσε σε γραπτή μορφή τις Δέκα Εντολές. Οι δύο πρώτες εντολές αφορούν την ειδωλολατρία και τη λατρεία άλλων θεών (Έξ. 202-6). Ο λαός υποσχέθηκε να τηρήσει όλες τις εντολές και να γίνει ο λαός Του (Έξ. 241-13). Στο μεταξύ όμως ο Μωυσής έπρεπε να ανέβει στο όρος όπου και παρέμεινε για περίπου έξι εβδομάδες. Ο λαός άρχισε να αναρωτιέται τι του συνέβη. Υπό πίεση, ο Ααρών έκανε έναν χρυσό μόσχο και οδήγησε τον λαό στη λατρεία του. Στη συνέχεια, «εκάθισεν ο λαός να φάγη και να πίη, και εσηκώθησαν να παίζωσι» (Έξ. 326). Τόσο ο Κύριος όσο και ο Μωυσής εξοργίστηκαν με την γρήγορη αλλαγή του λαού και τη μεταστροφή τους από τον Θεό στην ειδωλολατρία. Και όπως φαίνεται, ο Ισραήλ δεν έλαβε την τιμωρία που του άξιζε χάρη στη μεσολάβηση του Μωυσή (Έξ. 3230-34).

Η ειδωλολατρία, δυστυχώς, ήταν ένας πειρασμός στον οποίο ο λαός του Θεού έπεφτε συχνά. Η ιστορία των βασιλιάδων του Ισραήλ και του Ιούδα χαρακτηρίζεται από περιόδους ειδωλολατρίας, όπου οι βασιλείς οδηγούσαν το λαό σε εξοργιστικές τελετές προς άλλους θεούς. Η απιστία τους ήταν το σημείο που εστίαζαν οι προφήτες που ο Θεός έστελνε στο λαό με την έκκληση να επιστρέψουν σ’ Αυτόν. Μέσα στις εκκλήσεις για μεταρρύθμιση και αναζωπύρωση υπήρχαν και εκκλήσεις για καλύτερη συμπεριφορά στους φτωχούς, στους άπορους και ανήμπορους ανάμεσά τους.

`Διαβάστε Ψαλμ. 1151-8. Ποιο σημαντικό μήνυμα θέλει να δώσει εδώ ο συγγραφέας;`

Η ανθρώπινη τάση είναι να μοιάσουμε στο πράγμα ή στο πρόσωπο που λατρεύουμε. Επομένως, ήταν φυσικό να εκλείψει από τον λαό το ενδιαφέρον για τον συνάνθρωπο και η αίσθηση δικαιοσύνης όταν άφησαν τη λατρεία του Θεού της δικαιοσύνης για να λατρέψουν τους ψεύτικους θεούς των γειτονικών εθνών, οι οποίοι ήταν συνήθως θεοί του πολέμου ή της γονιμότητας. Κάθε φορά που επέλεγαν άλλους θεούς, η συμπεριφορά τους άλλαζε από διάφορες απόψεις. Εάν παρέμεναν πιστοί στον Κύριο θα συμμερίζονταν το ενδιαφέρον Του για εκείνους που είχαν ανάγκη.

`Σκεψη: Μείνετε στην ιδέα ότι μοιάζουμε σ’ αυτό που λατρεύουμε. Πώς βλέπουμε αυτήν την αρχή να εκδηλώνεται σήμερα;`
