---
title: 'Ελεος Και Πιστοτητα'
date: 08/08/2019
---

Όταν κάποιοι θρησκευτικοί ηγέτες κατέκριναν τον Ιησού που έτρωγε με «αμαρτωλούς», τους παρέπεμψε στον προφήτη Ωσηέ και τους ζήτησε να ανακαλύψουν τι εννοούσε ο Θεός όταν είπε, «Έλεον θέλω και ουχί θυσίαν» (Ματθ. 913 και Ωσηέ 66).

Όπως θα δούμε ο Ιησούς αφιέρωσε τη ζωή του στην υπηρεσία και στη φροντίδα των άλλων. Στις επαφές Του με τους άλλους, στα θαύματα και στις παραβολές Του, έδειχνε πως μία τέτοια ζωή είναι ο καλύτερος τρόπος για να εκφράσει κανείς την αφοσίωσή του στον Θεό. Οι θρησκευτικοί ηγέτες ήταν οι πιο σκληροί επικριτές Του, αλλά επίσης ήταν και ο στόχος της σκληρότερης κριτικής Του. Όπως οι θρησκευτικοί ηγέτες την εποχή του Ησαΐα, πίστευαν και αυτοί ότι είχαν καλή σχέση με τον Θεό λόγω των θρησκευτικών τελετών, ενώ την ίδια στιγμή εκμεταλλεύονταν τους φτωχούς και αγνοούσαν τους απόρους. Η λατρεία τους δεν συμβάδιζε με τις πράξεις τους, κι έτσι ο Ιησούς καταδίκασε αυτήν την υποκρισία.

`Διαβάστε Μάρκ. 1238-40. Τι εννοούσε ο Ιησούς λέγοντας ότι, «οίτινες κατατρώγουσι τας οικίας των χηρών»; Πώς εξηγείτε την φράση «ούτοι θέλουσι λάβει μεγαλητέραν καταδίκην»;`

Πιθανόν, το πιο τρομακτικό κήρυγμα του Ιησού – ιδιαίτερα για τους θρησκευτικούς ηγέτες – βρίσκεται στο Ματθ. 23. Εδώ ο Ιησούς λέει ότι με την θρησκεία τους όχι μόνο δεν βοηθάνε τους λιγότερο ευνοημένους της ζωής, αλλά και προσθέτουν στα βάρη τους. Εξαιτίας των πράξεών τους ή την έλληψη πράξεων και φροντίδας, ο Ιησούς είπε, «κλείετε την βασιλείαν των ουρανών έμπροσθεν των ανθρώπων» (Ματθ. 2313).

Όπως οι προφήτες του παρελθόντος, και ο Ιησούς αναφέρεται στο χάσμα μεταξύ των θρησκευτικών τελετών και των αδικιών που έκαναν και επωφελούνταν. «Ουαί εις εσάς, γραμματείς και Φαρισαίοι, υποκριταί, διότι αποδεκατίζετε το ηδύοσμον και το άνηθον και το κύμινον, και αφήκατε τα βαρύτερα του νόμου, την κρίσιν και τον έλεον και την πίστιν» (Ματθ. 2323). Ο Ιησούς επίσης πρόσθεσε ότι οι τελετές και η υπακοή δεν ήταν κάτι κακό, αλλά δεν θα έπρεπε ποτέ να αντικαταστήσουν τη δίκαιη μεταχείριση προς τους άλλους. 

`Σκεψη: Πώς μπορούμε να αποφύγουμε την παγίδα ότι αρκεί η γνώση της αλήθειας;`