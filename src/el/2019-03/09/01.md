---
title: 'Διακονια Στην Εκκλησια Της Καινης Διαθηκης'
date: 24/08/2019
---

### Για τη μελέτη αυτής της εβδομάδας, διαβάστε
Πράξ. 2:42-47, 4:32-37, Ματθ. 25:38-40, Πράξ. 9:36, Β’ Κορ. 8:7-15, Ρωμ. 12, Ιακ. 2:1-9.

> <p>Εδαφιο μνημης</p>
> «Θρησκεία καθαρά και αμίαντος ενώπιον του Θεού και Πατρός είναι αύτη, Να επισκέπτηται τους ορφανούς και τας χήρας εν τη θλίψει αυτών, και να φυλάττη εαυτόν αμόλυντον από του κόσμου.» Ιακώβου 1:27.

Τα εδάφια που είναι γνωστά σε εμάς ως η Μεγάλη Αποστολή (Ματθ. 28:18-20) είναι από τα πιο γνωστά της Αγίας Γραφής, τουλάχιστον για τους Χριστιανούς. Τα εδάφια αυτά περιγράφουν την αποστολή μας και αποτελούν πηγή έμπνευσης πολλών ευαγγελιστικών προγραμμάτων. Πράγματι, πολλοί Χριστιανοί πήγαν σ’ όλον τον κόσμο, μερικές φορές με μεγάλο προσωπικό κόστος, για να μεταδώσουν το ευαγγέλιο. 

Τι είπε ο Ιησούς κατά την Μεγάλη Αποστολή; Κάντε μαθητές, βαπτίστε και διδάξτε τους ανθρώπους, «πάντα όσα παρήγγειλα εις εσάς» (Ματθ. 28:20). Και όπως είδαμε, σ’ αυτά που μας παρήγγειλε ο Ιησούς περιλαμβάνεται και η φροντίδα εκείνων που έχουν ανάγκη, που υποφέρουν και δεν μπορούν να φροντίσουν τον εαυτό τους. Πρέπει να θυμόμαστε ότι οι οδηγίες αυτές του Ιησού προς τους μαθητές Του δεν ήταν κάτι καινούριο, κάτι που δεν είχαν ακούσει ή δει πριν, αλλά η συνέχεια της αποστολής Tου. Έτσι, αυτή η πτυχή της διδασκαλίας του Ιησού φαίνεται καθαρά στη ζωή της νέας κοινωνίας Χριστιανών ως μέρος της εκπλήρωσης της Μεγάλης Αποστολής.