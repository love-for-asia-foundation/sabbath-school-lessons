---
title: 'Η Διακονια Και Η Μαρτυρια Της Δορκαδας'
date: 26/08/2019
---

Με την εξάπλωση της εκκλησίας «εν Ιερουσαλήμ και εν πάση τη Ιουδαία και Σαμαρεία και έως εσχάτου της γης» (Πράξ. 18), οι νέοι πιστοί συνέχισαν το έργο του Ιησού. Ανάμεσά τους ήταν και η Δορκάδα ή αλλιώς Ταβιθά κάτοικος της Ιόππης. Προφανώς έλαβε σοβαρά τις οδηγίες του Ιησού για την ένδυση των απόρων και έτσι έκανε έργο για τον Ίδιο τον Ιησού (Ματθ. 2538,40).

`Διαβάστε την περιγραφή για την Δορκάδα και τη διακονία της στις Πράξ. 936. Θα μπορούσε η ζωή και η διακονία σας να περιγραφτεί με παρόμοιο τόπο; Πώς θα θέλατε να περιγραφτεί;`

Η διακονία της Δορκάδας ήταν τέτοια που η αναφορά της ως «μαθήτρια» (Πράξ. 936), η πιστότητα, η ενέργεια και η προσοχή που έδινε στους άλλους, την έκαναν γνωστή και πέρα από την πόλη της. Ο Πέτρος είχε επισκεφτεί τη γειτονική πόλη Λύδδα, και οι κάτοικοι της Ιόππης του ζήτησαν να πάει σ’ αυτούς αμέσως μετά το θάνατο της Δορκάδας (Πράξ. 937-41). Όταν έφτασε στην Ιόππη, ο Πέτρος συνάντησε πολλούς από τους ανθρώπους που η Δορκάδα είχε βοηθήσει. Του έδειξαν τα ρούχα που τους είχε ράψει, και σίγουρα του είπαν πολλές ιστορίες για το φιλανθρωπικό της έργο.

Το ότι ο Πέτρος προσευχήθηκε για την Δορκάδα και ο Θεός την επανέφερε στη ζωή δεν αποτελεί εγγύηση ότι το ίδιο θα συμβεί σε όσους αφιερώνουν τη ζωή τους για να υπηρετήσουν τους άλλους. Άλλωστε, η Δορκάδα υπέφερε από μία ασθένεια που την οδήγησε στο θάνατο, και ο Στέφανος, ένας από τους επτά διακόνους που είχε οριστεί να υπηρετεί τις χήρες στην εκκλησία, έγινε ο πρώτος μάρτυρας (Πράξ. 754-60). Η ζωή υπηρεσίας δεν είναι εύκολο μονοπάτι, κάποιες στιγμές μπορεί να γίνει πολύ σκληρό. Ωστόσο, σ’ αυτήν την ιστορία ο Θεός εκδήλωσε την αγάπη και τη δύναμή Του στη ζωή και στο θάνατο της Δορκάδας ως ισχυρό αντίκτυπο στους κατοίκους της Ιόππης: «Έγεινε δε τούτο γνωστόν καθ' όλην την Ιόππην, και πολλοί επίστευσαν εις τον Κύριον» (Πράξ. 942).

`Σκεψη: Εάν ήταν να πεθάνετε, η απουσία σας από το έργο θα προκαλούσε θλίψη και πένθος όπως έγινε με τη Δορκάδα; Πώς μπορούμε να αφήσουμε καλύτερο κληροδότημα στον τομέα της υπηρεσίας; Τι πρακτικές ικανότητες έχετε που θα σας βοηθήσουν στην υπηρεσία σας για τους άλλους;`