---
title: 'Η Προσφορα Ως Ενα Μεσο Μοιρασιας'
date: 27/08/2019
---

Μετά την αλλαγή του ο απόστολος Παύλος ανέλαβε την αποστολή να μεταφέρει το ευαγγέλιο στους Εθνικούς. Η επιτυχία που του έδωσε ο Θεός δημιούργησε πολλά ερωτηματικά για τη σχέση μεταξύ των Ιουδαίων που έρχονταν στην Χριστιανική πίστη και των Εθνικών ακολούθων του Ιησού. Στην Ιερουσαλήμ συνήλθε ένα συμβούλιο μεταξύ των υπευθύνων για να ζητήσουν την καθοδήγηση του Θεού όσον αφορά αυτά τα περίπλοκα ερωτήματα. Η συνάντηση και τα αποτελέσματά της βρίσκονται στις Πράξεις 15. Ωστόσο, η αναφορά του Παύλου γι’ αυτήν τη συνάντηση βρίσκεται στη Γαλ. 2:όπου προσθέτει και ένα άλλο σημείο στις οδηγίες που έλαβε από το συμβούλιο της Ιερουσαλήμ για τη διακονία του στους Εθνικούς, «μας παρήγγειλαν να ενθυμώμεθα τους πτωχούς, το οποίον και εσπούδασα αυτό τούτο να κάμω» (Γαλ. 210). Και ο Παύλος συνέχισε στη διακονία του να εστιάζει σε αυτό (δείτε Πράξ. 2035). Όπως και η πρώτη εκκλησία στην Ιερουσαλήμ, ο Παύλος επέκτεινε το όραμα της Χριστιανικής κοινότητας στο οποίο θα συμπεριλαμβάνονταν όλοι οι πιστοί.

`Διαβάστε Β’Κορ. 87-15. Πώς συνδέει ο Παύλος το ευαγγέλιο και την γενναιοδωρία;`

Ο Παύλος αναφέρθηκε σε δύο περικοπές της Παλαιάς Διαθήκης για να παρακινήσει τους πιστούς στη γενναιοδωρία και στην μέριμνα των πνευματικών αδελφών τους που βρίσκονταν σε δυσχερή κατάσταση. Αναφέρθηκε στη γενναιόδωρη από τον Θεό παροχή του μάννα στους Ισραηλίτες στην έρημο, για να είναι το πρότυπό τους στις προσφορές και δωρεές προς την ευρύτερη εκκλησιαστική κοινότητα (Β’Κορ. 815). Επίσης, αναφέρθηκε στο Ψαλμ. 112:9, «Εσκόρπισεν, έδωκεν εις τους πένητας• η δικαιοσύνη αυτού μένει εις τον αιώνα» (Β’Κορ. 99). Ο Παύλος παρότρυνε τους αναγνώστες του να δίνουν «κατά την προαίρεσιν της καρδίας» από το μισθό τους ένα ποσοστό, ώστε κατά την επίσκεψή του ή του Τίτου, να είναι έτοιμες οι προσφορές για τους πιστούς της Ιερουσαλήμ που είχαν ανάγκη. Χρησιμοποίησε το παράδειγμα μίας εκκλησίας για να παροτρύνει και τις άλλες εκκλησίες στη γενναιοδωρία. «Επειδή δοκιμάζοντες την διακονίαν ταύτην, δοξάζουσι τον Θεόν διά την υποταγήν της εις το ευαγγέλιον του Χριστού ομολογίας σας, και διά την ελευθεριότητα της προς αυτούς και προς πάντας μεταδόσεως» (Β’Κορ. 913).

`Σκεψη: Ποιες πρέπει να είναι οι προτεραιότητές μας στις προσφορές όταν δεν είμαστε σε θέση να βοηθήσουμε κάθε σκοπό ή ανάγκη που μας παρουσιάζεται;`