---
title: 'Περαιτέρω Μελέτη'
date: 30/08/2019
---

Διαβάστε Ε. Χουάιτ, Π.Α. σ. 294-303.

«Ο Σωτήρας έδωσε την πολύτιμη ζωή Του για να ιδρύσει μια εκκλησία ικανή να φροντίσει για τις πονεμένες, πειραζόμενες ψυχές. Μία ομάδα πιστών που μπορεί να είναι φτωχοί, αμόρφωτοι και άγνωστοι, με τη βοήθεια όμως του Χριστού είναι σε θέση να κάνουν ένα έργο στο σπίτι, στη γειτονιά, στην εκκλησία, ακόμη και στις ‘επέκεινα περιοχές’, με αποτελέσματα που να φθάνουν μέχρι την αιωνιότητα.» Ε. Χουάιτ, Ζ.Χ. σ. 615.

«Η αφίλαυτη γενναιοδωρία έκανε την πρώτη εκκλησία να πλέει σε πελάγη ευδαιμονίας, επειδή οι πιστοί ήξεραν ότι οι προσπάθειές τους συντελούσαν στο να σταλεί το μήνυμα του ευαγγελίου σ’ αυτούς που βρίσκονταν στο σκότος. Η φιλανθρωπία τους μαρτυρούσε ότι δεν είχαν μάταια δεχθεί τη χάρη του Θεού. Τι μπορούσε να δημιουργήσει μία τέτοια γενναιοδωρία εκτός από τον αγιασμό του Πνεύματος; Στα μάτια πιστών και απίστων αυτό ήταν ένα θαύμα της χάρης του Θεού.» Π.Α. σ. 302.

**Ερωτήσεις για συζήτηση**

`1.	 Πώς μπορεί η εκκλησιαστική κοινότητα να μοιάσει περισσότερο μ’ αυτήν που περιγράφεται στα πρώτα κεφάλαια των Πράξεων; Πώς θα μπορούσε η εκκλησιαστική ηγεσία να ενθαρρύνει έμπρακτα την εκκλησία προς αυτήν την κατεύθυνση;`

`2.	Παγκοσμίως, η εκκλησία των Αντβεντιστών της Εβδόμης Ημέρας χρησιμοποιεί κάποιες από τις αρχές που αναφέραμε σ’ αυτήν τη μελέτη για το πώς να διανέμονται τα δέκατα και οι προσφορές στα διάφορα μέρη του κόσμου. Ποια είναι τα πλεονεκτήματα αυτού του παγκόσμιου συστήματος διανομής;`

`3.	 Είναι ρεαλιστικές οι οδηγίες που δίνονται στη Ρωμ. 12, ή μήπως όχι;`

`4.	 Στην Ιακ. 51-5 έχουμε αυστηρές προειδοποιήσεις που θυμίζουν τους προφήτες της Παλαιάς Διαθήκης. Γιατί είναι απαραίτητη και κατάλληλη αυτή η έντονη γλώσσα;`

**Περίληψη**: Με την εντολή του Ιησού και την δύναμη του Αγίου Πνεύματος, οι μαθητές και οι πρώτοι πιστοί μετέδωσαν όσο περισσότερο μπορούσαν το μήνυμα και την αποστολή του Ιησού. Επηρεασμένοι από τις διδασκαλίες του Ιησού και των γραπτών της Παλαιάς Διαθήκης, η πρώτη εκκλησία ήταν ένα νέο είδος κοινότητας όπου τα αγαθά των μελών διανέμονταν σ’ αυτούς που είχαν ανάγκη, μέσα και έξω από την κοινότητα. Με το παράδειγμα και τις διδασκαλίες τους στις επιστολές προς τις εκκλησίες, οι πρώτοι Χριστιανοί ηγέτες παρακινούσαν τους πιστούς να ζουν με πίστη και να υπηρετούν, ιδιαίτερα όσους είχαν ανάγκη.