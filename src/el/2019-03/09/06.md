---
title: 'Ιακωβος Ο Δικαιος'
date: 29/08/2019
---

Σύμφωνα με τη Χριστιανική παράδοση, ο Ιάκωβος ο αδερφός του Ιησού, ήταν ο υπεύθυνος της πρώτης εκκλησίας και αυτός που ηγήθηκε στο συμβούλιο στην Ιερουσαλήμ (Πράξ. 15:και Γαλ. 1, 2). Έτσι, πολύ πιθανό να είναι και ο συγγραφέας της ομώνυμης επιστολής. Το όνομα Ιάκωβος ήταν συνηθισμένο εκείνη την εποχή, αλλά εάν πρόκειται για το ίδιο πρόσωπο, ο υπεύθυνος της εκκλησίας ήταν γνωστός ως ο Ιάκωβος ο Δίκαιος, γεγονός που δείχνει ότι ήταν ένας σοφός ηγέτης με σωστές προτεραιότητες στη συμπεριφορά του στους άλλους και ενδιαφερόταν για τους παραμελημένους ή καταπατημένους. Το βιβλίο που φέρει το όνομά του περιγράφεται ως το βιβλίο των Παροιμιών της Καινής Διαθήκης, καθώς εστιάζει στην έμπρακτη καλοσύνη και στο σοφό τρόπο ζωής που πρέπει να έχουν οι ακόλουθοι του Θεού. Ο συγγραφέας της επιστολής υπενθυμίζει στους αναγνώστες, «γίνεσθε δε εκτελεσταί του λόγου και μη μόνον ακροαταί, απατώντες εαυτούς» (Ιακ. 122) και ότι η θρησκεία που έχει πραγματική σημασία, η «καθαρά και αμίαντος ενώπιον του Θεού» - εστιάζει στην φροντίδα των άπορων και καταδυναστευμένων και αντιστέκεται στις διαβρωτικές επιρροές της κοινωνίας που τους περιβάλλει (Ιακ. 127).

`Διαβάστε Ιακ. 21-9 και 51-5. Πώς η συμπεριφορά του Ιακώβου προς τους πλούσιους διαφέρει από αυτήν που βλέπουμε συνήθως στην κοινωνία; Ποιες είναι οι οδηγίες του για τη συμπεριφορά πλούσιων και φτωχών στην εκκλησιαστική κοινότητα;`

Ο Ιάκωβος υποστηρίζει πως μία καλή ευχή – να εύχεσαι σε κάποιον να έχει την ευλογία του Θεού – δεν θα βοηθήσει εάν κρυώνει ή πεινάει. Η προσφορά φαγητού και ζεστών ρούχων είναι πιο χρήσιμη από την εκδήλωση του ενδιαφέροντός μας με καλές ευχές (Ιακ. 214-16). Ο Ιάκωβος χρησιμοποιεί αυτό το παράδειγμα για να δείξει την αλληλεπίδραση μεταξύ πίστης και έργων στα πλαίσια της σχέσης μας με τον Θεό. Επίσης, επαναλαμβάνει (Ιακ. 28) τις διδαχές του Ιησού για την αγάπη προς τον πλησίον, δείχνοντας πώς αυτή η εντολή πρέπει να τηρείται στην καθημερινότητα. Δεν υπηρετούμε τον Θεό και τον πλησίον για να κερδίσουμε την σωτηρία, αλλά είναι η εκδήλωση της αληθινής μας πίστης. 

`Σκεψη: Γιατί είναι ευκολότερο, ακόμη και υποσυνείδητα, να προτιμάμε τους πλούσιους από τους φτωχούς;`