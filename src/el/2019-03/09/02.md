---
title: 'Ενα Νεο Ειδος Κοινωνιας'
date: 25/08/2019
---

Μετά την ανάληψη του Ιησού και την έλευση του Αγίου Πνεύματος την Πεντηκοστή, η ομάδα των πιστών άρχισε να αυξάνεται γρήγορα και έτσι δημιουργήθηκε η πρώτη εκκλησία, η κοινότητα μεταξύ των ακολούθων του Ιησού που υπεύθυνοί της αρχικά ήταν οι πρώτοι μαθητές. Ωστόσο, αυτή η κοινότητα δεν ήταν κάτι που εφηύραν μεταξύ τους, αλλά βασιζόταν στις διδασκαλίες και στη διακονία του Ιησού και αποτελούσε συνέχεια της μακράς ιστορίας των Εβραϊκών Γραπτών και των προφητών.

`Διαβάστε Πράξ. 242-47 και 432-37. Ποια σημαντικά στοιχεία της πρώτης εκκλησιαστικής κοινότητας βλέπετε στις παραπάνω περιγραφές;`

Ενώ, όπως φάνηκε, οι Ισραηλίτες απέτυχαν να ζήσουν σύμφωνα με το σχέδιο να είναι μία δίκαιη και γενναιόδωρη κοινωνία, η πρώτη εκκλησιαστική κοινότητα έλαβε σοβαρά την εντολή, «να μη υπάρχη πτωχός μεταξύ σας» (Δευτ. 154). Ένας έμπρακτος τρόπος να εκφράσουν την πίστη τους ήταν με το διαμοιρασμό των υλικών αγαθών – πουλούσαν μέχρι και τις περιουσίες τους (Πράξ. 434-52) – για να βοηθήσουν τους αδερφούς τους που είχαν ανάγκη, αλλά και να είναι ευλογία στους έξω από την κοινότητα, ιδιαίτερα μέσα από τη διακονία της θεραπείας (Πράξ. 31-11, 512-16). Ωστόσο, η κοινότητα αυτή δεν ήταν μια ουτοπική κοινωνία. Καθώς ο αριθμός των πιστών μεγάλωνε, το ίδιο μεγάλωναν και οι εντάσεις για τη διανομή των αγαθών, συγκεκριμένα τη διανομή τροφών στις χήρες (Πράξ. 61). Οι μαθητές, ως ηγέτες της κοινότητας, ήθελαν να εστιάσουν στη διακήρυξη του ευαγγελίου. Για τη διευθέτηση του θέματος χρειάστηκε να αναδιοργανωθούν. Έτσι, επτά άνθρωποι ορίστηκαν να αναλάβουν τα πρακτικά ζητήματα της εκκλησιαστικής κοινότητας. Αυτή πιθανόν είναι η πρώτη περίπτωση που φαίνεται ότι στην εκκλησία μπορούν να υπάρξουν διαφορετικές διακονίες και ικανότητες, ενώ την ίδια στιγμή φάνηκε η σπουδαιότητα της έμπρακτης διακονίας στη ζωή και τη μαρτυρία της εκκλησίας. «Οι ίδιες αρχές ευσέβειας και δικαιοσύνης που έπρεπε να διέπουν τους ηγήτορες του λαού του Θεού την εποχή του Μωυσή και του Δαβίδ έπρεπε να κατευθύνουν και εκείνους στους οποίους είχε ανατεθεί η εποπτεία της νεοσύστατης εκκλησίας του Θεού κατά την ευαγγελική περίοδο.» Ε. Χουάιτ, Π.Α. σ. 80.

`Σκεψη: Προσπαθήστε να οραματιστείτε την κατάσταση της πρώτης εκκλησιαστικής κοινότητας. Πώς μπορούμε να εκδηλώσουμε τις ίδιες αρχές σήμερα;`