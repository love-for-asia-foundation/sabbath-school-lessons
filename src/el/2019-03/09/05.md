---
title: 'Οι Οδηγιες Του Παυλου Για Ζωη Και Αγαπη'
date: 28/08/2019
---

Η Ρωμαίους επιστολή του Παύλου είναι γνωστή για τις βαθιές επεξηγήσεις πάνω στο σημαντικό δόγμα της σωτηρίας διά πίστεως μέσω του θανάτου του Χριστού. Μετά όμως από 11 κεφάλαια αυτής της διδασκαλίας, η έμφαση αλλάζει. Ο Παύλος προσφέρει έναν πρακτικό οδηγό για τη ζωή και την αγάπη, βασισμένο στη χάρη και στην αγάπη του Θεού όπως αποκαλύπτεται στον Ιησού και στο ευαγγέλιο: «Σας παρακαλώ λοιπόν, αδελφοί, διά των οικτιρμών του Θεού, να παραστήσητε τα σώματά σας θυσίαν ζώσαν, αγίαν, ευάρεστον εις τον Θεόν, ήτις είναι η λογική σας λατρεία» (Ρωμ. 121). Στην ουσία, ο Παύλος λέει ότι λόγω των όσων ο Θεός έκανε για εμάς μέσω του Ιησού, η ζωή μας πρέπει να είναι ανάλογη.

`Γράψτε συνοπτικά το περιεχόμενο της Ρωμ. 12:δείχνοντας ιδιαίτερη προσοχή στις οδηγίες για αγάπη και φροντίδα στους άλλους, ιδιαίτερα σε εκείνους που έχουν ανάγκη.`

Υπό μία έννοια, η Ρωμ. 12:είναι η σύνοψη πολλών θεμάτων στα οποία ο Παύλος δίνει ιδιαίτερη προσοχή σε άλλες του επιστολές. Μιλά για τους διαφορετικούς ρόλους και τα χαρίσματα μέσα στο σώμα της εκκλησίας, συμπεριλαμβάνοντας την υπηρεσία και την ενθάρρυνση των άλλων, καθώς και την γενναιόδωρη προσφορά (εδ.3-8). Όλα αυτά όμως δεν είναι αρκετό μόνο να γίνονται, πρέπει να γίνονται και σωστά, με ενθουσιασμό και, πάνω από όλα με αγάπη (εδ.9-11). 

Ο Παύλος περιγράφει με πρακτικούς όρους το είδος αυτής της ζωής. Παρακινεί τους πιστούς να είναι υπομονετικοί στις δυσκολίες και τους διωγμούς, να ενδιαφέρονται για τους άπορους, να είναι ειρηνοποιοί, και να απαντάνε στο κακό και στην αδικία με καλοσύνη, νικώντας το κακό με καλό (Ρωμ. 1220,21). Αυτό το κεφάλαιο δείχνει πώς πρέπει να είναι η ζωή ενός αναγεννημένου ανθρώπου, να υπηρετεί τον Θεό προσωπικά και ως μέλος της εκκλησίας. Ο Παύλος είπε στους νέους ακόλουθους του Ιησού ότι η ζωή τους, οι προτεραιότητες και οι ενέργειές τους πρέπει να αλλάξουν λόγω της ανταπόκρισής τους σ’ αυτά που έκανε ο Ιησούς για εκείνους με τη σταυρική Του θυσία και την ελπίδα για αιώνια ζωή. Ζώντας στην καταπιεστική και συχνά σκληρή κοινωνία στην καρδιά της Ρωμαϊκής αυτοκρατορίας, ο Παύλος τους παραγγέλλει να ζουν διαφορετικά: «μη συμμορφόνεσθε με τον αιώνα τούτον, αλλά μεταμορφόνεσθε διά της ανακαινίσεως του νοός σας» (Ρωμ. 122). 

`Σκεψη: Σε ποιες συμπεριφορές και συνήθειες της κοινωνίας σας πρέπει να αντισταθείτε για να ζείτε και να αγαπάτε ως ακόλουθοι του Ιησού;`