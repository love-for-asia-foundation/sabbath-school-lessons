---
title: 'Η Φωνη Των Αφωνων'
date: 19/09/2019
---

Ο Σολομών έγραψε ότι είναι «καιρός του σιγάν και καιρός του λαλείν» (Εκκλ. 37). Είχε δίκιο, αν και η ισορροπία σ’ αυτό δεν είναι εύκολη για κανέναν από εμάς. Ωστόσο, όταν είναι να μιλήσουμε για τους καταπιεσμένους και να γίνουμε η φωνή των άφωνων, και όταν επιδιώκουμε να νικήσουμε με καλό το κακό, υπάρχει περίπτωση να παραμένουμε σιωπηλοί ως εκκλησία τον καιρό που θα έπρεπε να ακουστεί η φωνή μας; Οι Χριστιανοί λέμε συχνά πως πρέπει να είμαστε τα χέρια και τα πόδια του Ιησού, αναφερόμενοι στην υπηρεσία προς τους άλλους κατά το παράδειγμα του Ιησού. Όπως βλέπουμε όμως στην Αγία Γραφή, οι προφήτες – γυναίκες και άνδρες – καλούνταν πρώτα να γίνουν η φωνή Του, μιλώντας εκ μέρους του Θεού και εκ μέρους εκείνων που ο Κύριος ήθελε να υπερασπιστεί (Ψαλμ. 1466-10).

`Διαβάστε Ησ. 581-10. Πώς το μήνυμα αυτό που δόθηκε σε μία συγκεκριμένη περίοδο, τόπο, και κατάσταση, αφορά και εμάς σήμερα σε διαφορετική εποχή; Πόσο άλλαξαν τα πράγματα από την εποχή του Ησαΐα μέχρι σήμερα;`

Το κάλεσμα των προφητών για δικαιοσύνη δεν ήταν ποτέ δημοφιλές. Λόγω όμως της αποστολής που τους ανέθεσε ο Θεός, δεδομένου του ζήλου Του για δικαιοσύνη, της συμπάθειας προς τους φτωχούς και καταδυναστευμένους, και επειδή ήθελαν το καλύτερο για την κοινωνία τους, οι προφήτες αυτοί τόλμησαν να γίνουν η φωνή των άφωνων στην εποχή τους, παρά τις αντιδράσεις και τους κινδύνους (Α’Πέτρ. 317). Σύμφωνα με την κατανόηση του ευαγγελίου και το κάλεσμά μας να φανερώσουμε τον Ιησού στον κόσμο, οι Αντβεντιστές της Εβδόμης Ημέρας έχουμε να προσφέρουμε πολλά για την αντιμετώπιση του κακού στον κόσμο.

«Οι Αντβεντιστές της Εβδόμης Ημέρας πιστεύουμε ότι οι ενέργειες για την αντιμετώπιση της φτώχειας και των αδικιών είναι σημαντικό κομμάτι της κοινωνικής ευθύνης των Χριστιανών. Η Αγία Γραφή ξεκάθαρα φανερώνει το ιδιαίτερο ενδιαφέρον του Θεού προς τους φτωχούς και τις απαιτήσεις που έχει από τους ακολούθους Του για τη συμπεριφορά τους προς εκείνους που δεν μπορούν να φροντίσουν τους εαυτούς τους. Όλοι οι άνθρωποι φέρνουν την εικόνα του Θεού και είναι δέκτες των ευλογιών Του (Λουκ. 620). Όταν εργαζόμαστε με τους φτωχούς ακολουθούμε το παράδειγμα του Ιησού και εφαρμόζουμε τις διδασκαλίες Του (Ματθ. 2535,36). Ως πνευματική κοινότητα υποστηρίζουμε τη δικαιοσύνη των φτωχών και μιλάμε ‘‘υπέρ του αφώνου, υπέρ της κρίσεως πάντων των εγκαταλελειμμένων’’ (Παρ. 318) και ενάντια σε εκείνους που αρπάζουν ‘‘το δίκαιον των πτωχών’’ (Ησ. 102). Συνεργαζόμαστε με τον Θεό που κάνει ‘‘την δίκην των πτωχών’’ (Ψαλμ. 14012).» Seventh-day Adventist Official Statement on Global Poverty, 24 Ιουνίου 2010.