---
title: Ειρηνοποιοι
date: 18/09/2019
---

`Διαβάστε Ματθ. 59. Πώς μπορούμε στον κόσμο στον οποίο ζούμε να κάνουμε αυτά που λέει ο Ιησούς; Πώς μπορούν να επιτευχθούν; Δείτε Μάρκ. 137.`

Οι βίαιες διαμάχες είναι σημαντική αιτία των δεινών. Μεταξύ των απωλειών ενός πολέμου συμπεριλαμβάνονται τα άμεσα θύματα και οι διαλυμένες ζωές. Επίσης, και τα εφόδια που διατίθενται στον στρατιωτικό εξοπλισμό τα οποία θα μπορούσαν καλύτερα να διατεθούν προς ανακούφιση άλλων ανθρώπινων αναγκών και στους επιζήσαντες του πολέμου και βετεράνους, ακόμη και μεταξύ των ‘’νικητών’’. Υπάρχουν όμως και μικρότερες διαμάχες που στιγματίζουν αμέτρητες ζωές. Ο ζήλος για δικαιοσύνη δεν μπορεί να παραμερίσει την ανάγκη για ειρήνη. Στην καρδιά του ευαγγελίου του Ιησού βρίσκεται η σπουδαία, και γεμάτη χάρη, Θεϊκή ενέργεια συμφιλίωσης των αμαρτωλών ανθρώπων με τον Δημιουργό τους (Β’Κορ. 518-21). Και η συμφιλίωση που λαμβάνουμε γίνεται πρότυπο σε εμάς τους «πρεσβευτές», για συμφιλίωση με τους άλλους.  

`Διαβάστε Ησ. 527. Πώς μπορούμε να εφαρμόσουμε τα λόγια αυτά;`

Το ευαγγέλιο της ειρήνης γίνεται πρότυπο, κίνητρο, και μέσο για το έργο της ειρήνης σ’ αυτόν τον βίαιο κόσμο: «Η καρδιά η εναρμονισμένη με τον Θεό γίνεται συμμέτοχη της ειρήνης του ουρανού και σκορπίζει την ευλογημένη επιρροή της σ’ όλους όσους βρίσκονται γύρω της. Σαν δροσοστάλες το πνεύμα της ειρήνης αναπαύεται πάνω στις κουρασμένες, ταραγμένες απ’ τη σκληρή βιοπάλη ψυχές.» Ε. Χουάιτ, Ε.Ο.Ο. σ. 32.

Στην Επί του Όρους Ομιλία, ο Ιησούς είπε, «Μακάριοι οι ειρηνοποιοί, διότι αυτοί θέλουσιν ονομασθή υιοί Θεού» (Ματθ. 59). Στη συνέχεια μάλιστα όχι μόνο επιβεβαίωσε την εντολή «Μη φονεύσεις», αλλά και εξήγησε ότι δεν πρέπει ούτε καν να οργιζόμαστε ή να κρατάμε κακία (εδ.21-26), και μάλιστα να αγαπάμε τους εχθρούς μας και να προσευχόμαστε υπέρ εκείνων που μας διώκουν (εδ.43-48). Μ’ αυτόν τον τρόπο μας δείχνει πώς πρέπει να δραστηριοποιηθούμε επιδιώκοντας το καλό τους. Υπάρχουν πολλές περιπτώσεις ανθρώπων που αφιέρωσαν τη ζωή τους στο να φέρουν την ειρήνη σε εμπόλεμα μέρη, την συμφιλίωση και την θεραπεία, και να φέρουν ανακούφιση απέναντι στην αδικία και στην θλίψη που αυτές οι διαμάχες προκάλεσαν. 

`Σκεψη: Πώς μπορεί η τοπική σας εκκλησία να έχει τον ρόλο του ειρηνοποιού;`