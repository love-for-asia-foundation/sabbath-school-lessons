---
title: 'Περαιτέρω Μελέτη'
date: 20/09/2019
---

Διαβάστε Ε. Χουάιτ, Ζ.Υ. σ. 478-491.

«Μπορείτε να ανατρέξετε γη και ουρανό, αλλά δυναμικότερη αλήθεια δεν θα ανακαλύψετε ποτέ απ’ αυτή που εξωτερικεύετε με έργα ευσπλαχνίας για εκείνους χρειάζονται τη συμπάθεια και τη βοήθειά μας. Αυτή την αλήθεια εξωτερικεύει ο Χριστός. Όταν αυτοί που φέρουν το όνομα του Χριστού εφαρμόσουν τις αρχές του χρυσού κανόνα, η ίδια των αποστολικών χρόνων δύναμη θα συνοδεύσει και πάλι το κήρυγμα του ευαγγελίου.» Ε. Χουάιτ, Ε.Ο.Ο., σ. 155.

«Υπέρτατη αγάπη για το Θεό και ανιδιοτελή αγάπη του ενός για τον άλλο, αυτό είναι το καλύτερο δώρο που μπορεί να χορηγήσει ο ουράνιος Πατέρας μας. Η αγάπη αυτή δεν είναι μία αυθόρμητη ενέργεια, αλλά μία θεϊκή αρχή, μία σταθερή δύναμη. Η ακαθιέρωτη καρδιά δεν μπορεί ούτε να την επινοηθεί, ούτε να την παράγει. Βρίσκεται μόνο στην καρδιά όπου βασιλεύει ο Χριστός… Η αγάπη αυτή φυλαγμένη στην ψυχή, γλυκαίνει τη ζωή και σκορπίζει μία εξευγενίζουσα επιρροή σε όλους γύρω της.» Ε. Χουάιτ, Π.Α. σ. 487,488.

**Ερωτήσεις για συζήτηση**

`1.	 Όπως είδαμε στο μάθημα αυτής της εβδομάδας το ευαγγέλιο εξακολουθεί να είναι το πρότυπο και το κίνητρο για τη συμπεριφορά μας στους άλλους, όπως ο Ιησούς έκανε με εμάς. Πώς η γνώση αυτή σας βοήθησε να εκτιμήσετε το τι έκανε ο Θεός για εμάς και πώς εκδήλωσε την αγάπη Του;`

`2.	 Το να υψώνουμε τη φωνή μας για λογαριασμό των άφωνων, να ασχολούμαστε με ζητήματα που προάγουν την ειρήνη, και γενικά να εμπλεκόμαστε σε παρόμοιες δραστηριότητες, μπορεί να μας οδηγήσουν στη δημόσια και πολιτική αρένα. Ωστόσο, η εκκλησία των Αντβεντιστών της Εβδόμης Ημέρας υπερασπίζει τον διαχωρισμό μεταξύ εκκλησίας και κράτους. Ποια είναι η διαφορά ανάμεσα στην ακατάλληλη πολιτική συμμετοχή και στην προάσπιση της ειρήνης με δημόσιους τρόπους;`

`3.	 Από όσα συζητήσαμε αυτήν την εβδομάδα, ποιο βήμα ή πράξη θα θέλατε να εφαρμόσετε στη ζωή και στην κοινωνία σας; Τι μπορείτε να κάνετε για να συμβεί;`

`4.	 Για ποιο ζήτημα καταπίεσης και κακού που αφορά την κοινωνία σας, και όλον τον κόσμο, αποφασίσατε να προσευχηθείτε;`

**Περίληψη**: Όταν κάποιος γίνεται ακόλουθος του Ιησού, η ζωή του αλλάζει με πολλούς τρόπους, και σ’ αυτούς περιλαμβάνεται και η επιθυμία να συνεργαστεί με τον Θεό στο έργο για την φροντίδα των φτωχών και των καταπιεσμένων. Δεν είναι κάτι εύκολο, ούτε ιδιαίτερα δημοφιλές, αλλά αλλάζει τις προτεραιότητές μας και μας παρακινεί να δραστηριοποιηθούμε για να θεραπεύσουμε τον πόνο που υπάρχει στον κόσμο γύρω μας.