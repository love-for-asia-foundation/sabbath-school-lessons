---
title: 'Προτεραιοτητες Της Βασιλειας'
date: 15/09/2019
---

Όπως φαίνεται ξεκάθαρα στις διδασκαλίες του Ιησού και στους συγγραφείς της Καινής Διαθήκης, εκείνοι που επιλέγουν να ζήσουν ως πολίτες της βασιλείας του Θεού ζουν με διαφορετικές αξίες και προτεραιότητες από τον υπόλοιπο κόσμο.

`Διαβάστε Ματθ. 625-33. Ποια είναι η επιβεβαίωση που μας δίνεται σ’ αυτά τα εδάφια και πώς επηρεάζει τις προτεραιότητές μας;`

Ο Ιησούς είπε, «δεν είναι η ζωή τιμιώτερον της τροφής και το σώμα του ενδύματος;» (Ματθ. 625). Αυτά τα πράγματα φυσικά και είναι σημαντικά, αλλά πρέπει να τα δούμε υπό το φως της βασιλείας του Θεού, πράγμα το οποίο σημαίνει ότι πρέπει να αλλάξουμε τις προτεραιότητές μας με έμπρακτους και χρήσιμους τρόπους. Όταν αναγνωρίσουμε το κάλεσμα της Αγίας Γραφής να φροντίσουμε και να ανυψώσουμε τους συνανθρώπους μας, το κάλεσμα αυτό γίνεται και προτεραιότητά μας καθώς προσπαθούμε να ακολουθήσουμε τα βήματα του Ιησού. Ιδανικά, αυτό το κάλεσμα, μας βοηθά να εστιάσουμε λιγότερο στον εαυτό μας και περισσότερο στους άλλους. Αυτές οι διαφορετικές προτεραιότητες αλλάζουν ακόμη και τις σχέσεις μας με εκείνους που μας εξουσιάζουν. Η Αγία Γραφή καλεί τους Χριστιανούς να σέβονται και να υποτάσσονται στις εκάστοτε κυβερνήσεις όσο περισσότερο γίνεται (Ρωμ. 131-7), μπορεί όμως να έρθει η στιγμή να επαναλάβουμε τα λόγια του Πέτρου: «Πρέπει να πειθαρχώμεν εις τον Θεόν μάλλον παρά εις τους ανθρώπους» (Πράξ. 529). Ο Ιησούς ισορρόπησε αυτές τις δύο αρχές απαντώντας σε εκείνους που προσπάθησαν να τον παγιδεύσουν: «Απόδοτε λοιπόν τα του Καίσαρος εις τον Καίσαρα και τα του Θεού εις τον Θεόν» (Ματθ. 2221). 

Όσοι έχουν εξουσία, στην κυβέρνηση ή οποιουδήποτε αλλού, συχνά διατηρούν την εξουσία τους με απειλές ή ασκώντας βία. Όπως είδαμε στη ζωή του Ιησού, ο πιστός δεν σημαίνει ότι πρέπει να κρατά πάντα μία παθητική στάση απέναντι στο κακό. Για παράδειγμα, όσον αφορά το θέμα της δουλείας στην Αμερική, η Ε. Χουάιτ έγραψε: «Όταν οι νόμοι των ανθρώπων έρχονται σε αντίθεση με τον Λόγο και τον Νόμο του Θεού, οφείλουμε να υπακούσουμε στον Θεό, όποιες κι αν είναι οι συνέπειες. Ο νόμος του τόπου μας ζητά να επιστρέψουμε τον δούλο στον κύριό του. Δεν πρέπει να υπακούσουμε, και οφείλουμε να είμαστε έτοιμοι να δεχτούμε τις συνέπειες. Ο δούλος δεν είναι ιδιοκτησία κανενός ανθρώπου. Ο Θεός είναι δικαιωματικά ο Κύριός του, και ο άνθρωπος δεν έχει κανένα δικαίωμα να πάρει το δημιούργημα του Θεού και να ισχυριστεί ότι είναι δικό του.» Testimonies for the Church, τομ. 1, σ. 201,202.

`Σκεψη: Ποια είναι η διαχωριστική γραμμή μεταξύ της υπακοής μας στην εξουσία και της υπεράσπισης των θυμάτων μίας καταπιεστικής εξουσίας;`