---
title: Γενναιοδωρια
date: 17/09/2019
---

«Τον ιλαρόν δότην αγαπά ο Θεός» (Β’Κορ. 97), και το να προσφέρεις γενναιόδωρα είναι σημαντικό στοιχείο της Χριστιανικής ζωής. Παρότι είναι καλό να αφήνουμε τον Λόγο του Θεού να αλλάξει τις οικονομικές μας προτεραιότητες, η γενναιοδωρία είναι κάτι περισσότερο από χρηματική δωρεά για έναν σκοπό, όσο καλός κι αν είναι.

Η γενναιοδωρία μάλιστα είναι βασικό χαρακτηριστικό των παιδιών του Θεού: «Ο καλός άνθρωπος ελεεί και δανείζει• οικονομεί τα πράγματα αυτού εν κρίσει» (Ψαλμ. 1125).

`Τι μας διδάσκουν τα παρακάτω εδάφια για την γενναιοδωρία προς εκείνους που έχουν ανάγκη; Λευιτ. 2535-37, Ψαλμ. 11936, Β’Κορ. 812-15, Α’Ιωάν. 316-18, Α’Τιμ. 617-19.`

Στις επιστολές του, ο Παύλος συχνά αναφέρεται στην γενναιοδωρία του Θεού – με μεγαλύτερη τη θυσία του Ιησού στη θέση μας – ως την πηγή της Χριστιανικής ελπίδας. Για την ακρίβεια, ο θάνατός Του είναι το κίνητρο να είμαστε γενναιόδωροι προς τους άλλους: (προσεύχομαι) «να γείνη η κοινωνία της πίστεώς σου ενεργός διά της φανερώσεως παντός καλού του εν υμίν εις Χριστόν Ιησούν» (Φιλ. 16). Η γενναιοδωρία είναι μία ευρεία και θαρραλέα στάση ζωής. Η κοινωνία και οι διάφορες πολιτιστικές επιρροές, μας ωθούν να εστιάζουμε στον εαυτό μας και να θέλουμε όσο το δυνατόν περισσότερα για εμάς. Άλλωστε, η τάση των περισσοτέρων από εμάς είναι να στρεφόμαστε στο εγώ. Η πίστη θανατώνει το εγώ και μας ωθεί να ζούμε για τους άλλους. Η πίστη, μας βοηθά να δούμε τους ανθρώπους και τον κόσμο με τα μάτια του Θεού, με την καλοσύνη και τις αδυναμίες τους. Μας προτρέπει να βοηθάμε όσο δυνατόν περισσότερο εκείνους που έχουν ανάγκη. 

Η γενναιοδωρία εκτιμάται συνήθως από τις φιλανθρωπίες και τους εράνους. Αυτή η γενναιοδωρία είναι υπολογίσιμη και πρακτική. Όμως οι μεγάλες δωρεές δεν δείχνουν απαραίτητα γενναιοδωρία (Μάρκ. 1241-44). Μια γενναιόδωρη ζωή είναι μεγαλύτερη και πολυτιμότερη από κάθε δωρεά. Πρέπει να εκτιμήσουμε και να καλλιεργήσουμε καλύτερα το γενναιόδωρο πνεύμα σε ό,τι κάνουμε. Για τους περισσότερους, η γενναιοδωρία δεν έρχεται φυσικά, είναι μία χάρη που πρέπει να εκφράσουμε στη ζωή μας ανεξάρτητα από την αμαρτωλή και εγωιστική ανθρώπινη φύση μας. 

`Σκεψη: Εκτός από γενναιόδωρη προσφορά χρημάτων, με ποιους άλλους τρόπους μπορούμε να εκδηλώσουμε γενναιόδωρο πνεύμα;`