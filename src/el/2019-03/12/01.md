---
title: 'Να Αγαπας Ελεος'
date: 14/09/2019
---

### Για τη μελέτη αυτής της εβδομάδας, διαβάστε
Ματθ. 6:25-33, Ιακ. 1:5-8, 2:15,16, Ησ. 52:7, Α’ Ιωάν. 3:16-18, Ησ. 58:1-10.

> <p>Εδαφιο μνημης</p>
> «Φως ανατέλλει εν τω σκότει διά τους ευθείς• είναι ελεήμων, και οικτίρμων, και δίκαιος. Ο καλός άνθρωπος ελεεί και δανείζει• οικονομεί τα πράγματα αυτού εν κρίσει.» Ψαλμοί 112:4,5.

Όπως είδαμε, η Αγία Γραφή συνεχώς περιγράφει με έντονο τρόπο το ενδιαφέρον του Θεού για τους φτωχούς και καταδυναστευμένους, εμπεριέχει όμως και εκκλήσεις του Θεού προς το λαό Του για να συνεχίσουν το έργο Του. Παρά την προσοχή που δίνεται σ’ αυτά τα ζητήματα, η Βιβλική αυτή εντολή έχει βρει μερική μόνο εκπλήρωση και θα ολοκληρωθεί μόνο με την επιστροφή του Χριστού και τα υπερφυσικά γεγονότα που θα ακολουθήσουν. Μέχρι τότε το κακό εξακολουθεί να υπάρχει σε διάφορες μορφές και πυροδοτείται από τις σκοτεινές πνευματικά επιρροές του Διαβόλου και των αγγέλων του. Το κακό αυτό είναι πιο ορατό στη φτώχεια, στη βία, στην καταπίεση, στη δουλεία, στην εκμετάλλευση, στη φιλαυτία και στην απληστία. Σε έναν τέτοιο κόσμο, οι κοινότητες, οι εκκλησίες, και οι οικογένειές μας πρέπει να αντισταθούν σ’ αυτό το κακό, όσο δύσκολο κι αν είναι. Ανταποκρινόμενοι στην αγάπη και στις εντολές του Θεού, ζώντας υπό το φως της διακονίας και της θυσίας του Ιησού, και με τη δύναμη και την καθοδήγηση του Αγίου Πνεύματος, πρέπει να είμαστε εύσπλαχνοι, δημιουργικοί και με θάρρος να πράττουμε το δίκαιο, να αγαπάμε το έλεος και να περπατάμε ταπεινά με τον Θεό (Μιχ. 6:8).