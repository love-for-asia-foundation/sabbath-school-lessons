---
title: 'Ευσπλαχνια Και Μετανοια'
date: 02/09/2019
---

Οι ιστορίες της σωτηρίας και της Μεγάλης Διαμάχης μάς βοηθούν να αναγνωρίσουμε μία σημαντική αλήθεια για τη ζωή που είναι θεμελιώδης στην κατανόηση του κόσμου μας και του εαυτού μας: εμείς και ο κόσμος μας είμαστε έκπτωτοι και αμαρτωλοί. Ο κόσμος μας δεν είναι όπως αρχικά δημιουργήθηκε, και εμείς, παρότι εξακολουθούμε να είμαστε κατ’ εικόνα του Θεού που μας δημιούργησε, είμαστε μέρος αυτού του έκπτωτου κόσμου. Η αμαρτία στη ζωή μας έχει την ίδια φύση με το κακό που προκαλεί τόσο πόνο, καταπίεση και εκμετάλλευση σ’ όλον τον κόσμο. Επομένως, είναι λογικό να αισθανόμαστε την λύπη, την ταλαιπωρία, την θλίψη και την τραγικότητα του κόσμου και των ζωών γύρω μας. Θα έπρεπε να είμαστε ρομπότ για να μην αισθανόμαστε τον πόνο της ζωής εδώ. Οι θρήνοι στο βιβλίο των Ψαλμών, η θλίψη του Ιερεμία και των άλλων προφητών, και τα δάκρυα και η ευσπλαχνία του Ιησού δείχνουν πόσο σωστή είναι η ανταπόκρισή τους αυτή για τον κόσμο και το κακό σε αυτόν, και ιδιαίτερα προς εκείνους που πληγώνονται από αυτό το κακό.

`Διαβάστε Ματθ. 936, 1414, Λουκ. 1941,42 και Ιωάν. 11:35. Τι είναι αυτό που σ’ αυτές τις περιπτώσεις έκανε τον Ιησού να δείξει ευσπλαχνία; Πώς μπορούμε και εμείς να έχουμε καρδιά που να ευαισθητοποιείται στον πόνο γύρω μας;`

Επίσης, είναι καλό να θυμόμαστε ότι η αμαρτία και το κακό δεν υπάρχουν απλώς «εκεί έξω», ούτε είναι το αποτέλεσμα της παράβασης κάποιου άλλου: «Εάν είπωμεν ότι αμαρτίαν δεν έχομεν, εαυτούς πλανώμεν και η αλήθεια δεν είναι εν ημίν» (Α’Ιωάν. 18). Σύμφωνα με τους προφήτες, η τραγικότητα της αμαρτίας δεν έχει να κάνει μόνο με την παράβαση των «κανόνων» από κάποιον, αλλά και με το ότι διέλυσε τη σχέση μεταξύ του Θεού και του λαού Του, καθώς και ότι οι αμαρτίες μας πληγώνουν και τους άλλους. Το κακό, σε μικρότερη ή σε μεγαλύτερη κλίμακα, παραμένει το ίδιο. Ο εγωισμός, η απληστία, η κακία, η προκατάληψη, η άγνοια και η αδιαφορία είναι στη ρίζα όλου του κακού στον κόσμο, στην αδικία, στην φτώχεια, και στην καταδυνάστευση. Η εξομολόγηση της αμαρτωλής μας κατάστασης είναι το πρώτο βήμα αναγνώρισης αυτού του κακού, αλλά και το πρώτο βήμα να επιτρέψουμε στην αγάπη του Θεού να έχει την σωστή θέση στην καρδιά μας: «Εάν ομολογώμεν τας αμαρτίας ημών, είναι πιστός και δίκαιος, ώστε να συγχωρήση εις ημάς τας αμαρτίας και καθαρίση ημάς από πάσης αδικίας» (Α’Ιωάν. 19).

`Σκεψη: Εξετάστε τον εαυτό σας. Με ποιους τρόπους είστε μέρος του μεγάλου προβλήματος της αμαρτίας; Ποια είναι η μοναδική απάντηση και το μόνο μέρος να στραφήτε;`