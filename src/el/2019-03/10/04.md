---
title: 'Χαρη Και Καλα Εργα'
date: 03/09/2019
---

`Γράψτε με δικά σας λόγια την περικοπή Εφεσ. 28-10. Τι λένε αυτά τα εδάφια για τη σχέση μεταξύ χάρης και καλών έργων;`

Η Αγία Γραφή λέει ότι δημιουργηθήκαμε για να λατρεύουμε τον Θεό και να υπηρετούμε τους άλλους. Μόνο με τη φαντασία μας θα μπορούσαμε ίσως να καταλάβουμε πώς θα γινόντουσαν αυτά σε ένα αναμάρτητο περιβάλλον. Για την ώρα, εξαιτίας της αμαρτίας το μόνο που ξέρουμε είναι ένας έκπτωτος και διαλυμένος κόσμος. Ευτυχώς για εμάς, η χάρη του Θεού, όπως εκφράστηκε με τη θυσία του Ιησού για τις αμαρτίες του κόσμου, ανοίγει τον δρόμο για συγχώρεση και θεραπεία. Γι’ αυτό, ακόμη και στην αμαρτωλή μας κατάσταση μπορούμε να γίνουμε εργαλεία στα χέρια του Θεού και συνεργάτες Του για τη θεραπεία και αποκατάσταση στις πληγωμένες ζωές των άλλων (Εφεσ. 210). «Αυτοί που παίρνουν πρέπει να μεταδίδουν στους άλλους. Από παντού γίνονται εκκλήσεις για βοήθεια. Ο Θεός καλεί τους ανθρώπους να εξυπηρετούν με προθυμία τους συνανθρώπους τους.» Ε. Χουάιτ, Ζ.Υ. σ. 71.

Για μία ακόμη φορά αξίζει να πούμε ότι δεν κάνουμε καλές πράξεις – να νοιαζόμαστε για τους φτωχούς, να βοηθάμε τους καταδυναστευμένους, να παρέχουμε τροφή στους πεινασμένους – για να κερδίσουμε την σωτηρία ή την εύνοια του Θεού. Μέσω του Χριστού, με την πίστη, έχουμε όλη την εύνοια που χρειαζόμαστε από τον Θεό. Παρότι είμαστε αμαρτωλοί και θύματα της αμαρτίας, ο Θεός μάς αγάπησε και μας λύτρωσε. Ενώ εξακολουθούμε να αγωνιζόμαστε με τους πειρασμούς του εγωκεντρισμού και της απληστίας, η αυτοθυσία και η ταπεινή χάρη του Θεού μάς προσφέρει μία νέα ζωή και αγάπη που θα μεταμορφώσει τη ζωή μας. Καθώς ατενίζουμε στον Σταυρό, βλέπουμε την απόλυτη θυσία που έγινε για εμάς και συνειδητοποιούμε ότι δεν μπορούμε να προσθέσουμε τίποτα σ’ αυτά που μας προσφέρει ο Χριστός. Αυτό όμως δεν σημαίνει ότι δεν πρέπει να ανταποκριθούμε στα όσα μας έχει προσφέρει ο Κύριός μας. Απεναντίας, πρέπει. Και δεν υπάρχει καλύτερος τρόπος να ανταποκριθούμε στην αγάπη που μας προσφέρθηκε από το να δώσουμε κι εμείς αγάπη στους άλλους.

`Διαβάστε Α’Ιωάν. 316,17. Ποια πρέπει να είναι η ανταπόκρισή μας στην σταυρική θυσία;`