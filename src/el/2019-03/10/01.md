---
title: 'Ζωντας Το Ευαγγελιο'
date: 31/08/2019
---

### Για τη μελέτη αυτής της εβδομάδας, διαβάστε
Ρωμ. 8:20-23, Ιωάν. 3:16,17, Ματθ. 9:36, Εφεσ. 2:8-10, Α’ Ιωάν. 3:16, 17, Αποκ. 14:6,7.

> <p>Εδαφιο μνημης</p>
> «Διότι κατά χάριν είσθε σεσωσμένοι διά της πίστεως• και τούτο δεν είναι από σας, Θεού το δώρον• ουχί εξ έργων, διά να μη καυχηθή τις. Διότι αυτού ποίημα είμεθα, κτισθέντες εν Χριστώ Ιησού προς έργα καλά, τα οποία προητοίμασεν ο Θεός, διά να περιπατήσωμεν εν αυτοίς.» Εφεσίους 2:8-10.

Μόλις μιλάμε για τις εντολές του Θεού, τις απαιτήσεις ή τις οδηγίες Του, διατρέχουμε τον κίνδυνο – ή και τον πειρασμό – να νομίσουμε ότι μπορούμε να συμβάλλουμε στη σωτηρία μας ή να κερδίσουμε την εύνοια του Θεού. Στην Αγία Γραφή όμως αναφέρεται επανειλημμένα ότι είμαστε αμαρτωλοί και κατά χάρη σωσμένοι μέσω του Ιησού και της θυσίας Του για εμάς στο Σταυρό. Τι θα μπορούσαμε άλλωστε να προσθέσουμε; Όπως η Ε. Χουάιτ γράφει, «Ακόμη και εάν συγκεντρώσετε ότι είναι καλό και άγιο και ευγενικό σε έναν άνθρωπο και το παρουσιάσετε στους αγγέλους του Θεού σαν κάποια αρετή ή κάποιο έργο προς σωτηρία του ανθρώπου, η πρόταση θα απορριφθεί και θα θεωρηθεί προδοσία.» Faith and Works, σ. 24.

Επομένως, ακόμη και οι πράξεις ελέους και ευσπλαχνίας προς εκείνους που έχουν ανάγκη, δεν πρέπει να θεωρούνται ως νομικίστικες. Απεναντίας, καθώς αυξάνεται η κατανόηση και η εκτίμησή μας για την σωτηρία, η σύνδεση μεταξύ της αγάπης του Θεού και του ενδιαφέροντός Του για τους πτωχούς και καταδυναστευμένους θα περάσει σε εμάς, τους αποδέκτες της αγάπης Του. Έχουμε λάβει, κι έτσι θα δώσουμε. Καθώς βλέπουμε την αγάπη του Θεού προς εμάς, βλέπουμε επίσης και το πόσο αγαπά τους άλλους τους οποίους μας καλεί να αγαπήσουμε και εμείς.