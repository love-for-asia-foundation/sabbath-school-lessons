---
title: 'Διοτι Τοσον Ηγαπησεν'
date: 01/09/2019
---

Στο Ιωάν. 316 διαβάζουμε, «Διότι τόσον ηγάπησεν ο Θεός τον κόσμον…» και ο όρος κόσμος έχει την έννοια «της δημιουργίας, μιας οργανωμένης οντότητας» B.C. τομ. 5 σ.929. Το εδάφιο αυτό αναφέρεται στην σωτηρία της ανθρωπότητας, το σχέδιο όμως της σωτηρίας έχει επιπτώσεις σε όλη τη δημιουργία.

`Διαβάστε Ρωμ. 820-23. Τι διαβάζουμε για τα ευρύτερα ζητήματα στο σχέδιο της σωτηρίας;`

Η σωτηρία, ασφαλώς, έχει να κάνει με την προσωπική σχέση του καθενός με τον Κύριο. Όμως δεν είναι μόνο αυτό. Η δικαίωση δεν έχει να κάνει μόνο με τη συγχώρεση των αμαρτιών μας. Ιδανικά, έχει να κάνει και με το πώς, μέσω του Ιησού και της δύναμης του Αγίου Πνεύματος, ο Κύριος δημιουργεί την οικογένειά Του που γιορτάζει την συγχώρηση και την βεβαιότητα της σωτηρίας τους γινόμενοι, μεταξύ άλλων, μάρτυρες στον κόσμο κάνοντας καλά έργα. 

`Διαβάστε Ιωάν. 316,17. Πώς το εδ.17 συμβάλλει σε μία διευρυμένη κατανόηση του εδ.16;`

Μπορούμε να αποδεχτούμε το γεγονός ότι ο Θεός αγαπά και τους άλλους ανθρώπους πέρα από εμάς. Αγαπά και αυτούς που αγαπάμε, και αυτό μας χαροποιεί. Επίσης, αγαπά και εκείνους που προσπαθούμε να προσεγγίσουμε, και η αναγνώριση αυτής της αλήθειας μας παρακινεί να τους πλησιάσουμε. Αγαπά όμως και εκείνους με τους οποίους δεν αισθανόμαστε τόσο καλά, ή ακόμη και φοβόμαστε. Ο Θεός αγαπά όλους τους ανθρώπους παντού, ακόμη και εκείνους που μπορεί να μη συμπαθούμε.

Ένας τρόπος για να το δούμε αυτό είναι μέσα από τη Δημιουργία. Η Αγία Γραφή μας παραπέμπει στον κόσμο γύρω μας ως απόδειξη της καλοσύνης του Θεού: «Διότι αυτός ανατέλλει τον ήλιον αυτού επί πονηρούς και αγαθούς και βρέχει επί δικαίους και αδίκους» (Ματθ. 545). Η ζωή είναι δώρο από τον Θεό, και ανεξάρτητα από την ανταπόκριση ή τη συμπεριφορά του προς τον Κύριο, κάθε άνθρωπος λαμβάνει αυτό το δώρο.

`Σκεψη: Πώς αλλάζει την συμπεριφορά μας προς τους άλλους το ότι είναι υπάρξεις που ο Θεός δημιούργησε και αγαπά;`