---
title: 'Το Αιωνιο Ευαγγελιο'
date: 05/09/2019
---

Το μεταμορφωτικό κάλεσμα του ευαγγελίου, «εις παν έθνος και φυλήν και γλώσσαν και λαόν» (Αποκ. 146) συνεχίστηκε σε όλη την Χριστιανική ιστορία. Ωστόσο, η Αποκάλυψη περιγράφει μία ανανεωμένη τελική διακήρυξη αυτού του μηνύματος. 

`Διαβάστε Αποκ. 146,7. Πώς η κοινή κατανόηση του ευαγγελίου – όπως φαίνεται στο Ιωάν. 316 – περιλαμβάνει το συγκεκριμένο μήνυμα του αγγέλου στο εδ.7;`

Στην Αποκ. 147 βρίσκουμε τρία σημαντικά σημεία που έχουμε ήδη αναφέρει σ’ αυτήν τη μελέτη για το ενδιαφέρον του Θεού για το κακό, την φτώχεια, και την καταδυνάστευση:

Κρίση. Η έκκληση για κρίση – απόδοση δικαιοσύνης – είναι μία επανειλημμένη έκκληση εκείνων που καταδυναστεύτηκαν ανά τους αιώνες. Ευτυχώς, η Αγία Γραφή παρουσιάζει τον Θεό να ακούει τις κραυγές των απεγνωσμένων. Όπως συχνά βλέπουμε, για παράδειγμα στους Ψαλμούς, η κρίση είναι καλά νέα για όσους έχουν αδικηθεί.

Λατρεία. Στα γραπτά των Εβραίων προφητών βλέπουμε συχνά την λατρεία να συνδέεται με καλές πράξεις - ιδιαίτερα όταν αντιπαραβάλλεται η λατρεία εκείνων που ισχυρίζονται ότι είναι παιδιά του Θεού, με το κακό που έκαναν και συνεχίζουν να κάνουν. Για παράδειγμα, στο Ησ. 58:ο Θεός δηλώνει ότι η λατρεία που επιθυμεί είναι οι πράξεις καλοσύνης και η φροντίδα των φτωχών και ενδεών (εδ.7).

Δημιουργία. Όπως είδαμε ένα από τα βασικά στοιχεία της απόδοσης δικαιοσύνης του Θεού είναι η κοινή μας φύση, ότι όλοι δημιουργηθήκαμε κατ’ εικόνα Του και είμαστε αποδέκτες της αγάπης Του. Όλοι έχουμε αξία για Εκείνον και κανείς δεν πρέπει να γίνεται αντικείμενο εκμετάλλευσης και καταδυνάστευσης κανενός για χάρη κέρδους και απληστίας. Είναι ξεκάθαρο ότι αυτή η διακήρυξη του ευαγγελίου στους έσχατους καιρούς είναι ευρεία, και φανερώνει τις προθέσεις του Θεού για απελευθέρωση, λύτρωση και αποκατάσταση της ανθρωπότητας. Επομένως, ακόμη και τον καιρό που θα τεθεί το θέμα της αληθινής και κίβδηλης λατρείας, και θα ξεσπάσει διωγμός (Αποκ. 148-12), ακόμη και στις χειρότερες συνθήκες, ο Κύριος θα έχει λαό που θα υπερασπισθεί το δίκαιο, τις εντολές του Θεού, και την πίστη του Ιησού.

`Σκεψη: Πώς μπορούμε να βοηθήσουμε εκείνους που έχουν ανάγκη, μεταφέροντάς τους συγχρόνως την ελπίδα και τις προειδοποιήσεις που βλέπουμε στην τριπλή αγγελία;`