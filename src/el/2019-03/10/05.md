---
title: 'Η Κοινη Μας Ανθρωπινη Φυση'
date: 04/09/2019
---

Με τη διακονία και τη διδασκαλία Του, ο Ιησούς ώθησε μία μεταρρύθμιση. Καλωσόριζε με αγάπη και ζεστασιά όλους όσους Τον αναζητούσαν με ειλικρινή κίνητρα – είτε επρόκειτο για γυναίκες με κακή φήμη, τελώνες, λεπρούς, Σαμαρείτες, Ρωμαίους εκατόνταρχους, θρησκευτικούς ηγέτες, είτε παιδιά. Όπως και η πρώτη εκκλησία ανακάλυψε με ιδιαίτερους τρόπους, αυτό συμπεριλάμβανε και το δώρο της σωτηρίας. 

Καθώς οι πρώτοι Χριστιανοί αναγνώριζαν σιγά σιγά ότι το ευαγγέλιο απευθύνεται σε όλους, δεν πρόσθεταν στην πίστη τους τις καλές πράξεις για να πουν ότι κάνουν κάτι «καλό». Ήταν η βάση του ευαγγελίου όπως την είχαν κατανοήσει μέσα από τη ζωή, τη διακονία και τον θάνατο του Ιησού. Καθώς αγωνίζονταν με ζητήματα και ερωτήματα που πρόεκυπταν - αρχικά μεμονωμένα στους υπεύθυνους όπως ο Παύλος και ο Πέτρος (Πράξ. 109-20), και στη συνέχεια στο εκκλησιαστικό σώμα στο συμβούλιο της Ιερουσαλήμ (Πράξ. 15) - άρχισαν να συνειδητοποιούν την δραματική αλλαγή που έφεραν τα καλά νέα κατανοώντας την αγάπη του Θεού, το γεγονός ότι τους δέχεται όλους, και το πώς έπρεπε να ζουν ως ακόλουθοί Του.

**Τι μας διδάσκουν τα παρακάτω εδάφια για την κοινή ανθρώπινη μας φύση; Πώς πρέπει κάθε ιδέα να επηρεάσει τη συμπεριφορά μας προς τους άλλους;**

`Μαλ. 2:10`

`Πράξ. 17:26`

`Ρωμ. 3:23`

`Γαλ. 3:28`

Στη Γαλ. 328 έχουμε την θεολογική σύνοψη της ιστορίας του Καλού Σαμαρείτη. Αντί να συζητάμε για τα άτομα που είμαστε υποχρεωμένοι να βοηθήσουμε, ας πάμε να υπηρετήσουμε, ακόμη και εκείνους που μπορεί ποτέ να μη μας υπηρετήσουν. Το κοινό στοιχείο της παγκόσμιας οικογένειας φαίνεται στην οικογένεια που δημιουργήθηκε με το ευαγγέλιο, με την σώζουσα χάρη του Θεού που μας καλεί να είμαστε ένα μέσω Εκείνου: «Διότι ημείς πάντες διά του ενός Πνεύματος εβαπτίσθημεν εις εν σώμα, είτε Ιουδαίοι είτε Έλληνες, είτε δούλοι είτε ελεύθεροι» (Α’Κορ. 1213).