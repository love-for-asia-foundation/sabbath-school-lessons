---
title: 'Περαιτέρω Μελέτη'
date: 26/07/2019
---

Διαβάστε Ε. Χουάιτ, Π.Π. σ. 751-762.

«Οι ψαλμοί του Δαβίδ καλύπτουν την ολοκληρωμένη έκταση των εμπειριών, από τα βάθη της συνειδητής ενοχής και της αυτοκαταδίκης μέχρι την πιο θαυμαστή πίστη και την πιο υπέροχη επικοινωνία με το Θεό. Το ιστορικό της ζωής του διακηρύττει ότι η αμαρτία μόνο ντροπή και συμφορά μπορεί να φέρει, αλλά ότι η αγάπη και η ευσπλαχνία του Θεού μπορεί να φθάσει μέχρι τα κατώτατα βάθη και ότι η πίστη μπορεί να υψώσει τη μετανοημένη ψυχή ώστε να απολαύσει την υιοθεσία των παιδιών του Θεού. Από όλες τις διαβεβαιώσεις που περιέχει ο λόγος Του, αυτή είναι μια από τις δυναμικότερες μαρτυρίες για την πιστότητα, τη δικαιοσύνη και το έλεος της διαθήκης του Θεού.» Ε. Χουάιτ, Π.Π, σ. 760.

Όσον αφορά τη σοφία στο βιβλίο των Παροιμιών, «Αυτές είναι οι αρχές με τις οποίες δεσμεύονται οι ευκατάστατοι της κοινωνίας τόσο στις κοσμικές όσο και στις θρησκευτικές συνεργασίες. Οι αρχές αυτές είναι που προσδίδουν την εξασφάλιση της περιουσίας, όπως και της ζωής. Καθετί που κάνει προσιτή την εμπιστοσύνη και τη συνεργασία, ο κόσμος το οφείλει στο νόμο του Θεού όπως αυτός αναφέρεται στο λόγο Του και όπως εξακολουθεί ακόμη να υφίσταται στις καρδιές των ανθρώπων με γράμματα πολλές φορές θαμπά, σχεδόν σβηστά» Ε. Χουάιτ, Ε. σ. 124.

**Ερωτήσεις για συζήτηση**

`1.	 Έχετε κάποια ηγετική θέση ή θέση επιρροής; Πώς μπορείτε να γίνεται αντιπρόσωπος δικαιοσύνης σε αυτόν τον τομέα της ζωής σας;`

`2.	 Σκεφτείτε τον πολιτισμό και την κοινωνική δομή εκεί όπου ζείτε. Πώς μπορείτε να εργαστείτε στο υπάρχον σύστημα για να βοηθήσετε τους απόρους;`

`3.	 Γιατί η δικαιοσύνη και η ευθύτητα είναι σημαντικά στοιχεία για μία δυνατή κοινωνία;`

`4.	 Καθώς το βιβλίο των Παροιμιών εστιάζει στη σοφία για μία καλύτερη ζωή, τι μας λέει για τον Θεό;`

**Περίληψη**:

Οι Ψαλμοί και οι Παροιμίες είναι δύο βιβλία που εστιάζουν στις προκλήσεις που παρουσιάζονται στους πιστούς μέσα από συνήθεις εμπειρίες και δοκιμασίες. Και τα δύο βιβλία δίνουν πληροφορίες για το θέλημα του Θεού για την κοινωνία καθώς και για το ιδιαίτερο ενδιαφέρον που δείχνει στους φτωχούς και κατατρεγμένους. Η κραυγή των Ψαλμών και η σοφία των Παροιμιών δείχνουν ότι ο Θεός παρατηρεί και θα επέμβει για να προστατεύσει όσους παραμελούνται ή τους εκμεταλλεύονται. Και εφόσον είναι έτσι ο Θεός, το ίδιο πρέπει και εμείς να γίνουμε.