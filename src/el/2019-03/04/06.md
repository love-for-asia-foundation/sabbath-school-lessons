---
title: 'Παροιμιες Ελεος Στους Απορους'
date: 25/07/2019
---

Ως βιβλίο που περιέχει σοφά γνωμικά, το βιβλίο των Παροιμιών, περιλαμβάνει ποικιλία θεμάτων και βιωματικών εμπειριών. Σ’ αυτά διαβάζουμε για την φτώχεια και τα πλούτη, την επάρκεια, τη δικαιοσύνη και την αδικία – και μάλιστα υπάρχουν φορές που τα θέματα αυτά παρουσιάζονται από διαφορετική οπτική γωνία. Η ζωή δεν είναι πάντα απλή και ξεκάθαρη, και οι Παροιμίες μάς προειδοποιούν για τις διάφορες καταστάσεις και επιλογές που επηρεάζουν τη ζωή, ακόμη και των πιστών παιδιών του Θεού.

`Διαβάστε και συγκρίνετε Παρ. 104, 1323,25, 1431, 15:15,16, 1915,17 και 307-9. Τι λένε αυτά τα εδάφια σχετικά με τα πλούτη, τη φτώχεια, και τη βοήθεια στους απόρους;`

Οι Παροιμίες τονίζουν το ενδιαφέρον και την προσοχή του Θεού στους φτωχούς και ευάλωτους. Ορισμένες φορές, οι άνθρωποι πτωχαίνουν εξαιτίας κάποιων καταστάσεων, κακών επιλογών ή εκμετάλλευσης, αλλά όποια και αν είναι η αιτία της κατάστασής τους, ο Κύριος παραμένει ο Δημιουργός  κι ο Υπερασπιστής τους (Παρ. 222,22,23). Κανείς δεν πρέπει να εκμεταλλεύεται ή να κατατρέχει αυτούς τους ανθρώπους, όποια κι αν είναι τα λάθη τους.

Αν και στις Παροιμίες δίνεται η ευκαιρία για καλύτερη ζωή επιλέγοντας τη σοφία και την υπακοή στον Θεό, ωστόσο τα πλούτη δεν είναι πάντοτε ευλογία από τον Θεό. Η πιστότητα στον Θεό θεωρείται πάντοτε πιο σημαντική και πιο επικερδής από τα υλικά κέρδη: «Καλήτερον ολίγον μετά δικαιοσύνης, παρά εισοδήματα μεγάλα μετά αδικίας» (Παρ. 168).

Ένα άλλο θέμα που θίγεται στις Παροιμίες είναι της ειλικρίνειας και της τιμιότητας στις επαγγελματικές συναλλαγές, στη διακυβέρνηση και στην απόδοση δικαιοσύνης (Παρ. 145,25, 1611-13, 17:15, 2023, 2128, 2814-16). Οι Παροιμίες δεν έχουν να κάνουν μόνο με τη ζωή των ανθρώπων αλλά και με την σωστή λειτουργία της κοινωνίας για το συνολικό καλό, και ιδιαίτερα εκείνων που χρειάζονται προστασία. Για μία ακόμη φορά βλέπουμε ότι το καλύτερο είναι εκείνοι που κυβερνούν και διοικούν να το κάνουν με τη βοήθεια του Θεού (Παρ. 815,16) και να ενεργούν ως αντιπρόσωποι της χάρης και της ευσπλαχνίας Του προς εκείνους που έχουν ανάγκη.

`Σκεψη: Όλοι λυπόμαστε εκείνους που βρίσκονται σε άσχημη κατάσταση. Πώς μπορούμε ωστόσο, το αίσθημα της λύπης να το μετατρέψουμε σε δράση;`