---
title: 'Το Ελεος Και Η Δικαιοσυνη Στους Ψαλμους Και Στις Παροιμιες'
date: 20/07/2019
---

### Για τη μελέτη αυτής της εβδομάδας, διαβάστε
Ψαλμ. 9:7-9, 13-20, Ψαλμ. 82, 101, 146, Παρ. 10:4, 13:23,25, 30:7-9.

> <p>Εδαφιο μνημης</p>
> «Κρίνατε τον πτωχόν και τον ορφανόν• κάμετε δικαιοσύνην εις τον τεθλιμμένον και πένητα. Ελευθερόνετε τον πτωχόν και τον πένητα• λυτρόνετε αυτόν εκ χειρός των ασεβών.» Ψαλμοί 82:3,4.

Στους Ψαλμούς και στις Παροιμίες γίνονται αναφορές στη ζωή με τον Θεό μέσα από την καθημερινότητα, και όχι μόνο στη λατρεία και στις θρησκευτικές δραστηριότητες. Ενώ στις Παροιμίες έχουμε μία σειρά από σοφά γνωμικά όσον αφορά τις σχέσεις, την οικογένεια, την εργασία και την διακυβέρνηση, οι Ψαλμοί είναι μία συλλογή από ύμνους που καλύπτουν όλα τα αισθήματα και τις πνευματικές εμπειρίες. Σε αυτούς θα βρούμε θρήνους, έντονες δοξολογίες και ό,τι άλλο μεσολαβεί. Η πίστη μας πρέπει να κάνει τη διαφορά σε κάθε πλευρά και εμπειρία της ζωής μας, επειδή ο Θεός ενδιαφέρεται για κάθε πτυχή της ζωής μας. 

Στο μεταξύ, στον έκπτωτο αυτόν κόσμο στον οποίο ζούμε, δεν μπορούμε να αγνοήσουμε την αδικία που περιβάλλει την ανθρώπινη κατάσταση. Για την ακρίβεια, ο Κύριος ενδιαφέρεται για όλη αυτή την αδικία και θέλει να μας απαλλάξει από αυτήν. Αυτός είναι η ελπίδα των απελπισμένων.

Παρότι μπορούμε να δούμε ένα μικρό μόνο μέρος από τα όσα λένε αυτά τα βιβλία για το θέμα, ελπίζουμε αυτό το μάθημα να σας εμπνεύσει να έχετε πιο ενεργό ρόλο στη διακονία των φτωχών, των καταδυναστευμένων και των παραμελημένων που υπάρχουν γύρω μας. Άλλωστε είναι καθήκον μας να βοηθήσουμε.