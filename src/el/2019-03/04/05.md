---
title: 'Περπατωντας Με Τον Κυριο'
date: 24/07/2019
---

Καθώς φτάνουμε στο τέλος του βιβλίου των Ψαλμών, τα επιφωνήματα δοξολογίας φαίνεται να αυξάνονται και να ανεβαίνουν τονικά. Οι τελευταίοι πέντε ψαλμοί ξεκινούν με την απλή και άμεση εντολή «Αινείτε τον Κύριον!» αλλά ο Ψαλμός 146:εστιάζει ιδιαίτερα στην ανησυχία του Θεού για τους φτωχούς και τους κατατρεγμένους ως τον κύριο λόγο δοξολογίας.

`Διαβάστε Ψαλμ. 146. Ποιο είναι το μήνυμα εδώ για εμάς; Τι λέει ο Θεός, ιδιαίτερα στα εδ.5-9;`

Ο Θεός ως Δημιουργός (εδ.6) εξακολουθεί να ενεργεί στον κόσμο και ως κριτής, πάροχος, ελευθερωτής, βοηθός, και υπερασπιστής – χαρακτηριστικά που εστιάζουν σε ανθρώπους που έχουν ιδιαίτερη ανάγκη για βοήθεια σ’ αυτά τα σημεία. Βλέπουμε τι κάνει ο Θεός και τι προσπαθεί να κάνει στη ζωή μας, στην κοινωνία μας, και στον κόσμο γενικότερα.

Ορισμένες φορές νομίζουμε ότι το να βοηθάμε αυτούς που έχουν ανάγκη είναι κάτι που πρέπει να το κάνουμε επειδή ο Θεός το είπε. Στο Ψαλμό 146:όμως διαβάζουμε πως ο Θεός διενεργεί ήδη αυτό το έργο και εμείς καλούμαστε να συνεργαστούμε μαζί Του. Όταν εργαζόμαστε ενάντια στην φτώχεια, την καταπίεση και τις ασθένειες, πράγματι συνεργαζόμαστε με τον Θεό και τους σκοπούς Του. Δεν υπάρχει μεγαλύτερο προνόμιο από το να συνεργαζόμαστε με τον Θεό σε ένα τόσο σημαντικό έργο όπως αναφέρεται στον Ψαλμό 146. Υπάρχουν όμως οφέλη και για εμάς. Οι Χριστιανοί συχνά αναφέρονται στην επιθυμία τους να βρουν τον Θεό και να έχουν μία στενότερη σχέση μαζί Του. Ωστόσο, τα εδάφια Ψαλμ. 1467-9 και άλλα πολλά στην Αγία Γραφή, δείχνουν ότι μπορούμε να βρούμε τον Θεό όταν εμπλεκόμαστε στο έργο Του. Εφόσον λοιπόν ο Κύριος βοηθάει τους φτωχούς, τους αρρώστους και τους καταπιεσμένους, όπως αναφέρεται στον Ψαλμό 146, πρέπει κι εμείς να εργαστούμε μαζί Του. «Ο Χριστός ήρθε στη γη να περπατήσει και να εργαστεί για τους φτωχούς και αυτούς που υποφέρουν. Σ’ αυτούς στράφηκε το μεγαλύτερο μέρος της προσοχής Του. Και σήμερα, μέσα από τα παιδιά Του, επισκέπτεται τους φτωχούς και ανήμπορους, ανακουφίζοντας τη συμφορά και τη θλίψη. Χωρίς τις θλίψεις και τις ανάγκες δεν θα μπορούσαμε να κατανοήσουμε το έλεος και την αγάπη του Θεού, δεν θα μπορούσαμε να μάθουμε πόσο ευσπλαχνικός και γεμάτος αγάπη είναι ο ουράνιος Πατέρας. Το ευαγγέλιο φέρνει μεγάλη ευχαρίστηση σε εκείνους που έχουν ιδιαίτερη ανάγκη και βρίσκονται σε φτωχές περιοχές.» Ε. Χουάιτ, Testimonies for the Church, τομ. 7, σ.226.

`Σκεψη: Πώς η υπηρεσία σας στους άλλους σας έφερε πιο κοντά στο Θεό; Ποια είναι η προσωπική σας εμπειρία;`