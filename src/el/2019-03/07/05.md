---
title: 'Καθαριζοντας Τον Ναο'
date: 14/08/2019
---

Όταν διαβάζουμε τις ιστορίες του Ιησού στα Ευαγγέλια πολλές φορές ελκυόμαστε από την ευγενική μορφή Του – τη φροντίδα Του για τους αρρώστους και τα παιδιά, τις ιστορίες Του για την αναζήτηση του απολωλώς και τις ομιλίες Του για τη βασιλεία του Θεού. Γι’ αυτόν το λόγο όταν διαβάζουμε τις ιστορίες που φαίνεται πιο αυστηρός, ιδιαίτερα προς στους θρησκευτικούς ηγέτες της εποχής Του και τις παραδόσεις τους, ξαφνιαζόμαστε. 

`Διαβάστε Ματθ. 2112-16, Μάρκ. 1115-19, Λουκ. 1945-48 και Ιωάν. 213-17. Γιατί αυτές οι παρόμοιες ιστορίες αναφέρονται σε όλα τα Ευαγγέλια; Τι το σημαντικό έχουν;`

Δεν μας εκπλήσσει το γεγονός ότι αυτό το περιστατικό αναφέρεται σε όλα τα Ευαγγέλια. Είναι μία ιστορία έντασης και δράσης. Προφανώς ο Ιησούς ενδιαφερόταν για το ότι ο ναός χρησιμοποιούταν κατ’ αυτόν τον τρόπο και η αληθινή λατρεία αντικαθιστούταν από την πώληση των ζώων που προορίζονταν για θυσία. Τα ζώα αυτά ήταν τύποι της δικής Του θυσίας για τις αμαρτίες του κόσμου, και όλο αυτό που γινόταν βεβήλωνε τον συμβολισμό.

Ο τρόπος που ενήργησε ο Ιησούς θυμίζει τους προφήτες. Αυτό άλλωστε ήθελαν να δείξουν οι Ευαγγελιστές και ο Ιησούς με τις αναφορές στον Ησαΐα, στον Ιερεμία, και στους Ψαλμούς. Ήθελαν η ιστορία αυτή να γίνει κατανοητή από τους αναγνώστες. Οι άνθρωποι έβλεπαν τον Ιησού ως προφήτη (Ματθ. 2111) και πήγαν σ’ Αυτόν καθώς θεράπευε και δίδασκε στην αυλή του ναού, αφότου έβγαλε τους έμπορους και τους πωλητές. Οι άνθρωποι έβρισκαν θεραπεία με το άγγιγμά Του, ενώ η ελπίδα αναζωπυρωνόταν στην καρδιά τους καθώς άκουγαν τις διδασκαλίες Του. Και οι θρησκευτικοί ηγέτες όμως έβλεπαν τον Ιησού ως προφήτη – ως απειλή για την εξουσία τους και τη σταθερότητα της κοινωνικής τάξης – και σχεδίαζαν να Τον θανατώσουν, όπως έκαναν οι πρόγονοί τους με τους προφήτες των προηγούμενων αιώνων (Λουκ. 1947,48).

`Σκεψη: Ως μέλη της εκκλησίας τι μπορούμε να κάνουμε ώστε η τοπική μας εκκλησία να μη χρειαστεί ποτέ εκείνο που χρειαζόταν ο ναός τις ημέρες του Ιησού; Ποιοι πνευματικοί κίνδυνοι υπάρχουν και πώς μπορούμε να τους αποφύγουμε;`