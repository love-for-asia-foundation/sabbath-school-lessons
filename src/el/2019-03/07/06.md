---
title: 'Ο Σταυρος Του Χριστου'
date: 15/08/2019
---

Το γεγονός ότι ο Θεός βλέπει και ακούει τις κραυγές των φτωχών και των καταδυναστευμένων, είναι παρηγορητικό. Το ότι ο Θεός, ο Ιησούς, έζησε την πιο απάνθρωπη μορφή καταπίεσης και αδικίας είναι εκπληκτικό. Παρά την ευσπλαχνία και την καλοσύνη που ο Ιησούς εκδήλωσε στη ζωή Του και στη διακονία Του, ο θάνατός Του ήταν αποτέλεσμα μίσους, ζήλιας και αδικίας.

Από την αγωνιώδη προσευχή Του στη Γεθσημανή, τη σύλληψή Του, τις «δοκιμασίες», τους βασανισμούς, τους χλευασμούς, τη σταύρωση και το θάνατο, υπέμεινε έντονο πόνο, κακία, σκληρότητα και καταπίεση. Όλα αυτά αντιτίθονταν στην αθωότητα, την αγνότητα και την καλοσύνη Εκείνου που τα υπέφερε, «αλλ' εαυτόν εκένωσε λαβών δούλου μορφήν, γενόμενος όμοιος με τους ανθρώπους, και ευρεθείς κατά το σχήμα ως άνθρωπος, εταπείνωσεν εαυτόν γενόμενος υπήκοος μέχρι θανάτου, θανάτου δε σταυρού» (Φιλιπ. 27,8). Μέσα από την ιστορία της σωτηρίας βλέπουμε την ομορφιά της θυσίας του Ιησού για εμάς, δεν πρέπει όμως να ξεχνάμε την αγριότητα της θλίψης και της αδικίας που βίωσε.

`Διαβάστε Ησ. 533-6. Τι συνέβη στον Ιησού; Τι υπέφερε ο αθώος για τον ένοχο; Πώς όλα αυτά μας βοηθάνε να καταλάβουμε τι πέρασε για εμάς;`

Μέσω του Ιησού, ο Θεός γνωρίζει πώς είναι να είσαι θύμα του κακού και της αδικίας. Η εκτέλεση ενός αθώου ανθρώπου είναι καταισχύνη, πόσο μάλλον του Υιού του Θεού. Ο Θεός ταυτίστηκε τόσο με τη συντετριμμένη και έκπτωτη κατάστασή μας που δεν μπορούμε να αμφισβητήσουμε την συμπάθεια, την ευσπλαχνία, και την πιστότητά Του: «Διότι δεν έχομεν αρχιερέα μη δυνάμενον να συμπαθήση εις τας ασθενείας ημών, αλλά πειρασθέντα κατά πάντα καθ' ομοιότητα ημών, χωρίς αμαρτίας» (Εβρ. 415). Τι αποκάλυψη του χαρακτήρα του Θεού μας! Από πού να αρχίσουμε τα καλά νέα για τον Θεό που παρουσιάζεται στον Σταυρό;

`Σκεψη: Σε ό,τι κάνουμε για τον Κύριο, ιδιαίτερα όταν βοηθάμε τους άπορους, γιατί πρέπει πάντοτε να θυμόμαστε τη θυσία του Ιησού για εμάς – όχι μόνο για εμάς αλλά και για εκείνους που βοηθάμε – και γιατί πρέπει να είναι το κέντρο της αποστολής και του σκοπού μας;`