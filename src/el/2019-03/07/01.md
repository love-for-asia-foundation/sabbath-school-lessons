---
title: 'Ο Ιησους Και Αυτοι Που Εχουν Αναγκη'
date: 10/08/2019
---

### Για τη μελέτη αυτής της εβδομάδας, διαβάστε
Λουκ. 1:46-55, 4:16-21, 7:18-23, Ματθ. 12:15-21, Ματθ. 21:12-16, Μάρκ. 11:15-19, Ησ. 53:3-6.

> <p>Εδαφιο μνημης</p>
> «Πνεύμα Κυρίου είναι επ' εμέ, διά τούτο με έχρισε• με απέστειλε διά να ευαγγελίζωμαι προς τους πτωχούς, διά να ιατρεύσω τους συτετριμμένους την καρδίαν, να κηρύξω προς τους αιχμαλώτους ελευθερίαν, και προς τους τυφλούς ανάβλεψιν, να αποστείλω τους συντεθλασμένους εν ελευθερία, διά να κηρύξω ευπρόσδεκτον Κυρίου ενιαυτόν.» Λουκάν 4:18,19.

Μεταξύ άλλων, με την ενσάρκωσή Του ο Ιησούς ήρθε να μας δείξει το πώς είναι ο Θεός. Το έκανε με τη διδασκαλία, τη θυσία, και τη ζωή Του, τον τρόπο δηλαδή που αλληλοεπιδρούσε με τους άλλους ανθρώπους. Πολλές από τις πράξεις Του έφεραν άμεσες και μεγάλες αλλαγές στη ζωή των άλλων. Αυτή η πλευρά της Μεσσιανικής διακονίας είχε προλεχθεί από τους προφήτες της Παλαιάς Διαθήκης, από τη μητέρα Του την Μαρία, αλλά και από τον Ίδιο τον Ιησού όταν προσδιόρισε την αποστολή Του στο πρώτο Του καταγεγραμμένο κήρυγμα (Λουκ. 4). Επιπλέον, οι συγγραφείς των Ευαγγελίων κάνουν συχνές αναφορές στα γραπτά των προφητών της Παλαιάς Διαθήκης για να εξηγήσουν το έργο του Ιησού. Έτσι, η ζωή του Ιησού φαίνεται καθαρά στα γραπτά των προφητών, συμπεριλαμβανομένης και της συμπόνιας τους για τους φτωχούς και τους καταδυναστευμένους.

Ωστόσο, οι θρησκευτικοί ηγέτες έβλεπαν τον Ιησού ως απειλή. Σε ένα τρομερό παράδειγμα αδικίας και αγριότητας συνέλαβαν τον Ιησού, Τον δίκασαν άδικα και Τον σταύρωσαν. Μέσω του Ιησού, ο Θεός γνώρισε την αίσθηση της αδικίας - και μέσω του θανάτου Του, την φρίκη του κακού. Με την ανάστασή Του θριάμβευσε η ζωή, η καλοσύνη, και η σωτηρία.