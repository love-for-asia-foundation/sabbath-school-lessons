---
title: 'Περαιτέρω Μελέτη'
date: 16/08/2019
---

«Μέσα στο λόγο Του ο Θεός έχει δώσει αναμφισβήτητη μαρτυρία ότι θα τιμωρήσει τους παραβάτες του νόμου Του. Αυτοί που αρέσκονται να κολακεύονται ότι ο Θεός είναι τόσο ευσπλαχνικός που δεν μπορεί να εφαρμόσει τη δικαιοσύνη Του κατά των αμαρτωλών, δεν έχουν παρά να κοιτάξουν στο σταυρό του Γολγοθά. Ο θάνατος του άσπιλου Υιού του Θεού μαρτυρεί ότι, ‘‘ο μισθός της αμαρτίας είναι θάνατος,’’ ότι κάθε παράβαση του νόμου του Θεού θα λάβει τη δίκαιη μισθαποδοσία. Ο αναμάρτητος Χριστός έγινε αμαρτία για τον άνθρωπο. Άντεξε σηκώνοντας την ενοχή της παράβασης και την αποστροφή του προσώπου του Πατέρα Του. Υπέστη όλη αυτήν τη θυσία για να καταστήσει δυνατή την απολύτρωση των αμαρτωλών. Με κανένα άλλον τρόπο δεν μπορούσε ο άνθρωπος να απαλλαγεί από την ποινή της αμαρτίας. Και κάθε ψυχή που αρνείται να συμμετάσχει στον εξιλασμό αυτόν που εξασφαλίσθηκε με ένα τέτοιο κόστος, αναλαμβάνει να σηκώσει μόνη της την ενοχή και την τιμωρία της παράβασης.» Ε. Χουάιτ, Τ.Π.Σ., σ. 644.

**Ερωτήσεις για συζήτηση**

`1.	Ο Χριστός, ο αθώος, δέχτηκε την ποινή του ενόχου. Γιατί είναι σημαντικό να έχουμε κατά νου αυτήν την σημαντική αλήθεια;`

`2.	 Ο Ιησούς δεν χρησιμοποίησε πολιτική μεταρρύθμιση για να εδραιώσει την βασιλεία Του. Άλλωστε η ιστορία είναι γεμάτη από θλιβερά γεγονότα ανθρώπων που χρησιμοποίησαν βία και καταπίεση για να βοηθήσουν τους περιθωριοποιημένους και καταδυναστευμένους. Έτσι, στο τέλος η μία καταπιεστική εξουσία αντικαθιστούσε την άλλη. Ενώ οι Χριστιανοί πρέπει να συνεργάζονται με την εξουσία για να βοηθήσουν τους αδύναμους, γιατί πρέπει να είμαστε προσεκτικοί με την πολιτική για την επίτευξη αυτών των στόχων;`

`3.	 Σκεφτείτε τι εμπεριείχε το σχέδιο της σωτηρίας. Ο Ιησούς, ο Δίκαιος, υπέφερε για τους αδίκους - δηλαδή για τον καθένα μας. Γιατί αυτή η σπουδαία θυσία πρέπει να μας κάνει νέους ανθρώπους εν Χριστώ;`

**Περίληψη**: Στα Ευαγγέλια διαβάζουμε για τη διακονία του Ιησού και το έργο Του γίνεται κατανοητό μέσα από τις αναφορές στους προφήτες της Π.Διαθήκης. Καλά νέα για τους φτωχούς, ελευθερία στους καταδυναστευμένους και θεραπεία στους συντετριμμένους ήταν τα σημεία που έδειχναν στον Μεσσία - και αυτό ακριβώς έκανε ο Ιησούς στη διακονία Του. Και στο θάνατό Του όμως υπέφερε την αδικία και είδε το χειρότερο πρόσωπο της έκπτωτης ανθρωπότητας. Χάρη της θυσίας Του στη θέση μας, οι αμαρτίες μας έχουν συγχωρεθεί και έχουμε την υπόσχεση για αιώνια ζωή.