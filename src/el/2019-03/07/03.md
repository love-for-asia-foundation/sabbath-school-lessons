---
title: 'Η Δηλωση Της Αποστολης Του Ιησου'
date: 12/08/2019
---

Είτε ήταν το ανάγνωσμα της ημέρας είτε ο Ιησούς επεδίωξε να βρει τα σχετικά εδάφια (Ησ. 611,2) στον πάπυρο που Του έδωσαν, το σίγουρο είναι ότι αυτά τα εδάφια δεν ήταν συμπτωματικά το πρώτο Του δημόσιο κήρυγμα. Ούτε είναι σύμπτωση ότι με αυτό το σύντομο κήρυγμα του Ιησού στο Λουκ. 416-21 - «σήμερον επληρώθη η γραφή αύτη εις τα ώτα υμών» (εδ.21) - ξεκινά η αναφορά του Λουκά για τη δημόσια διακονία του Ιησού. Ο Ιησούς φαίνεται να συνεχίζει από τον τόνο της δοξολογίας της Μαρίας για την διαφορετική βασιλεία και να την εφαρμόζει στην υπηρεσία Του. Ο Ιησούς – και ο Λουκάς που αφηγείται την ιστορία του Ιησού – χρησιμοποιεί την προφητεία του Ησαΐα για να εξηγήσει τι πρόκειται να κάνει. Επίσης, ήταν και ένας άλλος τρόπος να εκφράσει αυτό που η Μαρία περιέγραψε 30 χρόνια πριν. Οι φτωχοί, οι θλιμμένοι, και οι καταδυναστευμένοι, είναι αυτοί που θα έχουν την ιδιαίτερη προσοχή και που θα δεχτούν τα καλά νέα που ο Ιησούς φέρνει. Ο Ιησούς χρησιμοποίησε τα εδάφια του Ησ. 61:ως δήλωση της αποστολής Του. Η υπηρεσία και η αποστολή Του θα ήταν τόσο πνευματική όσο και έμπρακτη και θα αποδείκνυε τη στενή σχέση που έχουν. Για τον Ιησού και τους μαθητές Του, η σωματική και έμπρακτη φροντίδα των ανθρώπων αποτελούσε μέρος της πνευματικής φροντίδας. 

`Διαβάστε και συγκρίνετε Λουκ. 416-21 και 718-23. Γιατί νομίζετε ότι απάντησε ο Ιησούς κατ’ αυτόν τον τρόπο; Πώς θα απαντούσατε σε παρόμοιες ερωτήσεις σχετικά με την Θεότητα και την Μεσσιανική ιδιότητα του Ιησού;`

Όταν ο Ιησούς απέστειλε τους μαθητές Του, η εντολή που τους έδωσε ήταν σύμφωνα μ’ αυτήν την αποστολή. Μαζί με την εξαγγελία ότι «επλησίασεν η βασιλεία των ουρανών» (Ματθ.107), ο Ιησούς επίσης πρόσθεσε, «Ασθενούντας θεραπεύετε, λεπρούς καθαρίζετε, νεκρούς εγείρετε, δαιμόνια εκβάλλετε• δωρεάν ελάβετε, δωρεάν δότε» (εδ.8). Στη διακονία που θα έκαναν στο όνομά Του, έπρεπε να αντικατοπτρίσουν και να θεσπίσουν τις αρχές και τις αξίες της διακονίας του Ιησού και της βασιλείας Του, στην οποία καλούσαν τους ανθρώπους. Καθώς μιλούσαν για τον Ιησού, οι μαθητές έπρεπε και να ανυψώσουν τους ελάχιστους και καταφρονημένους.

`Σκεψη: Πώς ισορροπούμε αυτό το έργο με το σπουδαίο μήνυμα της τριπλής αγγελίας; Γιατί ό,τι κάνουμε πρέπει να σχετίζεται, με τον έναν ή τον άλλον τρόπο, με τη διακήρυξη της «παρούσας αλήθειας»;`