---
title: 'Περαιτέρω Μελέτη'
date: 27/09/2019
---

Διαβάστε Ε. Χουάιτ, Π.Α. σ. 483-492.

«Το έργο που έκαναν οι μαθητές πρέπει να κάνουμε και εμείς. Ο κάθε Χριστιανός πρέπει να καταστεί ιεραπόστολος. Με συμπάθεια και ευσπλαχνία πρέπει να εξυπηρετούμε αυτούς που χρειάζονται βοήθεια, προσπαθώντας με προθυμία να ελαφρύνουμε τα δεινά της πάσχουσας ανθρωπότητας… Πρέπει να θρέψουμε τους νηστικούς, να ντύσουμε τους γυμνούς, να παρηγορήσουμε τους πάσχοντες και τους καταδυναστευομένους. Πρέπει να εξυπηρετήσουμε τους απεγνωσμένους και να εμπνεύσουμε την ελπίδα στους απελπισμένους. Η αγάπη του Χριστού, εκδηλωμένη με την αφίλαυτη υπηρεσία, είναι αποτελεσματικότερη στο να επανορθώσει τον κακοποιό από το σπαθί της δικαιοσύνης… Συχνά η καρδιά που σκληραίνεται με την επίπληξη, μαλακώνει με την αγάπη του Χριστού.» Ζ.Υ. σ. 72,74.

«Η δουλεία, το σύστημα των κοινωνικών τάξεων, οι άδικες φυλετικές προκαταλήψεις, η καταπίεση των πτωχών, η παραμέληση των λιγότερο ευνοημένων - όλα αυτά είναι αντιχριστιανικά και αποτελούν σοβαρή απειλή για την ανθρώπινη φυλή, και ως κάτι κακό, η εκκλησία του Χριστού έχει οριστεί από τον Κύριο της να τα ανατρέψει.» General Conference president A. G. Daniells, στην ομιλία του για το έργο της Ε. Χουάιτ στην κηδεία της, Life Sketches of Ellen G White, σ. 473.

**Ερωτήσεις για συζήτηση**

`1.	 Υπάρχουν πολλοί άνθρωποι, ομάδες και οργανισμοί που προσπαθούν να ανακουφίσουν τις ανάγκες του κόσμου. Με ποιον μοναδικό τρόπο η εκκλησία των Αντβεντιστών μπορεί να συμβάλλει σ’ αυτό το έργο;`

`2.	 Μπορείτε να θυμηθείτε κάποια στιγμή που η εκκλησία σάς ενθάρρυνε και σας υποστήριξε; Πώς μπορείτε και εσείς με τη σειρά σας να ενθαρρύνετε τους άλλους;`

`3.	 Εκτός από την υποστήριξη της τοπικής σας εκκλησίας, ποια άλλα πράγματα μπορούν να σας βοηθήσουν στο να μην αποκάμετε κάνοντας το καλό;`

`4.	 Γνωρίζετε κάποια από τα έργα που κάνει η παγκόσμια εκκλησία αυτήν τη στιγμή για ανακούφιση των πτωχών και απόδοση δικαιοσύνης; Πώς μπορείτε να υποστηρίξετε το έργο αυτό;` 

**Περίληψη**: Ως Χριστιανοί καλούμαστε να φροντίσουμε τις ανάγκες των άλλων, ιδιαίτερα εκείνων που θλίβονται, υποφέρουν, και καταπιέζονται. Και παρότι όλοι έχουμε τις ευθύνες μας σ’ αυτό το έργο, ως κοινότητα που εστιάζει στην διακονία των άλλων, μπορούμε να είμαστε πιο αποτελεσματικοί όταν συνεργαζόμαστε ως οικογένεια.