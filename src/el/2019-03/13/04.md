---
title: 'Προσεγγιζοντας Ψυχες'
date: 24/09/2019
---

Πολλές φορές οι συζητήσεις στην εκκλησία κολλάνε στο να επιλέξουμε ανάμεσα στο κοινωνικό έργο ή στο έργο του ευαγγελίου, στην φιλανθρωπία ή στην μαρτυρία, στην δικαιοσύνη ή στον ευαγγελισμό. Εάν όμως κατανοήσουμε καλύτερα αυτές τις έννοιες και παρατηρήσουμε την διακονία του Ιησού, θα συνειδητοποιήσουμε ότι η διακήρυξη του ευαγγελίου και η διακονία των άλλων συνδέονται άμεσα. Η Ε. Χουάιτ αναφέρει, «Μόνο η μέθοδος του Χριστού χορηγεί πραγματική επιτυχία για την προσέγγιση των ανθρώπων. Ο Σωτήρας πλησίαζε τους ανθρώπους σαν ένας που ήθελε το καλό τους. Τους έδειχνε τη συμπάθειά Του, τους εξυπηρετούσε στις διάφορες ανάγκες τους και κέρδιζε την εμπιστοσύνη τους. Τότε τους έλεγε: ‘‘Ακολούθει Μοι.’’… Οι πτωχοί πρέπει να ανακουφισθούν, οι ασθενείς να φροντισθούν, οι θλιμμένοι και οι πενθούντες να παρηγορηθούν, οι αμαθείς να διδαχθούν, οι άπειροι να ορμηνευθούν.» Ε. Χουάιτ, Ζ.Υ. σ. 109.

Όπως είδαμε, αυτές οι δύο δραστηριότητες – δικαιοσύνη και ευαγγελισμός – συνυπήρχαν τόσο στη διακονία του Ιησού όσο και στην πρώτη αποστολή που έδωσε στους μαθητές Του: «Και υπάγοντες κηρύττετε, λέγοντες ότι επλησίασεν η βασιλεία των ουρανών. Ασθενούντας θεραπεύετε, λεπρούς καθαρίζετε, νεκρούς εγείρετε, δαιμόνια εκβάλλετε• δωρεάν ελάβετε, δωρεάν δότε» (Ματθ. 107,8). Εν ολίγοις, ο καλύτερος τρόπος να προσεγγίσουμε τους άλλους με το μήνυμά μας είναι διακονώντας τις ανάγκες τους.

`Διαβάστε Α’Πέτρ. 212 και Φιλιπ. 215. Τι λένε ο Πέτρος και ο Παύλος για την δύναμη της μαρτυρίας που έχουν τα καλά έργα του λαού του Θεού;`

Με την ευρύτερη κατανόηση των καλών νέων, ο ευαγγελισμός χωρίς τον ζήλο για τους ανθρώπους, δεν είναι λογικός. Εδάφια όπως Α’Ιωάν. 316-18 και Ιακ. 216 τονίζουν την αντίφαση όταν κάποιος κηρύττει το ευαγγέλιο και δεν το ζει. Όταν μεταφέρουμε τα καλά νέα της ελπίδας, της σωτηρίας, της μετάνοιας, της μεταμόρφωσης και της αγάπης του Θεού – είναι έκφραση της δικαιοσύνης. Ο ευαγγελισμός και η επιθυμία για δικαιοσύνη απορρέουν από την αναγνώριση της αγάπης του Θεού για το απολωλώς, τους πληγωμένους και συντετριμμένους ανθρώπους – μία αγάπη που αυξάνεται στην καρδιά μας με την επιρροή του Θεού στη ζωή μας. Δεν επιλέγουμε την μία πράξη ή την άλλη, αντιθέτως, συνεργαζόμαστε με τον Θεό καλύπτοντας τις πραγματικές ανάγκες των ανθρώπων, χρησιμοποιώντας τις πηγές που ο Θεός μάς εμπιστεύτηκε.

`Σκεψη: Πώς μπορούμε να είμαστε βέβαιοι ότι κάνοντας καλά έργα δεν αμελούμε την διακήρυξη των καλών νέων της σωτηρίας;`