---
title: 'Μια Κοινοτητα Υπηρετων'
date: 21/09/2019
---

### Για τη μελέτη αυτής της εβδομάδας, διαβάστε
Β’ Κορ. 2:14-16, Έξ. 32:1-14, Α’ Πέτρ. 2:12, Φιλιπ. 2:15, Εφεσ. 2:19, Εβρ. 10:23-25.

> <p>Εδαφιο μνημης</p>
> «Ας κρατώμεν την ομολογίαν της ελπίδος ασάλευτον• διότι πιστός ο υποσχεθείς• και ας φροντίζωμεν περί αλλήλων, παρακινούντες εις αγάπην και καλά έργα.» Εβραίους 10:23,24.

Στην προσπάθειά μας να εκπληρώσουμε την Χριστιανική αποστολή, δεν πρέπει να υποτιμούμε την προοπτική της εκκλησίας ως μία οργανωμένη κοινότητα πιστών. Έχουμε ήδη αναφερθεί στις προκλήσεις που μπορεί να αντιμετωπίσουμε καθώς ασχολούμαστε με την αδικία και την φτώχεια. Εργαζόμενοι όμως μαζί με άλλους πιστούς σε μία κοινότητα πίστης, μπορούμε να γίνουμε ευλογία στους γύρω μας.

Φυσικά υπάρχει ο κίνδυνος καθώς εργαζόμαστε ενωμένοι ως εκκλησία να απορροφηθούμε από τα ζητήματα της εκκλησίας και να ξεχάσουμε ότι ο σκοπός της εκκλησίας είναι να υπηρετεί τον κόσμο. Ως σώμα, δεν πρέπει να αγνοούμε το κακό και τη θλίψη που υπάρχει γύρω μας. Εάν ο Χριστός δεν το αγνόησε, δεν πρέπει ούτε και εμείς να το κάνουμε. Πρέπει να είμαστε πιστοί στην αποστολή μας να κηρύξουμε το ευαγγέλιο, και μαζί με την διακήρυξή του πρέπει να βοηθάμε τους καταπιεσμένους, τους πεινασμένους, τους γυμνούς και τους αβοήθητους. 

Ενωμένοι, ως εκκλησία και οργάνωση, είμαστε το σώμα του Χριστού (Α’Κορ. 1212-20). Ως σώμα, πρέπει να βαδίζουμε προσεγγίζοντας τους ανθρώπους όπως ο Ιησούς, να είμαστε τα χέρια, τα πόδια, η φωνή, και η καρδιά Του στον κόσμο σήμερα.