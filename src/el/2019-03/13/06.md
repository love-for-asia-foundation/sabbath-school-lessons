---
title: 'Παρακινουντες Εις Αγαπην Και Καλα Εργα'
date: 26/09/2019
---

Ακόμη και εάν έχουμε τα καλύτερα κίνητρα ή προθέσεις και πιστεύουμε ότι είμαστε με τον Θεό, το έργο για τον Κύριο μπορεί να γίνει δύσκολο και αποθαρρυντικό. Η θλίψη και ο πόνος είναι υπαρκτά. Αυτός είναι κι ένας λόγος που χρειαζόμαστε την κοινωνία της εκκλησίας που δημιούργησε ο Ιησούς με τους μαθητές Του. Σπανίως τους έστελνε μόνους, και όταν ακόμη αυτό γινόταν, σύντομα συγκεντρώνονταν όλοι μαζί για να μοιραστούν τις εμπειρίες τους και να ανανεώσουν την ενέργεια και τη δύναμή τους.

`Διαβάστε Εβρ. 1023-25. Το εδάφιο 25 είναι και το πιο γνωστό. Πώς τα δύο προηγούμενα εδάφια βοηθούν να κατανοήσουμε καλύτερα το εδ.25; Πώς μπορούμε να παρακινήσουμε τους άλλους «εις αγάπην και καλά έργα»;`

Σχεδόν σε κάθε σκοπό ή έργο, οι άνθρωποι που συνεργάζονται μπορούν να πετύχουν περισσότερα από εκείνους που εργάζονται μόνοι. Αυτό μας θυμίζει την εικόνα της εκκλησίας ως σώμα του Χριστού (Ρωμ. 123-6), όπου όλοι έχουμε κάποιον ρόλο. Όταν ο καθένας κάνει το καλύτερο, αλλά το κάνουμε με τρόπο ανοικτό προς συνεργασία, μπορούμε να είμαστε βέβαιοι ότι η ζωή και το έργο μας θα κάνουν τη διαφορά στην αιωνιότητα. Ενώ τα αποτελέσματα είναι σημαντικά όταν επιζητούμε να κάνουμε το σωστό – τα αποτελέσματα είναι πάντοτε για τους ανθρώπους και τη ζωή τους – καλό είναι να εμπιστευόμαστε τον Θεό όποια κι αν είναι τα αποτελέσματα. Υπάρχουν φορές που όταν εργαζόμαστε για την αντιμετώπιση της φτώχειας, την προστασία των αδύναμων, την απελευθέρωση των καταπιεσμένων, και είμαστε η φωνή των άφωνων, να βλέπουμε μικρή βελτίωση. Έχουμε όμως την ελπίδα ότι εργαζόμαστε για έναν σπουδαίο και νικηφόρο σκοπό: «Ας μη αποκάμνωμεν δε πράττοντες το καλόν• διότι εάν δεν αποκάμνωμεν, θέλομεν θερίσει εν τω δέοντι καιρώ. Άρα λοιπόν ενόσω έχομεν καιρόν, ας εργαζώμεθα το καλόν προς πάντας, μάλιστα δε προς τους οικείους της πίστεως» (Γαλ. 69,10, δείτε και Εβρ. 1316).

Γι’ αυτό καλούμαστε να ενθαρρύνουμε ο ένας τον άλλον. Το να ζεις με πίστη είναι κάτι ευχάριστο και συγχρόνως δύσκολο. Ο Θεός της δικαιοσύνης και η κοινωνία Του, είναι οι μεγαλύτεροι υποστηρικτές μας και εκεί προσκαλούμε τους άλλους να έρθουν.

`Σκεψη: Γνωρίζετε κάποιον ή κάποιους που προσπαθούν να ανακουφίσουν τη θλίψη των άλλων; Πώς μπορείτε να τους ενθαρρύνετε στο καλό έργο που κάνουν;`