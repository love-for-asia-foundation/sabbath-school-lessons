---
title: 'Χαρη Μεσα Στην Εκκλησια'
date: 25/09/2019
---

Στην αρχή του βιβλίου του Ιώβ, ο Θεός αναφέρεται στην πιστότητα του Ιώβ προς το πρόσωπό Του ως εκδήλωση της καλοσύνης του Θεού και των ενεργειών Του με την έκπτωτη ανθρωπότητα (δείτε Ιώβ 1:8). Είναι απίστευτο το ότι ο Θεός επιτρέπει η φήμη Του να εξαρτάται από τον τρόπο που ζει ο λαός Του στη γη. Ο Παύλος δεν περιορίζει την εμπιστοσύνη που δείχνει ο Θεός σε ορισμένους «αγίους», αλλά συμπεριλαμβάνει όλη την κοινότητα της εκκλησίας, «διά να γνωρισθή τώρα διά της εκκλησίας εν τοις επουρανίοις εις τας αρχάς και τας εξουσίας η πολυποίκιλος σοφία του Θεού» (Εφεσ. 310).

`Διαβάστε Εφεσ. 219. Τι περιλαμβάνεται  στην ιδέα της εκκλησίας ως «οίκος» του Θεού; Πώς αυτή η περιγραφή πρέπει να επηρεάσει τον τρόπο λειτουργίας της οργανωμένης εκκλησίας;`

Κάθε κοινότητα ή οργανισμός φανερώνει τις θεμελιώδεις αρχές του μέσα από τον τρόπο που αντιμετωπίζει τα μέλη του. Ως οίκος του Θεού, σώμα του Χριστού, και κοινωνία του Αγίου Πνεύματος, η εκκλησία καλείται να ζει τα πιστεύω της, «διότι ο Θεός δεν είναι ακαταστασίας, αλλ' ειρήνης. Καθώς εν πάσαις ταις εκκλησίαις των αγίων» (Α’Κορ. 1433). Οι αρχές της δικαιοσύνης, της χάρης και της αγάπης – όπως εκδηλώνονται στην δικαιοσύνη, την χάρη και την αγάπη του Θεού – πρέπει να χαρακτηρίζουν κάθε ενέργεια της εκκλησίας. Από τον τοπικό μέχρι τον παγκόσμιο τομέα της εκκλησίας, οι αρχές αυτές πρέπει να ορίζουν και τον τρόπο που οι ηγέτες καθοδηγούν, αποφασίζουν, και εργάζονται για τους «ελάχιστους» της κοινωνίας. Πρέπει επίσης να βοηθούν στην διευθέτηση διαφωνιών που υπάρχουν κατά διαστήματα ανάμεσα στα μέλη. Εάν μεταξύ μας δεν φερόμαστε με τιμιότητα και αξιοπρέπεια, πώς θα το κάνουμε στους άλλους; Η εκκλησία ως εργοδότης πρέπει να είναι δίκαιη και γενναιόδωρη και να τάσσεται ενάντια στην άδικη συμπεριφορά των μελών. Η εκκλησία πρέπει να είναι ένα ασφαλές μέρος όπου τα μέλη κάνουν ό,τι μπορούν για να προστατέψουν τους αδύναμους. Και σύμφωνα με το παράδειγμα της πρώτης εκκλησίας, η εκκλησία πρέπει να είναι έτοιμη να υποστηρίξει ιδιαίτερα τα μέλη της που θλίβονται ή έχουν ανάγκη.

Με την εντολή, «Να αγαπάτε αλλήλους, καθώς εγώ σας ηγάπησα και σεις να αγαπάτε αλλήλους. Εκ τούτου θέλουσι γνωρίσει πάντες ότι είσθε μαθηταί μου, εάν έχητε αγάπην προς αλλήλους» (Ιωάν. 1334,35), ο Ιησούς ουσιαστικά είπε ότι δεν θα μεταμορφώσει απλώς την κοινωνία της πίστης, αλλά θα μας βοηθήσει να εκδηλώσουμε την πίστη μας σε όσους μας παρατηρούν.