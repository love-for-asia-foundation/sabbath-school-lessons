---
title: 'Εκπροσωποι Αλλαγης'
date: 22/09/2019
---

Στα αρχικά κεφάλαια των Πράξεων είδαμε πώς οι πρώτοι πιστοί δημιούργησαν ένα διαφορετικό είδος κοινότητας, ότι ενδιαφέρονταν για τους άπορους, προσέγγιζαν τους εκτός κοινότητας, προσφέροντάς τους βοήθεια όταν την χρειάζονταν και προσκαλώντας τους να ενωθούν μαζί τους στο έργο του Θεού.

Πέρα από τις παρομοιώσεις του Ιησού με το αλάτι και το φως, ο Παύλος χρησιμοποιεί διάφορες μεταφορές για να δείξει τη δράση της εκκλησίας στον κόσμο. Μέσα σε όλα παρομοιάζει εκείνους που ζούνε για τον Θεό με θυσία (Ρωμ. 12:1), σώμα του Χριστού (Α’ Κορ. 12:12-20), πρέσβεις (Β΄ Κορ. 5:18-20), ευωδιά (Β’ Κορ. 2:14-16). Όλες αυτές οι παρομοιώσεις δείχνουν τον ρόλο τους ως αντιπρόσωποι ή πράκτορες της βασιλείας του Θεού, ακόμη και σήμερα, στον κόσμο που έχει καταστραφεί σε μεγάλο βαθμό από την Μεγάλη Διαμάχη.

`Δείτε ξανά τις παραπάνω παρομοιώσεις. Ποια νομίζετε εκπροσωπεί καλύτερα τον Θεό και το θέλημά Του στο περιβάλλον σας, και γιατί;`

Οι απεικονίσεις αυτές σχετίζονται με δραστηριότητες που γίνονται επειδή έχουμε γίνει ήδη αποδεκτοί από τον Θεό. Δεν είναι το μέσο για να αρέσουμε στον Θεό, αλλά η ανταπόκρισή μας ως αντιπρόσωποί Του σε έναν κόσμο που υποφέρει και πεθαίνει. Ωστόσο, υπάρχει και ένας άλλος λόγος: επειδή η αγάπη και η χάρη του Θεού συνιστούν την βασιλεία Του, καθώς αντανακλούμε στους άλλους την αγάπη και τη χάρη, μετέχουμε από τώρα στην αιώνια βασιλεία. 

Στο διεθνές δίκαιο, η πρεσβεία θεωρείται μέρος του έθνους που εκπροσωπεί, σε όσο μακρινή ξένη χώρα κι αν βρίσκονται. Παρομοίως, παρουσιάζοντας τους τρόπους της βασιλείας του Θεού δίνουμε την ευκαιρία στους άλλους να έχουν μια πρόγευση της αιώνιας πραγματικότητας καθώς και της τελικής ήττας του κακού. Κάνοντάς το – ως πρεσβευτές του Χριστού, εκπρόσωποί Του – μπορούμε να βιώσουμε την πραγματικότητα της αγάπης και της δικαιοσύνης Του στη ζωή μας, στην εκκλησία και στη ζωή εκείνων που διακονούμε.

`Σκεψη: Διαβάστε Β’Κορ. 216. Ποια είναι η διαφορά μεταξύ των δύο οσμών και πώς μπορούμε να ξέρουμε σε ποιαν ανήκουμε;`