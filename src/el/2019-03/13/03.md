---
title: 'Το Υπολοιπο Ως Υπηρετες'
date: 23/09/2019
---

Ο προσδιορισμός του πιστού υπόλοιπου βρίσκεται στην Αποκ. 12:17: «Τους φυλάττοντας τας εντολάς του Θεού και έχοντας την μαρτυρίαν του Ιησού Χριστού» (δείτε επίσης Αποκ. 1412). Στην Αγία Γραφή βλέπουμε ότι αυτά είναι τα χαρακτηριστικά του λαού του Θεού προς το τέλος του κόσμου. Αλλά και μέσα από τις ιστορίες της Αγίας Γραφής μπορούμε να βρούμε παραδείγματα για το πώς αυτό το υπόλοιπο συμπεριφέρεται, ιδιαίτερα στην υπηρεσία των άλλων.

`Το παράδειγμα του Μωυσή πάνω σ’ αυτό το θέμα είναι αποθαρρυντικό. Διαβάστε Έξ. 321-14. Ποια είναι η σύγκριση μεταξύ του Μωυσή και του υπόλοιπου που διαβάζουμε στην Αποκ. 1217;`

Ο Θεός, όπως ήταν οργισμένος με τον λαό Ισραήλ, απείλησε να τους καταστρέψει και να μεταφέρει στον Μωυσή και στην οικογένειά του (Έξ. 3210) την υπόσχεση που έδωσε στον Αβραάμ να κάνει τους απογόνους του έθνος μέγα. Ο Μωυσής όμως αρνήθηκε. Μάλιστα τόλμησε να πει στον Θεό ότι μία τέτοια κίνηση θα αλλοίωνε την εικόνα Του και θα έκανε τον Κύριο να φανεί κακός (Έξ. 3211-13). Στη συνέχεια, βάζει τον εαυτό του μπροστά για να παρακαλέσει τον Θεό. Ο Μωυσής πασχίζοντας οδηγούσε τον λαό στην έρημο. Συνεχώς παραπονιόνταν και διαμαρτύρονταν, σχεδόν από την ημέρα της απελευθέρωσής τους. Παρόλα αυτά, ο Μωυσής λέει στον Θεό «εξάλειψόν με, δέομαι, εκ της βίβλου σου, την οποίαν έγραψας» (εδ.32), σε περίπτωση που δεν τους συγχωρήσει. Ο Μωυσής προθυμοποιείται να θυσιάσει την αιωνιότητα για να σώσει εκείνους που ξεκίνησαν μαζί αυτό το ταξίδι. Τι σπουδαίο παράδειγμα αυτοθυσίας και μεσιτείας για χάρη εκείνων που δεν το αξίζουν! Και τι σπουδαίο σύμβολο όλου του σχεδίου της σωτηρίας!

«Ενώ ο Μωυσής μεσολαβούσε για τον Ισραήλ, η δειλία του υποχώρησε μπροστά στο μεγάλο ενδιαφέρον και στην αγάπη του για εκείνους για τους οποίους με τη δύναμη του Θεού είχε κάνει τόσα πολλά. Ο Κύριος άκουσε τις ικεσίες του και απάντησε στην αφίλαυτη προσευχή του. Ο Θεός είχε δοκιμάσει το δούλο Του. Είχε δοκιμάσει την αφοσίωση και την αγάπη του για τον παραστρατημένο, αχάριστο εκείνο λαό, και με γενναιοψυχία ο Μωυσής είχε υποστεί τη δοκιμασία. Το ενδιαφέρον Του για τον Ισραήλ δεν προερχόταν από φίλαυτα ελατήρια. Η ευημερία του εκλεκτού λαού του Θεού τού ήταν πολυτιμότερη από την προσωπική τιμή του, πολυτιμότερη από του να γίνει πατέρας ενός ισχυρού έθνους. Ο Θεός ευαρεστήθηκε από την πιστότητά του, από την απλότητα της καρδιάς του, από την ακεραιότητά του, και του ανέθεσε, σαν σε πιστό βοσκό, το μεγάλο καθήκον να οδηγήσει τον Ισραήλ στη Γη της Επαγγελίας.» Ε. Χουάιτ, Π.Π. σ. 297,298.

`Σκεψη: Τι μας δείχνει αυτή η ιστορία για το πώς πρέπει να αντιμετωπίζουμε αυτούς που σφάλλουν;`