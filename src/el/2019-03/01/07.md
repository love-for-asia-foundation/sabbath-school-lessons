---
title: 'Περαιτέρω Μελέτη'
date: 05/07/2019
---

Διαβάστε Ε. Χουάιτ, Π.Π. σ. 13-22.

«‘‘Ο Θεός είναι αγάπη.’’ Η φύση Του, ο νόμος Του είναι αγάπη. Η αγάπη ήταν πάντοτε και πάντοτε θα είναι. ‘‘Ο υπέρτατος, ο κατοικών την αιωνιότητα’’, του οποίου ‘‘αι οδοί είναι αιώνιοι’’ και ‘‘εις τον oποίον δεν υπάρχει αλλοίωσις ή σκιά μεταβολής’’… Κάθε εκδήλωση της δημιουργικής δύναμης είναι έκφραση της υπέρτατης αγάπης. Η κυρίαρχη εξουσία του Θεού εξασφαλίζει πλήρη ευλογία προς όλες τις δημιουργημένες υπάρξεις» Ε. Χουάιτ, Π.Π. σ. 1.

«Εάν οι άνθρωποι έκαναν το καθήκον τους ως πιστοί διαχειριστές των αγαθών του Κυρίου τους, δεν θα υπήρχε κραυγή για ψωμί, ούτε φτωχοί, γυμνοί, άνθρωποι με ανάγκες. Είναι η απιστία των ανθρώπων που βυθίζει την ανθρωπότητα στη δυστυχία… Ο Θεός όρισε τους ανθρώπους διαχειριστές Του και δεν πρέπει να κατηγορείται για τις θλίψεις, τη δυστυχία, τη γύμνια και τις ανάγκες της ανθρωπότητας. Ο Κύριος φρόντισε να υπάρχουν αρκετές προμήθειες για όλους.» Ε. Χουάιτ, Welfare Ministry, σ. 16.

**Ερωτήσεις για συζήτηση**: 

`1.	 Δείτε προσεκτικά την παραπάνω δήλωση της Ε. Χουάιτ. Τι λέει για το ποιος ευθύνεται για τη φτώχεια που βλέπουμε; Πόσο σημαντικό είναι να είμαστε πιστοί διαχειριστές;`

`2.	 Μετά από χιλιάδες χρόνια φθοράς που προκάλεσε η αμαρτία, πώς μπορούμε ακόμη να δούμε την καλοσύνη στη Δημιουργία; Εμείς που πιστεύουμε στον Δημιουργό Θεό, πώς μπορούμε να βοηθήσουμε τους άλλους να δουν την καλοσύνη της δημιουργίας Του;`

`3.	 Πώς κατανοείτε την διαχείριση; Πώς σας βοήθησε το μάθημα αυτής της εβδομάδας να διευρύνετε την έννοια του όρου, βάση της κλήσης μας από τον Θεό;`

`4.	 Πώς θα άλλαζε η συμπεριφορά μας και η σχέση μας με τους άλλους εάν κάθε φορά που συναντούσαμε κάποιον βλέπαμε σ’ αυτόν ένα σημείο που θα μας θύμιζε ότι είναι δημιουργημένος κατ’ εικόνα Θεού και ότι ο Θεός τον αγαπάει;`

**Περίληψη**: Ο Θεός δημιούργησε έναν τέλειο και ολοκληρωμένο κόσμο, και έδωσε στους ανθρώπους, τους δημιουργημένους κατ’ εικόνα Του, την ευθύνη για τη φροντίδα της δημιουργίας Του. Αν και η αμαρτία διέλυσε τις σχέσεις που ήθελε ο Θεός να έχουμε, εξακολουθούμε να έχουμε την ευθύνη της διαχείρισης της δημιουργίας και της προστασίας των συνανθρώπων μας. Εκπληρώνοντας αυτόν τον ρόλο τιμούμε τον Θεό ως Δημιουργό μας.