---
title: 'Παρουσιαζοντας Την Επι Του Ορους Ομιλια'
date: 18/08/2019
---

Το μεγαλύτερο κήρυγμα του Ιησού – ή η συλλογή των διδασκαλιών Του – είναι η Επί του Όρους Ομιλία. Τα τρία κεφάλαια που αναφέρονται στη βασιλεία του Θεού ξεκινούν με μια διακήρυξη αξιών, τους γνωστούς σε όλους μας Μακαρισμούς. 

`Διαβάστε Ματθ. 52-16 (Δείτε επίσης Λουκ. 620). Ποια είναι τα κοινά χαρακτηριστικά αυτών των εννέα αξιών ή τύπων των ανθρώπων που ο Ιησούς αποκαλεί μακάριους;`

Μαζί με τη βαθιά πνευματική εφαρμογή αυτών των λόγων, πρέπει να δούμε και την έμπρακτη τους εφαρμογή. Ο Ιησούς αναφέρεται στην αναγνώριση της φτώχειας που υπάρχει μέσα μας και στον κόσμο. Ακόμη μίλησε για τη δικαιοσύνη, την ταπεινοφροσύνη, το έλεος, την ειρήνη και την αγνότητα της καρδιάς. Πρέπει να προσέξουμε την έμπρακτη διαφορά που αυτές οι αρετές θα κάνουν στη ζωή μας και στον κόσμο όταν τις βιώνουμε. Η εφαρμογή τους τονίζεται μέσα από την παρότρυνση του Ιησού στους μαθητές να είναι το φως και το αλάτι του κόσμου (Ματθ. 513-16). Όταν το φως και το αλάτι χρησιμοποιούνται σωστά, κάνουν τη διαφορά όπου υπάρχουν. Το αλάτι που δίνει νοστιμιά και συντηρεί τις τροφές συμβολίζει το καλό που πρέπει να κάνουμε στους γύρω μας. Παρομοίως, το φως διώχνει το σκοτάδι και αποκαλύπτει τα εμπόδια και τους κινδύνους, παρέχοντας ασφάλεια στο σπίτι ή στην πόλη και προσφέροντας καθοδήγηση ακόμη και σε εκείνους που βρίσκονται πιο μακριά. Σχετικά με το φως που κάνει τη διαφορά σε μία σκοτεινή νύχτα, ο Ιησούς είπε, «Ούτως ας λάμψη το φως σας έμπροσθεν των ανθρώπων, διά να ίδωσι τα καλά σας έργα και δοξάσωσι τον Πατέρα σας τον εν τοις ουρανοίς» (Ματθ. 516).

Και τα δύο σύμβολα, το αλάτι και το φως, δείχνουν την ευθύνη μας ως μαθητές να επηρεάσουμε και να βελτιώσουμε τη ζωή των γύρω μας. Είμαστε αλάτι και φως όταν πενθούμε ανάλογα, έχουμε καθαρή καρδιά, εκδηλώνουμε ταπεινοφροσύνη, δείχνουμε έλεος, είμαστε ειρηνοποιοί, και υπομένουμε την καταπίεση. Έτσι, ο Ιησούς ξεκινά την ομιλία Του με την έκκληση να ενσωματώσουμε αυτές τις «υποτιμημένες αξίες» της βασιλείας Του.

`Σκεψη: Με ποιον τρόπο η τοπική σας εκκλησία είναι το φως και το αλάτι στην τοπική σας κοινωνία; Έχει βελτιωθεί η κοινωνία σας από την παρουσία της εκκλησίας; Εάν έλειπε η εκκλησία από την κοινωνία, θα υπήρχε διαφορά;`