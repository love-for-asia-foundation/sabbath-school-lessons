---
title: 'Ο Πλουσιος Και Ο Φτωχος Λαζαρος'
date: 21/08/2019
---

Στην παραβολή του πλουσίου και του Λαζάρου (Λουκ. 1619-31), ο Ιησούς αντιπαραθέτει τη ζωή δύο ανδρών – ενός πλούσιου και ενός υπερβολικά φτωχού. Εκείνη την εποχή συνηθιζόταν οι φτωχοί να ζητιανεύουν έξω από τα σπίτια των πλουσίων. Υπήρχε η προσδοκία ότι οι πλούσιοι θα ήταν γενναιόδωροι και θα έδιναν λίγα από τα πλούτη τους για να ανακουφίσουν τη θλίψη τους. Σ’ αυτήν την παραβολή όμως, ο πλούσιος «αδιαφορούσε εγωιστικά για τις ανάγκες του δοκιμαζόμενου αδερφού του» Ε. Χουάιτ, Λ.Ζ. σ.200. Στη ζωή, η κατάστασή τους δεν άλλαξε, αλλά στο θάνατο, μετά την κρίση του Θεού, οι θέσεις τους αντιστράφηκαν.  

`Συγκρίνετε Λουκ. 1619-31 με 1213-21. Ποιες είναι οι ομοιότητες και οι διαφορές σ’ αυτές τις δύο ιστορίες; Τι μας διδάσκουν;`

Πουθενά δεν αναφέρεται ότι οι δύο αυτοί άνδρες πλούτισαν χρησιμοποιώντας άνομα μέσα. Πιθανόν και οι δύο να ήταν σκληρά εργαζόμενοι, καλοί διαχειριστές, και ευλογημένοι από τον Θεό. Αλλά όπως φαίνεται κάτι πήγε στραβά στη συμπεριφορά τους προς τη ζωή, τον Θεό, τα χρήματα και τους συνανθρώπους τους, γεγονός που τους επέφερε αιώνιο κόστος. Χρησιμοποιώντας ο Ιησούς μία δημοφιλή άποψη της εποχής Του για την μετά θάνατον ζωή, με την παραβολή του πλουσίου και του Λαζάρου, μας διδάσκει ότι οι επιλογές που κάνουμε στη ζωή μας επηρεάζουν το μέλλον μας. Το πώς ανταποκρινόμαστε σε εκείνους που αποζητούν και χρειάζονται τη βοήθειά μας είναι ένας τρόπος εκδήλωσης των επιλογών και των προτεραιοτήτων μας. Όπως επισημαίνει και ο «Αβραάμ» στον πλούσιο, η Αγία Γραφή παρέχει αρκετές οδηγίες για την καλύτερη επιλογή: «Έχουσι τον Μωϋσήν και τους προφήτας• ας ακούσωσιν αυτούς» (Λουκ. 1629). Ο Ιησούς δίδαξε ότι οι πειρασμοί που φέρνουν τα πλούτη όταν – είτε τα έχουμε, τα κρατάμε ή τα αποζητάμε – μπορούν να μας απομακρύνουν από τη βασιλεία Του, από τους άλλους και να μας κάνουν εγωκεντρικούς και αυτοδύναμους. Ο Ιησούς μας καλεί να ζητάμε πρώτα τη βασιλεία Του και να μοιραζόμαστε τις ευλογίες που λαμβάνουμε με τους γύρω μας, ιδιαίτερα με εκείνους που έχουν ανάγκη. 

`Σκεψη: Όποια και είναι η οικονομική σας κατάσταση, πώς μπορείτε να είστε προσεκτικοί ώστε να μην αφήσετε τα χρήματα ή την αγάπη γι’ αυτά να αλλάξουν το σημείο εστίασης που οι Χριστιανοί πρέπει να έχουμε στη ζωή;`