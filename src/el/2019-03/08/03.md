---
title: 'Νικωντας Το Κακο Με Το Καλο'
date: 19/08/2019
---

Όταν σκεφτόμαστε τη διδασκαλία του Ιησού αξίζει να έχουμε υπόψη το ακροατήριο στο οποίο απευθυνόταν και τις συνθήκες στις οποίες ζούσαν. Ο Ιησούς έλκυε κοντά Του πλήθη από τις περιοχές που είχε διακονίσει (Ματθ. 425, 51). Οι περισσότεροι ήταν απλοί άνθρωποι, υποτελείς της Ρωμαϊκής Αυτοκρατορίας, κάποιοι όμως κατείχαν υψηλά κοινωνικές θέσεις στον πολιτικό και θρησκευτικό τομέα. Η ζωή των απλών ανθρώπων ήταν δύσκολη. Είχαν λίγες επιλογές για τη ζωή τους, υπόκειντο σε βαριά φορολογία και καταπιέζονταν από τις θρησκευτικές παραδόσεις. Ο Ιησούς ήθελε μέσα από τις διδασκαλίες Του να τους προσφέρει έναν καλύτερο τρόπο ζωής ώστε να μπορέσουν να ζήσουν με αξιοπρέπεια και θάρρος, ανεξαρτήτου καταστάσεων. Ένα παράδειγμα βρίσκουμε στο Ματθ. 538-48. Οι εντολές, «όστις σε ραπίση εις την δεξιάν σου σιαγόνα, στρέψον εις αυτόν και την άλλην», «άφες εις αυτόν και το ιμάτιον», και «αν σε αγγαρεύση τις μίλιον εν, ύπαγε μετ' αυτού δύο», έχουν γίνει κοινότυπες. Αυτή όμως η εξοικείωση διαστρέφει τις ριζοσπαστικές πράξεις και συμπεριφορές που ο Ιησούς διδάσκει εδώ. Οι περιπτώσεις που ο Ιησούς περιέγραψε ήταν βιώματα των περισσοτέρων ακροατών Του. Συχνά δέχονταν βίαιες επιθέσεις από τους ανωτέρους ή τους κυρίους τους. Πολλές φορές χρεώνονταν και έχαναν την περιουσία τους από τους κυρίους τους. Συχνά οι Ρωμαίοι στρατιώτες τους υπέβαλαν σε εξαναγκαστικές εργασίες. Ο Ιησούς δίδαξε στο λαό να ανταποκρίνονται με ακεραιότητα, να φέρονται στους δυνάστες τους καλύτερα από ό,τι τους αξίζει, ώστε με αυτόν τον τρόπο να επαναφέρουν την χαμένη ανθρωπιά τους. Αν και οι δυνάστες προσπαθούσαν να ασκήσουν εξουσία, ο λαός είχε την ελευθερία να επιλέξει το πώς θα ανταποκριθεί. Αντισταθμίζοντας τη βία ανταποκρινόμενοι γενναιόδωρα, εξέθεταν το κακό της καταπίεσης και της αδικίας που γινόταν.  

`Σύγκρινε Ματθ. 538-48 με Ρωμ. 1220,21. Πώς πρέπει να εφαρμόσουμε αυτές τις ριζοσπαστικές αρχές στη ζωή μας;`

`Σκεψη: Ο Ιησούς αναφέρθηκε συνοπτικά σε όλο το νόμο και τους προφήτες – τα ιερά γραπτά της Παλαιάς Διαθήκης – με την αρχή του Χρυσού Κανόνα: «Λοιπόν πάντα όσα αν θέλητε να κάμνωσιν εις εσάς οι άνθρωποι, ούτω και σεις κάμνετε εις αυτούς• διότι ούτος είναι ο νόμος και οι προφήται» (Ματθ. 712). Πώς μπορείτε να εκπληρώσετε αυτήν την εντολή, ανεξαρτήτου κόστους;`