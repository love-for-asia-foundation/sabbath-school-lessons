---
title: 'Ο Καλος Σαμαρειτης'
date: 20/08/2019
---

`Διαβάστε Λουκ. 1025-27. Ο νομικός που ρώτησε τον Ιησού αναφέρθηκε συνοπτικά στις εντολές που οδηγούν σε μία ζωή αποδεκτή από τον Θεό. Πώς συνδέονται αυτές οι εντολές;`

Στις ερωτήσεις που Του απηύθυναν πολλές φορές ο Ιησούς κατέληγε σε ένα συμπέρασμα διαφορετικό από αυτό που ο ερωτών αναζητούσε. Όσον αφορά την εντολή στο Λευιτ. 1918, «θέλεις αγαπά τον πλησίον σου ως σεαυτόν», φαίνεται ότι οι πνευματικοί διδάσκαλοι της εποχής Του αφιέρωναν πολύ χρόνο και ενέργεια όσον αφορά την αρχή του «πλησίον». Ο Ιησούς είχε ήδη προσπαθήσει να επεκτείνει την έννοια του όρου στους ακολούθους Του και τους προέτρεπε να κάνουν καλό σε όλους: «Εγώ όμως σας λέγω, Αγαπάτε τους εχθρούς σας, ευλογείτε εκείνους, οίτινες σας καταρώνται, ευεργετείτε εκείνους, οίτινες σας μισούσι, και προσεύχεσθε υπέρ εκείνων, οίτινες σας βλάπτουσι και σας κατατρέχουσι, διά να γείνητε υιοί του Πατρός σας του εν τοις ουρανοίς, διότι αυτός ανατέλλει τον ήλιον αυτού επί πονηρούς και αγαθούς και βρέχει επί δικαίους και αδίκους» (Ματθ. 544,45). Όταν όμως ένας νομικός προσπάθησε να δοκιμάσει τον Ιησού, βρέθηκε αντιμέτωπος με την πολυσυζητημένο ερώτημα: «Τις είναι ο πλησίον μου;» (Λουκ. 10:29). Ο Ιησούς απάντησε με την ιστορία του καλού Σαμαρείτη, όχι όμως για να ερμηνεύσει τον όρο «πλησίον». Απεναντίας, ο Ιησούς είπε, «Ύπαγε και συ, κάμνε ομοίως» (Λουκ. 1036,37).

`Διαβάστε Λουκ. 1030-37. Ποια η σημασία της αντιπαραβολής που κάνει ο Ιησούς μεταξύ των χαρακτήρων που βλέπουν τον τραυματισμένο άνδρα;`

Ως συνήθως, η σκληρή κριτική του Ιησού στόχευε εκείνους που ισχυρίζονταν ότι ήταν πνευματικοί αλλά αδιαφορούσαν για τη θλίψη των άλλων. «Με την ιστορία του καλού Σαμαρείτη ο Χριστός εξηγεί την ουσία της πραγματικής θρησκείας. Δείχνει ότι αυτή δεν συνιστάται από συστήματα, σύμβολα πίστης και ιεροτελεστίες, αλλά από την εφαρμογή έργων αγάπης, από το να κάνουμε το μεγαλύτερο καλό στους άλλους, από αυτή τη γνήσια καλοσύνη.» Ε. Χουάιτ, Ζ.Χ. σ. 469.

Μέσα από την εξιστόρησή Του, ο Ιησούς στρέφει την προσοχή σε έναν ξένο, κάποιον που θεωρείτο άπιστος, για να δείξει ποια είναι η κλήση του Θεού σε όλους όσους ισχυρίζονται ότι είναι ακόλουθοί Του. Όταν πηγαίνουμε στον Ιησού με το ερώτημα τι να κάνουμε για να κληρονομήσουμε αιώνια ζωή, Εκείνος μας δίνει την εντολή να γίνουμε ο πλησίον σε όποιον έχει ανάγκη.