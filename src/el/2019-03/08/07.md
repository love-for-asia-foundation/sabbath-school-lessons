---
title: 'Περαιτέρω Μελέτη'
date: 23/08/2019
---

Διαβάστε Ε. Χουάιτ, Ζ.Χ. σ. 469-476, 611-616, Λ.Ζ. σ. 295-306

«Ο Χριστός γκρεμίζει το μεσότοιχο του φραγμού, την εγωκεντρική αγάπη, τη διασπαστική προκατάληψη της εθνικότητας, και διδάσκει την αγάπη που αγκαλιάζει ολόκληρη την ανθρώπινη οικογένεια. Βγάζει τους ανθρώπους έξω από το στενό κύκλο που χαράζει η φι-λαυτία τους. Καταργεί όλες τις διαχωριστικές γραμμές και τις επίπλαστες κοινωνικές διακρίσεις. Δεν κάνει καμιά εξαίρεση ανάμεσα σε γνωστούς και αγνώστους, ανάμεσα σε φίλους και εχθρούς. Μας διδάσκει να θεωρούμε πλησίον μας κάθε ψυχή που έχει κάποια ανάγκη, και αγρό εργασίας μας ολόκληρο τον κόσμο.» Ε. Χουάιτ, Ε.Ο.Ο. σ. 55,56

«Ο χρυσός κανόνας αποτελεί τον ιδανικό κανόνα της Χριστιανοσύνης. Κάθε τι λιγότερο από αυτό, είναι απάτη. Θρησκεία που οδηγεί τους ανθρώπους να υποτιμούν τους ομοίους τους, τους οποίους ο Χριστός τίμησε σε σημείο να θυσιασθεί γι’ αυτούς, θρησκεία που μας κάνει αδιάφορους απέναντι στις ανθρώπινες ανάγκες, στις συμφορές ή στα δικαιώματα, είναι νόθος θρησκεία. Όταν καταφρονούμε τα δικαιώματα των φτωχών, των αναξιοπαθούντων και των δυστυχών αμαρτωλών, προδίδουμε το Χριστό. Ο λόγος για τον οποίο ο Χριστιανισμός ασκεί τόσο περιορισμένη επιρροή στον κόσμο, είναι ότι αυτοί που φέρνουν το όνομα του Χριστού, αρνούνται με τον τρόπο της ζωής τους το χαρακτήρα του Χριστού.» σ. 165.

**Ερωτήσεις για συζήτηση**

`1.	 Από τις περικοπές που μελετήσαμε αυτήν την εβδομάδα, ποια είναι η αγαπημένη σας και γιατί;`

`2.	 Η Ε. Χουάιτ έγραψε ότι η θρησκεία που, «μας κάνει αδιάφορους απέναντι στις ανθρώπινες ανάγκες, στις συμφορές ή στα δικαιώματα, είναι νόθος θρησκεία.» Γιατί πρέπει να είμαστε προσεκτικοί μην πέσουμε στην παγίδα του ότι επειδή έχουμε την «αλήθεια» τίποτε άλλο δεν έχει σημασία;`

`3.	 Πώς τα εδάφια που μελετήσαμε την Πέμπτη μας δείχνουν τι άλλο συμπεριλαμβάνει η «αλήθεια»;`

**Περίληψη**: Μέσα από τις διδασκαλίες του Ιησού βλέπουμε ότι οι πολίτες και οι υπήκοοι της βασιλείας του Θεού έχουν διαφορετικό τρόπο ζωής. Βασισμένος στα Γραπτά της Παλαιάς Διαθήκης, ο Ιησούς διεύρυνε την έννοια της φροντίδας των φτωχών και εστίασε στο ότι οι ακόλουθοί Του εκδηλώνουν ευσπλαχνία και έλεος καθώς περιμένουν την επιστροφή Του.