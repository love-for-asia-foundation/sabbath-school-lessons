---
title: 'Εις Ενα Τουτων Των Ελαχιστων'
date: 22/08/2019
---

Οι μαθητές ρώτησαν τον Ιησού για την καταστροφή του ναού στην Ιερουσαλήμ και τον καιρό της Δευτέρας Παρουσίας Του (Ματθ. 241-3). Και αυτήν τη φορά ο Ιησούς έδωσε μία διαφορετική απάντηση από την αναμενόμενη, στην ομιλία Του στο Ματθ. 24:και 25. Το συμπέρασμα της εκτεταμένης απάντησης του Ιησού έχει να κάνει με σίτιση στους πεινασμένους, δωρεά νερού στους διψασμένους, φιλοξενία στους ξένους, ένδυση στους άπορους, φροντίδα στους αρρώστους και επίσκεψη στους φυλακισμένους. Τους διαβεβαίωσε, «Αληθώς σας λέγω, καθ' όσον εκάμετε εις ένα τούτων των αδελφών μου των ελαχίστων, εις εμέ εκάμετε», «Αληθώς σας λέγω, καθ' όσον δεν εκάμετε εις ένα τούτων των ελαχίστων, ουδέ εις εμέ εκάμετε» (Ματθ. 2540,45).

Η διαβεβαίωση αυτή συνδέεται με τις ερωτήσεις που Του απηύθυναν στην αρχή, καθώς απεικονίζει την τελική κρίση. Στο Ματθ. 24:ο Ιησούς έδωσε πιο άμεσες απαντήσεις στις ερωτήσεις των μαθητών δίνοντάς τους σημεία και προειδοποιήσεις για την καταστροφή της Ιερουσαλήμ και το τέλος του κόσμου, εστίασε όμως και στην ανάγκη να «αγρυπνούν» και να ζουν με την ελπίδα της υπόσχεσης της Δεύτερης Έλευσής Του. Με την παραβολή των δέκα παρθένων, στο πρώτο μέρος του Ματθ. 25, τονίζεται η ανάγκη προετοιμασίας για την απρόσμενη ή καθυστερημένη επιστροφή. Η ιστορία των τριών δούλων δείχνει την ανάγκη για καλό και παραγωγικό τρόπο ζωής κατά τη διάρκεια της αναμονής, ενώ η παραβολή των προβάτων και των κριών αναφέρεται πιο συγκεκριμένα στα έργα που πρέπει να απασχολούν τον λαό του Θεού.

`Διαβάστε Ματθ. 2531-46. Τι λέει εδώ ο Ιησούς; Γιατί αυτό δεν είναι σωτηρία εξ έργων; Τι μας διδάσκουν τα λόγια Του για το τι πραγματικά σημαίνει να έχει κανείς σώζουσα πίστη;`

Η δήλωση του Ιησού ότι όταν υπηρετούμε τους άλλους, στην πραγματικότητα υπηρετούμε Εκείνον, πρέπει να μεταμορφώσει τις σχέσεις και συμπεριφορές μας. Φανταστείτε να είχατε τη δυνατότητα να προσκαλέσετε τον Ιησού σε γεύμα, να Τον επισκεφτείτε στο νοσοκομείο ή στη φυλακή. Ο Ιησούς λέει ότι αυτό κάνουμε όταν υπηρετούμε τους συνανθρώπους μας. Τι σπουδαία ευκαιρία μας δίνει μ’ αυτόν τον τρόπο!

`Σκεψη: Προσευχηθείτε και διαβάστε τα λόγια του Ιησού στα παραπάνω εδάφια. Πώς κατανοούμε την ιδέα ότι εξομοιώνει τον εαυτό Του με τους πεινασμένους, τους γυμνούς και τους φυλακισμένους; Τι μεγάλη ευθύνη μας θέτει, και πώς πρέπει να ζούμε;`