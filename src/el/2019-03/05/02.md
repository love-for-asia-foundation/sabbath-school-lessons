---
title: 'Η Επαναλαμβανομενη Εκκληση Για Δικαιοσυνη'
date: 28/07/2019
---

Παρά το ξεκάθαρο και λεπτομερές σχέδιο του Θεού για τους Ισραηλίτες, ο λαός σπάνια ζούσε σύμφωνα με την κλήση του. Μετά από μερικές γενιές αφότου εγκαταστάθηκαν στη γη, ζήτησαν από τον προφήτη και κριτή Σαμουήλ να ορίσει βασιλιά για το έθνος, «καθώς έχουσι πάντα τα έθνη» (Α’Σαμ. 85).

`Διαβάστε Α’ Σαμ. 810-18. Για ποιο πράγμα τους προειδοποίησε ο Σαμουήλ όταν του ζήτησαν βασιλιά;`

Ο Σαμουήλ κατάλαβε πως αυτό ήταν το πρώτο βήμα στο να ακολουθήσουν τις συνήθειες των άλλων εθνών. Παρότι ο Σαμουήλ προσπαθούσε να συμβουλεύει τον Σαούλ, τον πρώτο βασιλιά, σύντομα η προφητεία του εκπληρώθηκε. Ακόμη και στα χρυσά χρόνια της βασιλείας του Ισραήλ, ούτε ο Δαβίδ και ο Σολομώντας κατάφεραν να ξεφύγουν από τους πειρασμούς, τη διαφθορά και τις ακρότητες της εξουσίας. Κατά τη διάρκεια της βασιλείας του Ισραήλ και του Ιούδα, ο Θεός έστελνε τους προφήτες να μεταφέρουν το θέλημά Του και να θυμίσουν στους ηγέτες και στο λαό τις ευθύνες τους προς τα ξεχασμένα μέλη της κοινωνίας. Στα γραπτά των προφητών βλέπουμε συνεχώς να επαναλαμβάνεται η έκκληση να πράττουν το σωστό και να αποδίδουν δικαιοσύνη. Καθώς αντιμετώπιζαν την απιστία του λαού Ισραήλ και των ηγετών του, οι προφήτες ήταν η φωνή εκείνων που δεν μπορούσαν να μιλήσουν, εκείνων που επλήγησαν περισσότερο από την παράβαση του θελήματος του Θεού. Σχολιάζοντας τον ζήλο των προφητών της Παλαιάς Διαθήκης, ο Abraham Joshua Heschel, αντιπαραθέτει το δικό μας εφησυχασμό με τη δική τους έντονη έκκληση για δικαιοσύνη: «Τα πράγματα που προξενούσαν φρίκη στους προφήτες είναι καθημερινά περιστατικά του κόσμου… Η αντίδρασή τους στην αδικία μπορεί να φαίνεται σε εμάς ως υστερία. Γινόμαστε συνεχώς μάρτυρες της αδικίας, βλέπουμε την υποκρισία, το ψέμα, την προσβολή, τη δυστυχία, σπανίως όμως αγανακτούμε. Για τους προφήτες ακόμη και η μικρή αδικία θεωρούνταν σημαντική.» The Prophets, σ.3,4. Οι προφήτες μας δίνουν μία εικόνα του τι βρίσκεται στην καρδιά και στη σκέψη του Θεού. Μιλώντας εκ μέρους Του, μας βοηθάνε να δούμε την αδικία και την θλίψη του κόσμου μέσα από τα δακρυσμένα μάτια του Θεού. Ο ζήλος όμως αυτός είναι έναν κάλεσμα για δράση. Καλούμαστε να συνεργαστούμε με τον Θεό στο να ανακουφίσουμε τους καταδυναστευμένους.

`Σκεψη: Πώς η επιθυμία μας να γίνουμε «σαν τα άλλα έθνη» μπορεί να κάνει κακό σε εμάς και στους άλλους; `