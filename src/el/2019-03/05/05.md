---
title: Ιεζεκιηλ
date: 31/07/2019
---

Εάν ρωτούσαμε μία ομάδα Χριστιανών για τις αμαρτίες των Σοδόμων, το πιο πιθανό είναι να ακούγαμε μία περιγραφή διαφόρων σεξουαλικών αμαρτιών και άλλων αισχροτήτων. Άλλωστε στη Γέν. 191-13 δίνεται η περιγραφή μιας αρρωστημένης κοινωνίας προς καταστροφή. Ωστόσο, η απάντηση είναι πιο σύνθετη από αυτή που νομίζουμε. Σκεφτείτε την περιγραφή του Ιεζεκιήλ, «Ιδού, αύτη ήτο η ανομία της αδελφής σου Σοδόμων, υπερηφανία, πλησμονή άρτου και αφθονία τρυφηλότητος, αυτής και των θυγατέρων αυτής• τον πτωχόν δε και τον ενδεή δεν εβοήθει» (Ιεζ. 1649). Ο Κύριος ασφαλώς δεν επρόκειτο να αγνοήσει τα άλλα αμαρτήματα της πόλης, ωστόσο, ο Ιεζεκιήλ εδώ εστιάζει στην οικονομική αδικία και στην έλλειψη πρόνοιας σε όσους έχουν ανάγκη. 

Μήπως στα μάτια του Θεού οι οικονομικές αμαρτίες είναι εξίσου βδελυρές με τις σεξουαλικές; Αν και μεταγενέστερος του Αμώς, του Μιχαία και του Ησαΐα, οι πρώτες προφητείες του Ιεζεκιήλ περιέχουν παρόμοια προειδοποίηση για την επερχόμενη καταστροφή. Ωστόσο, μετά την πτώση της Ιερουσαλήμ από τους Βαβυλωνίους και την αιχμαλωσία του λαού, ο Ιεζεκιήλ εστιάζει στις υποσχέσεις του Θεού για αποκατάσταση.

`Διαβάστε Ιεζ. 342-4, 7-16. Συγκρίνετε την αξιολόγηση του Θεού για τη διεφθαρμένη ηγεσία του Ισραήλ με τη δική Του καθοδήγηση ως βοσκός. Πώς η συμπεριφορά τους στο «αδύναμο» πρόβατο έρχεται σε αντίθεση με τις δικές Του μεθόδους;`

Όσο κακοί κι αν ήταν, ώστε να συγκριθούν με τα Σόδομα, ο Κύριος τούς πλησιάζει με την ελπίδα να αφήσουν την κακία. Στο ανανεωμένο σχέδιο του Θεού για το λαό Του, θα επέστρεφαν στη γη τους, η Ιερουσαλήμ θα ανοικοδομούταν, το ίδιο και ο ναός. Οι γιορτές που τους έδωσε ο Θεός θα εορτάζονταν ξανά και η γη για μία ακόμη φορά θα κατανεμόταν σε ίσα μέρη (Ιεζ. 4713 - 4829). Είναι προφανές ότι στην πρόθεση του Θεού ήταν το σχέδιό Του για το λαό, όπως το έδωσε στον Μωυσή μετά την έξοδο από την Αίγυπτο, να έμπαινε ξανά σε εφαρμογή μετά την επιστροφή του λαού Του από την αιχμαλωσία. Σ’ αυτό συμπεριλαμβανόταν και το ενδιαφέρον Του για τα αδύναμα και περιθωριοποιημένα μέλη της κοινωνίας. 

`Σκεψη: Πόσο σημαντικό είναι για εσάς το ότι ο Θεός δίνει δεύτερες - και όχι μόνο -  ευκαιρίες, ακόμη και στο λαό Του που έσφαλλε μετά την ευκαιρία που τους δόθηκε να κάνουν καλύτερες επιλογές;`