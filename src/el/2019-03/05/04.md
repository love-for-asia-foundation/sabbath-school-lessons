---
title: Μιχαιας
date: 30/07/2019
---

`Διαβάστε Μιχ. 68. Πώς μπορείτε να εφαρμόσετε αυτά τα λόγια;`

Το Μιχ. 68 είναι ίσως από τα πιο γνωστά εδάφια της Αγίας Γραφής. Ωστόσο, όπως γίνεται και με άλλα γνωστά εδάφια υπάρχει ο κίνδυνος να τα χρησιμοποιούμε χωρίς να έχουμε κατανοήσει όσο θα έπρεπε το μήνυμά τους.

`Διαβάστε Μιχ. 28-11 και 38-12. Τι έκαναν εκείνη την εποχή που ο Μιχαίας καταδίκασε;`

Κατά τη βασιλεία του Άχαζ στον Ιούδα, ο λαός οδηγήθηκε σε ένα ιδιαίτερα χαμηλό πνευματικά επίπεδο στην ιστορία του έθνους. Η ειδωλολατρία και οι διάφορες δαιμονικές τελετές αυξάνονταν. Την ίδια στιγμή, όπως ανέφεραν οι σύγχρονοι προφήτες, οι φτωχοί καταπιέζονταν και έπεφταν θύματα εκμετάλλευσης. 

Ο Μιχαίας, όπως και οι σύγχρονοί του προφήτες, μιλά για καταστροφή. Στα πρώτα τρία κεφάλαια του βιβλίου εκφράζει την οργή και τη θλίψη του Θεού για το κακό που έκανε ο λαός Του, αλλά και για την επερχόμενη καταστροφή. 

Ο Θεός όμως δεν παράτησε το λαό Του. Ακόμη και οι δυνατές φωνές και τα σκληρά μηνύματα των προφητών ήταν ενδείξεις του διαρκούς ενδιαφέροντος του Θεού για το λαό Του. Τους προειδοποιούσε επειδή τους αγαπούσε. Ήθελε να τους συγχωρήσει και να τους αποκαταστήσει. Δεν θα έμενε για πάντα οργισμένος (Μιχ. 718-20). Σε αυτά τα πλαίσια ζητά να πράττεις το δίκαιο, να αγαπάς το έλεος και να περπατάς ταπεινά. Μπορεί να ακούγεται απλό, στην εφαρμογή όμως είναι ιδιαίτερα δύσκολο, κυρίως στην κοινωνία μας. Όταν οι άλλοι επωφελούνται από την αδικία, περιγελούν το έλεος και περπατούν με υπερηφάνεια, το να πράττεις το δίκαιο, να αγαπάς το έλεος και να περπατάς ταπεινά χρειάζεται θάρρος και επιμονή. Ωστόσο, δεν θα είμαστε μόνοι, γιατί όταν ενεργούμε έτσι βαδίζουμε με τον Θεό.

`Σκεψη: Ποιος είναι ο συσχετισμός μεταξύ του να πράττω το δίκαιο, να αγαπώ το έλεος, και να περπατώ ταπεινά ενώπιον του Θεού;`