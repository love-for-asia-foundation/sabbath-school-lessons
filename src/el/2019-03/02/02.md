---
title: 'Ο Θεος Που Ακουει'
date: 07/07/2019
---

«Είδον, είδον την ταλαιπωρίαν του λαού μου του εν Αιγύπτω και ήκουσα την κραυγήν αυτών εξ αιτίας των εργοδιωκτών αυτών• διότι εγνώρισα την οδύνην αυτών» (Έξ. 37). Τετρακόσια χρόνια είναι μεγάλο διάστημα αναμονής, ιδιαίτερα όταν κατά την αναμονή υπάρχουν συνθήκες σκληρής δουλείας. Ο Θεός υποσχέθηκε ότι θα επισκεπτόταν το λαό Του και ότι θα τους έβγαζε από την Αίγυπτο, αλλά η μία γενιά μετά την άλλη χανόταν καθώς δούλευαν για τα πλούτη και τη φήμη των ειδωλολατρών δυναστών τους. Και σε όλο αυτό το διάστημα ο Θεός έμοιαζε να είναι αμέτοχος.

Αλλά ο Θεός αποκαλύφθηκε με έναν μοναδικό τρόπο. Εμφανίστηκε μέσα από μία φλεγόμενη βάτο σε έναν απρόσμενο ηγέτη, έναν φυγά πρίγκιπα και ταπεινό βοσκό με το όνομα Μωυσής. Ανέθεσε στον διστακτικό Μωυσή την αποστολή να επιστρέψει στους Ισραηλίτες στην Αίγυπτο με το μήνυμα ότι ο Θεός άκουσε και είδε την καταδυνάστευσή τους, ότι νοιάζεται πραγματικά γι’ αυτούς, και ότι θα άλλαζε δραστικά την κατάστασή τους.

`Διαβάστε Έξ. 3:16,17. Γιατί ήταν σημαντικό για τον Θεό να φανερώσει το σχέδιο Του με αυτό το συγκεκριμένο μήνυμα; Τι είναι αυτό που τραβάει την προσοχή σας στη δήλωση αυτή του Θεού;`

Ο Θεός όμως δεν σταματά εδώ. Δεν έχει απλώς ένα σχέδιο για μία καλύτερη γη, αλλά σκοπεύει να βγάλει τον λαό από την Αίγυπτο και με πολλά πλούτη. Για εκατοντάδες χρόνια συνέβαλλαν στον πλούτο της Αιγυπτιακής αυτοκρατορίας. Ο Θεός προείδε την αντίσταση του Φαραώ, διαβεβαίωσε όμως τον Μωυσή ότι οι Ισραηλίτες θα ανταμείβονταν για τα χρόνια της σκληρής δουλειάς τους, «και θέλω δώσει χάριν εις τον λαόν τούτον έμπροσθεν των Αιγυπτίων• και όταν αναχωρήτε, δεν θέλετε αναχωρήσει κενοί» (Έξ. 3:21).

Μετά τα χρόνια καταπίεσης, ο Θεός πήρε την ευκαιρία για να εδραιώσει ένα νέο είδος κοινωνίας με τους πρώην σκλάβους. Ήθελε να ζήσουν διαφορετικά και να εδραιώσουν μία κοινωνία βιώσιμη. Ήθελε αυτή η κοινωνία να είναι πρότυπο για τα γύρω έθνη, όπως ήταν ο Αβραάμ, και οι ευλογίες που λάμβαναν από τον Θεό να είναι μία ευλογία για όλον τον κόσμο. 

`Σκεψη: Πόσο σημαντικό είναι για εσάς το γεγονός ότι ο Θεός βλέπει τη θλίψη των ανθρώπων στον κόσμο και ακούει τις κραυγές τους για βοήθεια; Τι μας δείχνει αυτό για τον Θεό; Δείτε Έξ. 4:31.`