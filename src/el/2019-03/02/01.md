---
title: 'Σχεδιο Για Εναν Καλυτερο Κοσμο'
date: 06/07/2019
---

### Για τη μελέτη αυτής της εβδομάδας, διαβάστε
Έξ. 3:7, Ματθ. 22:37-40, Έξ. 22:21-23, Δευτ. 14:22-29, 26:1-11, Λευιτ. 25:9-23.

> <p>Εδαφιο μνημης</p>
> «Δεν θέλεις εκδικείσθαι ουδέ θέλεις μνησικακεί κατά των υιών του λαού σου• αλλά θέλεις αγαπά τον πλησίον σου ως σεαυτόν. Εγώ είμαι ο Κύριος.» Λευιτικόν 19:18. 

Ο Ελεήμων Θεός είχε πάντα κάποιους με τους οποίους διατηρούσε μία ιδιαίτερη σχέση. Στις ιστορίες του Ενώχ, του Νώε, του Αβραάμ, του Ισαάκ, του Ιακώβ, και άλλων, βλέπουμε την επιθυμία Του να αποκαταστήσει τη διαλυμένη σχέση με τους ανθρώπους. Αυτό όμως δεν έγινε μόνο προς όφελος των συγκεκριμένων προσώπων και των οικογενειών τους. Η σχέση τους με τον Θεό και η ευλογία τους από Αυτόν, ήταν μέρος ενός ευρύτερου σχεδίου για την αποκατάσταση των σχέσεων και την μετάδοση των ευλογιών και σε άλλους. Όπως ο Θεός είπε στον Αβραάμ, «Και θέλω σε κάμει εις έθνος μέγα• και θέλω σε ευλογήσει, και θέλω μεγαλύνει το όνομά σου• και θέλεις είσθαι εις ευλογίαν… και θέλουσιν ευλογηθή εν σοι πάσαι αι φυλαί της γης» (Γεν. 12:2,3). Καθώς εκείνος ευλογούταν, γινόταν ο ίδιος ευλογία και στους άλλους. 

Η ευλογία αυτή θα ερχόταν μέσω του λαού Ισραήλ και θα ολοκληρωνόταν με την έλευση του Μεσσία που θα ήταν απόγονος αυτού του λαού. Με τη δημιουργία του λαού Ισραήλ, ο Θεός εργαζόταν μέσω ενός ολόκληρου έθνους. Έτσι, τους έδωσε νόμους, διατάγματα, γιορτές και τελετές, ώστε μέσα από τις ευλογίες Του προς αυτούς η ζωή τους να είναι μία ευλογία για τους άλλους. Αυτή η αρχή εξακολουθεί να ισχύει και σήμερα.