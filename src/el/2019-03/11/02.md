---
title: 'Εως Ποτε Κυριε'
date: 08/09/2019
---

Σε όλη την ιστορία της Αγίας Γραφής επαναλαμβάνεται η κραυγή του λαού του Θεού για την επέμβασή Του – ιδιαίτερα εκείνων που είναι δούλοι, εξόριστοι, καταδυναστευμένοι, φτωχοί, ή υποφέρουν από κάποια άλλη αδικία ή τραγωδία. Οι σκλάβοι στην Αίγυπτο, οι αιχμάλωτοι στην Βαβυλώνα, και πολλοί άλλοι, έκραζαν στον Θεό να δει και να ακούσει τη θλίψη τους και να επανορθώσει το άδικο. Στην Αγία Γραφή βλέπουμε πολλές περιπτώσεις που ο Θεός ελευθέρωσε και αποκατέστησε τον λαό Του, και μάλιστα υπήρξαν φορές που εκδικήθηκε τους εχθρούς και δυνάστες τους. 

Αυτές όμως οι διασώσεις ήταν προσωρινές, γι’ αυτό οι προφήτες μιλούσαν συνεχώς για την τελική έκβαση του Θεού κατά την οποία θα εξαλείψει το κακό και θα ανυψώσει τους καταπατημένους. Την ίδια στιγμή, και οι προφήτες αυτοί συνέχιζαν την κραυγή, «Έως πότε, Κύριε;» Για παράδειγμα, ο άγγελος του Κυρίου ρώτησε για την εξορία των Ισραηλιτών, «Κύριε των δυνάμεων, έως πότε δεν θέλεις σπλαγχνισθή»; (Ζαχ. 112).

Οι Ψαλμοί είναι γεμάτοι θρήνους για την πασιφανή ευημερία και την καλή τύχη των ασεβών, ενώ οι δίκαιοι κακοποιούνται, γίνονται αντικείμενα εκμετάλλευσης, και είναι φτωχοί. Ο ψαλμωδός επανειλημμένα ζητά την επέμβαση του Κυρίου, και πιστεύει ότι ο κόσμος δεν είναι όπως αρχικά ο Θεός τον δημιούργησε και επιθυμούσε να είναι. Έτσι, χρησιμοποιεί την κραυγή των προφητών και των καταπιεσμένων. «Έως πότε, Κύριε;» (Ψαλμ. 943-7).

Υπό μία έννοια, η αδικία είναι δυσκολότερο ανεκτή για όσους πιστεύουν σ’ έναν δίκαιο Θεό που επιθυμεί δικαιοσύνη για τον λαό Του. Ο λαός του Θεού ανυπομονεί για δικαίωση απέναντι στο κακό που επικρατεί στον κόσμο, και η φαινομενική απραγία Του συμβάλλει στην ανυπομονησία τους. Έτσι, έχουμε τις κραυγές των προφητών, «Έως πότε, Κύριε, θέλω κράζει, και δεν θέλεις εισακούει; Θέλω βοά προς σε, Αδικία• και δεν θέλεις σώζει;» (Αββ. 12).

Μία παρόμοια κραυγή συναντάμε στην Καινή Διαθήκη, όπου η δημιουργία φαίνεται να φωνάζει στον Θεό και να ζητά την απελευθέρωση και την αναδημιουργία της (Ρωμ. 819-22). Στην Αποκ. 610 η κραυγή αυτή - «Έως πότε, Κύριε;» - ακούγεται από εκείνους που είχαν μαρτυρικό θάνατο για την πίστη τους στον Θεό. Όμως είναι η ίδια κραυγή που ζητά από τον Θεό να επέμβει προς όφελος των καταδυναστευμένων και κατατρεγμένων ανθρώπων.

`Σκεψη: Διαβάστε Λουκ. 181-8. Τι λέει ο Ιησούς για την ανταπόκριση του Θεού στις επανειλημμένες κραυγές και προσευχές του λαού Του που ζητά να ενεργήσει; Πώς συνδέεται με την ανάγκη για πίστη;`