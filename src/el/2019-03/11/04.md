---
title: 'Η Ελπιδα Της Αναστασης'
date: 10/09/2019
---

Η Χριστιανική ελπίδα για την Δευτέρα Παρουσία του Ιησού δεν είναι μόνο για ένα καλύτερο μέλλον. Για τους πρώτους Χριστιανούς, η σωματική ανάσταση του Ιησού έκανε την υπόσχεση της επιστροφής Του μία σταθερή πραγματικότητα. Εφόσον γύρισε από τους νεκρούς – γεγονός στο οποίο ήταν αυτόπτες μάρτυρες – θα επιστρέψει για να ολοκληρώσει το έργο της εξάλειψης της αμαρτίας και των συνεπειών της, καθώς και για την ανανέωση του κόσμου (Α’Κορ. 1522,23).

Για τον απόστολο Παύλο, η ανάσταση είναι το σημείο κλειδί της ελπίδας της Έλευσης. Η αξιοπιστία όλων όσων κήρυττε στηριζόταν στο μεγαλύτερο θαύμα της ιστορίας του Ιησού, «αλλ' εάν ο Χριστός δεν ανέστη, ματαία η πίστις σας» (Α’Κορ. 1517). Σκεφτείτε τα λόγια του και πόσο σημαντική είναι η ανάσταση του Ιησού γι’ αυτά που ελπίζουμε. 

`Διαβάστε Α’Κορ. 1512-19. Πώς θα εξηγούσατε σε έναν άπιστο πόσο ζωτικής σημασίας είναι η ανάσταση στην Χριστιανική ελπίδα;`

Η εικόνα του αναστημένου Ιησού μεταμόρφωσε τους πρώτους μαθητές. Όπως είδαμε, ο Ιησούς είχε αποστείλει τους μαθητές να διακηρύξουν και να θεσπίσουν τη βασιλεία του Θεού (Ματθ. 105-8), αλλά ο θάνατος του Ιησού διέλυσε το κουράγιο τους και γκρέμισε τις ελπίδες τους. Με την εντολή (Ματθ. 2818-20) που τους έδωσε ο αναστημένος Ιησούς, και με την ενδυνάμωση του Αγίου Πνεύματος (Πράξ. 21-4), άνοιξε ο δρόμος για την αλλαγή του κόσμου και την βασιλεία που ο Ιησούς εδραίωσε. Ελεύθεροι από την δύναμη και τον φόβο του θανάτου, οι πρώτοι πιστοί ζούσαν με θάρρος και έδιναν τη μαρτυρία τους για τον Ιησού Χριστό (δείτε για παράδειγμα Α’Κορ. 1530,31). Το κακό που φέρνει θάνατο είναι το ίδιο κακό που φέρνει θλίψη, αδικία, φτώχεια και καταπίεση σε όλες τις μορφές. Ωστόσο, λόγω του Ιησού και της νίκης Του επί του θανάτου, όλα αυτά μία μέρα θα τελειώσουν. «Έσχατος εχθρός καταργείται ο θάνατος» (Α’Κορ. 1526).

`Σκεψη: Στο τέλος, όποιους κι αν βοηθάμε τώρα, κάποια στιγμή όλοι θα πεθάνουν. Πώς αυτή η αλήθεια μας βοηθά να καταλάβουμε πόσο σημαντικό είναι να μιλάμε στους άλλους για την ελπίδα που μπορούν να βρουν στον θάνατο και στην ανάσταση του Ιησού;`