---
title: 'Περαιτέρω Μελέτη'
date: 13/09/2019
---

Διαβάστε Ε. Χουάιτ, Π.Α. σ. 271-282, Τ.Π.Σ. σ. 779-788.

«Όταν η φωνή του Θεού αγγέλει την απολύτρωση του λαού Του, τότε ξυπνούν μπροστά στην τρομερή πραγματικότητα αυτοί που τα έχασαν όλα στο μεγάλο αγώνα της ζωής. Όσο ήταν ακόμη καιρός, τυφλωμένοι από τις απάτες του πονηρού, εξακολουθούσαν να βρίσκουν δικαιολογίες για την αμαρτωλή πορεία τους. Οι πλούσιοι περηφανεύονταν θεωρώντας τον εαυτό τους ανώτερο από τους λιγότερο ευνοούμενους από την τύχη συνανθρώπους τους. Τα αγαθά αυτά όμως τα απέκτησαν παραβαίνοντας το νόμο του Θεού. Αδιαφόρησαν να θρέψουν τους νηστικούς, να ντύσουν τους γυμνούς, να εκτελέσουν τη δικαιοσύνη και να ενδιαφερθούν για την ελεημοσύνη… Πούλησαν την ψυχή τους ανταλάσσοντάς την με τα πλούτη και τις απολαύσεις του κόσμου, αντί να ζητήσουν να αποκτήσουν τα πνευματικά πλούτη. Το αποτέλεσμα είναι ότι η ζωή τους πήγε χαμένη, οι απολαύσεις μετατράπηκαν σε πικρία, οι θησαυροί τους σε φθορά και τα κέρδη μιας ολόκληρης ζωής εξανεμίσθηκαν μέσα σ’ ένα λεπτό.» Ε. Χουάιτ, Τ.Π.Σ. σ. 779,780.

«Η μεγάλη διαμάχη έληξε. Αμαρτία και αμαρτωλοί δεν υπάρχουν πια. Το σύμπαν είναι καθαρό. Ο ίδιος παλμός αρμονίας και χαράς δονεί την απέραντη κτίση. Κύματα φωτός, ζωής και χαράς πηγάζουν από το θρόνο του Δημιουργού των πάντων και ξεχύνονται σε όλες τις σφαίρες του άπειρου διαστήματος. Από το μικροσκοπικό πολοστημόριο, μέχρι το μεγαλύτερο πλανήτη, τα πάντα, έμψυχα και άψυχα, μέσα στην ασκίαστη ομορφιά τους και στην τέλεια χαρά τους διακηρύττουν ότι ο Θεός είναι αγάπη.» Τ.Π.Σ. σ. 808.

**Ερωτήσεις για συζήτηση**

`1.	 Πώς η μελέτη αυτής της εβδομάδας σας βοήθησε να δείτε ότι η ζωή, εδώ και τώρα, έχει σημασία; Αντιπαραβάλλετέ το με την άποψη ότι δεν πρέπει να ανησυχούμε γι’ αυτήν τη ζωή γιατί μία μέρα ο Θεός θα τα καταστρέψει όλα και θα αρχίσει ξανά. Γιατί η υπόσχεση της Νέας Γης δεν πρέπει να μας κάνει να παραμελήσουμε όσους έχουν ανάγκη; Πώς πρέπει να προσέχουμε μην χρησιμοποιούμε αυτήν την αλήθεια και εκμεταλλευτούμε άλλους;`

`2.	 Ως εκκλησία πιστεύουμε ότι οι προφητείες της Αγίας Γραφής προειδοποιούν ότι μέχρι την έλευση του Ιησού το κακό, η θλίψη, και τα προβλήματα θα ενταθούν. Όταν συμβαίνουν αυτά τα δεινά στρέφουμε την προσοχή μας στο Ματθ. 24. Πώς πρέπει να βλέπουμε όλες αυτές τις τραγωδίες σε σχέση με το Ματθ. 25;` 

**Περίληψη**: Ο Θεός δεν θα επιτρέψει να υπάρχει για πάντα το κακό. Η μεγαλύτερη ελπίδα που προσφέρει η Αγία Γραφή είναι η επιστροφή του Ιησού για να δώσει ένα τέλος στο κακό, να θεραπεύσει την αδικία και να δημιουργήσει έναν νέο κόσμο. Βασισμένη στην ανάσταση του Ιησού, η ελπίδα αυτή μεταμορφώνει το σήμερα και μας δίνει κουράγιο για την υπηρεσία μας προς τον Κύριο και τους συνανθρώπους μας καθώς αναμένουμε την επιστροφή Του.