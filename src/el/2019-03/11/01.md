---
title: 'Ζωντας Με Την Ελπιδα Της Επιστροφης'
date: 07/09/2019
---

### Για τη μελέτη αυτής της εβδομάδας, διαβάστε
Λουκ. 18:1-8, Ματθ. 24-25-κε’, Α’ Κορ. 15:12-19, Εκκλ. 8:14, 12:13,14, Αποκ. 21:1-5, 22:1-5.

> <p>Εδαφιο μνημης</p>
> «Ώστε, αδελφοί μου αγαπητοί, γίνεσθε στερεοί, αμετακίνητοι, περισσεύοντες πάντοτε εις το έργον του Κυρίου, γινώσκοντες ότι ο κόπος σας δεν είναι μάταιος εν Κυρίω.» Α’ Κορινθίους 15:58.

Ο Ιησούς ανακοίνωσε τη βασιλεία του Θεού ως παρούσα πραγματικότητα στην όποια είμαστε μέρος από σήμερα. Απέστειλε τους μαθητές Του να κάνουν αυτήν την διακήρυξη και να εγκαθιδρύσουν τη βασιλεία Του μέσα από το κήρυγμα του ευαγγελίου και την υπηρεσία στους άλλους, προσφέροντας δωρεάν όπως ακριβώς και έλαβαν δωρεάν (Ματθ. 105-8).

Ο Ιησούς όμως ήταν ξεκάθαρος ότι η βασιλεία Του ήταν διαφορετική – «δεν είναι εκ του κόσμου τούτου» (Ιωάν. 1836) – και δεν έχει έρθει ακόμη πλήρως. Με την ενσάρκωση, την διακονία, τον θάνατο και την ανάστασή Του, η βασιλεία του Θεού εγκαινιάστηκε, αλλά ο Ιησούς κοίταζε στην περίοδο όπου η βασιλεία Του θα αντικαθιστούσε τα βασίλεια του κόσμου και η κυριαρχία του Θεού θα ήταν πλήρης. 

Το όνομά μας, Αντβεντιστές – αυτοί που περιμένουν την έλευση αυτής της βασιλείας – δείχνει ότι είμαστε άνθρωποι με ελπίδα. Η ελπίδα μας όμως δεν είναι μόνο για τον νέο μελλοντικό κόσμο. Καθώς η ελπίδα μας ενατενίζει το μέλλον, αλλάζει και το παρόν. Με αυτήν την ελπίδα ζούμε το τώρα προσδοκώντας το μέλλον, και εργαζόμαστε στο να κάνουμε τώρα τη διαφορά με τρόπους που ταιριάζουν στο πώς θα είναι μια μέρα ο κόσμος που αναμένουμε.