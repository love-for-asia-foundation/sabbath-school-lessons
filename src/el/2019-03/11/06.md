---
title: 'Οχι Αλλα Δακρυα Οχι Αλλος Πονος'
date: 12/09/2019
---

`Διαβάστε Αποκ. 211-5, 221-5 και προσπαθήστε να φανταστείτε πώς θα είναι η ζωή που βλέπουμε σ’ αυτές τις περικοπές. Γιατί είναι δύσκολο να φανταστούμε μια ζωή χωρίς αμαρτία, θάνατο, πόνο και δάκρυα;`

Οι περιγραφές της Αγίας Γραφής για τη ζωή μας μετά το τέλος της αμαρτίας είναι αδιαμφισβήτητα υπέροχες και θαυμαστές, και δεν υπάρχει αμφιβολία ότι δείχνουν ένα μέρος μόνο των όσων μας περιμένουν. Τα εδάφια αυτά εστιάζουν περισσότερο στα όσα δεν θα υπάρχουν εκεί. Όταν ο κόσμος μας είναι έτσι όπως τον ξέρουμε, είναι δύσκολο να φανταστούμε τη ζωή χωρίς πόνο και θλίψη, θάνατο και φόβο, αδικία και φτώχεια. Και δεν είναι μόνο η απουσία αυτών, αλλά στην περιγραφή προστίθεται και κάτι ακόμη: «και θέλει εξαλείψει ο Θεός παν δάκρυον από των οφθαλμών αυτών» (Αποκ. 214). Το έλεος του Κυρίου για τους ανθρώπους που υπέφεραν ανά τους αιώνες και έχουν σωθεί, φτάνει στο αποκορύφωμά του. Δεν θα δώσει απλώς τέλος στη θλίψη τους, αλλά θα σκουπίσει ο Ίδιος τα δάκρυα από τα μάτια τους. Συντετριμμένοι και πληγωμένοι από μια ζωή αμαρτίας και από έναν κόσμο αδικίας και θλίψης, στο βιβλίο της Αποκάλυψης βλέπουμε την διαδικασία της θεραπείας όλων εμάς που είμαστε θύματα της αμαρτίας. Καθώς ο Ιωάννης περιγράφει το δέντρο της ζωής, εξηγεί, «τα φύλλα του δένδρου είναι εις θεραπείαν των εθνών» (Αποκ. 222). Για μία ακόμη φορά ο Θεός δείχνει κατανόηση και ευσπλαχνία γι’ αυτά που οι άνθρωποι ένιωσαν, βίωσαν, είδαν, και ακόμη και συμμετείχαν στο κακό αυτού του κόσμου. Στο σχέδιο της αναδημιουργίας του κόσμου περιλαμβάνεται η αποκατάσταση και θεραπεία μας. Μέχρι τότε προσπαθούμε να γίνουμε όλα όσα μπορούμε μέσω του Χριστού, να κάνουμε το μέρος μας, όσο μικρό κι αν είναι αυτό, να διακονούμε στους γύρω μας που χρειάζονται αυτά που τους προσφέρουμε. Ό,τι κι αν είναι αυτό – καλοσυνάτα λόγια, ζεστό γεύμα, ιατρική βοήθεια, ρούχα, συμβουλές – οτιδήποτε μπορούμε να κάνουμε με την ίδια ανιδιοτελή αγάπη που εκδήλωσε ο Ιησούς σε εμάς όσο ήταν εδώ στη γη. Φυσικά, ο κόσμος ολοένα και θα χειροτερεύει, ό,τι κι αν κάνουμε. Ο Ιησούς το ήξερε αυτό, και παρόλα αυτά δεν σταμάτησε να υπηρετεί τους άλλους, και φυσικά δεν πρέπει ούτε και εμείς να σταματήσουμε.