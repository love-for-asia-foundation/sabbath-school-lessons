---
title: 'Ενα Συγκεκριμενο Ειδος Ελπιδας'
date: 09/09/2019
---

Πολλές φορές η θρησκεία έχει κατηγορηθεί ότι τείνει να τραβά τους πιστούς μακριά από τη ζωή εδώ, προς μία καλύτερη, άλλη ζωή. Κατηγορούν το γεγονός ότι δίνεται έμφαση σε ένα άλλο βασίλειο με  αποτέλεσμα οι πιστοί να είναι πιο αμέτοχοι και να μη συμβάλλουν στον κόσμο και στην κοινωνία. Σε κάποιες περιπτώσεις, πιστοί έχουν αφήσει περιθώρια για τέτοια κατάκριση καθώς καλλιεργούν, κηρύττουν, και εφαρμόζουν τέτοιες συμπεριφορές. Έχουμε τρομερά παραδείγματα ανθρώπων στην εξουσία που λένε στους φτωχούς και καταπιεσμένους να αποδεχτούν τη θλιβερή τους κατάσταση επειδή όταν επιστρέψει ο Ιησούς όλα θα τακτοποιηθούν. Είναι αλήθεια ότι ο κόσμος μας είναι έκπτωτος, διαλυμένος, ένα τραγικό μέρος – και δεν είναι κακό να ανυπομονούμε για την μέρα που ο Θεός θα τον αποκαταστήσει και θα δώσει τέλος στην αδικία, τον πόνο, τη θλίψη, αντικαθιστώντας την υπάρχουσα αταξία με την ένδοξη και δίκαιη βασιλεία Του. Άλλωστε, χωρίς αυτήν την ελπιδοφόρα υπόσχεση, δεν έχουμε καμία ελπίδα. 

Στο κήρυγμά Του για το τέλος του κόσμου (Ματθ. 24, 25), ο Ιησούς αφιερώνει τη μισή ομιλία Του δίνοντας έμφαση στην ανάγκη για διαφυγή, φτάνοντας μάλιστα στο σημείο να πει, «αν δεν συνετέμνοντο αι ημέραι εκείναι, δεν ήθελε σωθή ουδεμία σάρξ» (Ματθ. 24:22). Όλα αυτά όμως δεν είναι τίποτε άλλο από μια εισαγωγή στην εξήγησή Του για τη σημασία των υποσχέσεων του Θεού. Εάν εστιάσουμε αποκλειστικά και μόνο στο ένα μέρος της Χριστιανικής ελπίδας, τη «διαφυγή», τότε θα χάσουμε τα βαθύτερα σημεία που εστίασε ο Ιησούς.

`Διαβάστε Ματθ. 24:και 25. Ποια είναι τα πιο σημαντικά σημεία αυτής της ομιλίας του Ιησού; Πώς θα αναφέρατε περιληπτικά τις οδηγίες του Ιησού για το πώς πρέπει να ζούμε όσο περιμένουμε την επιστροφή Του;`

Αυτά που πιστεύουμε για το μέλλον, επηρεάζουν τη ζωή μας σήμερα. Η ελπίδα μας στις υποσχέσεις του Θεού για το μέλλον και τον κόσμο μας θα πρέπει να είναι καταλύτης για την ενεργή δέσμευσή μας, η σπίθα για τη ζωή που είναι πλούσια και ουσιαστική και κάνει τη διαφορά στους άλλους.

`Σκεψη: Πώς μπορεί, και πρέπει, η ελπίδα και η υπόσχεση για την επιστροφή του Ιησού να επηρεάσει το πώς ζούμε, ιδιαίτερα όταν βοηθάμε εκείνους που έχουν ανάγκη;`