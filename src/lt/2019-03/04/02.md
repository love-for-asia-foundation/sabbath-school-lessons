---
title:  I. Psalmės – engiamųjų vilties giesmės
date:   21/07/2019
---

Jau minėjome, Dievas mato ir girdi nelaimių bei bėdų ištiktus žmones. Dažniausia psalmėse girdime raudas tų žmonių, kurie pasitiki Dievu, bet nemato teisingumo. Gali atrodyti, kad užtikrinimą dėl Dievo gerumo, teisingumo ir galios užgožia neteisybė ir priespauda, kurias patiria ar pastebi giedantieji šias psalmes.

Tačiau jos vis dar giedamos. Nei giedančiųjų gyvenimas, nei jų tikėjimas nebuvo užgožti. Vis dar yra vilties; o Dievas turi imtis veiksmų kol nevėlu, kol blogis nenugalėjo, kol engiamieji nesunaikinti blogio naštos. Tokiu būdu rašiusieji psalmes stengiasi sujungti properšą tarp jų įsitikinimų ir gyvenimo tragedijų.

`1. Perskaitykite Ps 9, 8–10. 14–21. Ar galite įsivaizduoti Dovydo, rašiusio psalmes, aplinkybes? Ar galite pajusti įtampą tarp jo tikėjimo Dievo gerumu ir jo esamo patyrimo? Kaip jūs, ištikti sunkių išmėginimų, kovojote dėl tikėjimo Dievu?`

Visose psalmėse kartojasi atsakymas į šį įtampą keliantį klausimą – gero ir teisingo Dievo teismo viltis ir pažadas. Nedorieji ir neteisingumas dabar gali atrodyti pergalingi, bet Dievas teis piktadarius ir neteisius. Jie bus nubausti, o tie, kuriems jie sukėlė skausmą ir kuriuos engė, bus atkurti ir atnaujinti.

Knygoje „Reflections on the Psalms“ Klaivas Luisas (C. S. Lewis) iš esmės stebisi susijaudinimu ir ilgesiu dėl Dievo teismo, kuris pakartotinai minimas psalmėse. Stebėdamasis, kad šiandien daugelis skaitančiųjų Raštą mano, jog teismo dera bijoti, jis apmąsto pirminį žydų požiūrį ir rašo: 
> <p></p>
> „Pagaliau bus išgirsti tūkstančiai žmonių, netekusių savo nuosavybės, nors teisybė yra jų pusėje. Aišku, jie nebijo teismo. Jie žino, kad jų byla yra nenuginčijama – jei tik ji būtų išgirsta. Kai Dievas ateis teisti, pagaliau ji bus išgirsta“ (C. S. Lewis, Reflections on the Psalms (New York: Harcourt, Brace and Company, 1958), 11 p.).

Psalmėse mes matome viltį engiamiems, net ir dabar, net esant dabartiniams kentėjimams ir nusivylimams.

`Dėl kokių priežasčių teismą turime vertinti teigiamai, užuot jo bijoję?`
