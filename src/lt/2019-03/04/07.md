---
title:  Tolesniam tyrinėjimui
date:   26/07/2019
---

**Tolesniam tyrinėjimui:**
E. Vait, Patriarchai ir Pranašai, 611–619 p.; C. S. Lewis, Reflections on the Psalms, 15–22 p.

> <p></p>
> „Dovydo psalmėse atsispindi daugybė išgyvenimų – nuo kaltės suvokimo ir savęs pasmerkimo iki giliausio tikėjimo ir tobuliausio bendravimo su Dievu. Jo gyvenimo istorija liudija, jog nuodėmė užtraukia tik gėdą ir sielvartą, tačiau Dievo meilės ir gailestingumo gelmės yra neišmatuojamos, o tikėjimas pakelia atgailaujančią sielą, suteikdamas jai teisę būti Dievo vaiku. Iš visų patikinimų, kurie pateikiami Dievo Žodyje, šis yra vienas stipriausių Dievo ištikimybės, teisingumo ir sandoros gailestingumo paliudijimas“ (E. Vait, Patriarchai ir Pranašai, 618 p.).

Kalbant apie išmintį Patarlių knygoje: 

> <p></p>
> „Tai principai, nuo kurių priklauso visuomenės gerovė – ir pasaulietinių, ir religinių bendrijų. Būtent šie pricipai apsaugo nuosavybę ir gyvybę. Už viską, kas įgalina pasitikėjimą ir bendradarbiavimą, pasaulis turi būti dėkingas Dievo Įstatymui, kuris išdėstytas Jo Žodyje ir kurio vis dar dažnai neryškias ir išsitrynusias linijas galima atsekti žmonių širdyse“ (E. Vait, Ugdymas, 158 p.).

**Klausimai aptarimui:** 

`1. Kuria prasme save laikytumėte vadovu ar užimančiu įtakos poziciją? Kaip jūs galite būti teisingumo agentas šioje jūsų gyvenimo pusėje?`

`2. Pagalvokite apie jūsų gyvenamos vietovės kultūrą ir socialines struktūras. Ką galėtumėte daryti esamoje sistemoje, kad pagerintumėte turinčiųjų poreikių dalią?`

`3. Kodėl teisingumo ir sąžiningumo principai yra itin svarbūs stiprios visuomenės kūrimui?`

`4. Nors Patarlių knygoje dėmesys sutelkiamas išminčiai, kuri užtikrina gerą gyvenimą, ką ši knyga mums sako apie tai, koks yra Dievas?`



**Santrauka:** 

Psalmių ir Patarlių knygos ypač kalba apie iššūkius gyventi ištikimai bendruose gyvenimo patyrimuose ir išbandymuose. Abi knygos pateikia įžvalgas apie Dievo viziją visuomenei ir Jo ypatingą susirūpinimą vargšais ir engiamais. Psalmių šauksmas ir patarlių išmintis yra tai, jog Dievas pastebi ir įsikiša, kad apsaugotų tuos, kurie dažnai yra pražiūrimi arba išnaudojami. Ir jei tai Dievui yra svarbu, tai taip pat turėtų būti svarbu ir mums.