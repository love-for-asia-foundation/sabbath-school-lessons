---
title:  Gailestingumas ir teisingumas psalmėse ir patarlėse
date:   20/07/2019
---

### Šios savaitės tyrinėjimui skaitykite: 
Ps 9, 8–10. 14–21; Ps 82; Ps 101; Ps 146; Pat 10, 4; Pat 13, 23. 25; Pat 30, 7–9.

> <p>Įsimintina eilutė:</p>
> „Ginkite silpnuosius ir našlaičius, saugokite vargdienių ir beturčių teises! Gelbėkite silpnuosius ir beturčius, gelbėkite juos iš nedorėlių nagų!“ (Ps 82, 3–4)

Psalmės ir Patarlės vaizduoja gyvenimo patyrimą su Dievu bendruose gyvenimo dalykuose, ne tik garbinimo ir kitokios religinės veiklos metu. Nors Patarlių knygoje yra daug praktinės išminties – nuo santykių ir šeimos iki darbštumo ir valdžios, Psalmės – tai giesmių rinkinys, apimantis įvairius jausmus ir dvasinius patyrimus nuo raudų iki džiaugsmingo gyriaus ir pan. Aišku, kad mūsų tikėjimas turėtų nulemti skirtumą kiekvienai mūsų gyvenimo pusei ir patyrimui, nes Dievui rūpi kiekviena mūsų gyvenimo pusė.

Tuo tarpu apmąstant gyvenimą šiame puolusiame pasaulyje sunku nepaisyti netinkamo elgesio, kuris paliečia žmogiškąją būseną. Tiesą sakant, neteisingumas pakartotinai apibūdinamas kaip kažkas, kas mūsų Viešpačiui rūpi ir ką Jis siekia išnaikinti. Jis yra nusivylusiųjų viltis.

Nors mes galime tik trumpai prisiliesti prie to, ką šios knygos pasakoja šia tema, galbūt ji įkvėps jus tarnauti vargšams, engiamiems ir pamirštiems, kurie yra aplink mus ir kuriems mes esame įpareigoti pagelbėti, aktyviau.
