---
title:  II. „Dieve, daryk kažką!“
date:   22/07/2019
---

`2. Perskaitykite Psalmę 82. Kokia čia yra žinia mums?`

Nepaisant Dievo jiems duotų įsakų ir taisyklių, tam tikru metu jos istorijoje Izraelio tautai nepavyko įgyvendinti šio sumanymo. Ji pernelyg lengvai tapo kaip kitos tautos, gyvenančios pagal neteisingumo ir priespaudos šabloną. Vadovai ir teisėjai rūpinosi tik savimi, o jų malonę buvo galima įsigyti už kyšį. Be juos ginančių teismų paprasti žmonės ir ypač vargšai buvo išnaudojami.

Psalmė 82 yra reakcija į tokias aplinkybes. Ji apibūdina Dievo vaidmenį kaip Aukščiausio Teisėjo, ir joje nusakomos aplinkybės, kuriomis Jis teisia vadovus ir netgi žmonių teisėjus. Ši Psalmė pabrėžia, kad atliekantieji šiuos vaidmenis visuomenėje „yra paskirti veikti kaip teisėjai“ (E. G. White, Prophets and Kings, 198 p.). Jie užima savo poziciją ir atlieka savo darbą kaip Dievo atstovai ir pavaldiniai. Psalmisto nuomone, Dievo teisingumas yra pavyzdys, kaip turi veikti žemiškas teisingumas, taip pat pateikiamas matas, pagal kurį toks teisingumas ar neteisybė – ir tie, kurie juos vykdo – bus teisiami.

Psalmė baigiama konkrečiu raginimu Dievui veikti (Ps 82, 8), įsikišti ir sustabdyti tautoje paplitusį neteisingumą. Kaip ir daugelis psalmių, ši suteikia balsą nebyliems ir engiamiems, tiems, kurių balsus nutildo neteisingos sistemos, kuriose jie gyvena ir dirba.

Psalmė 82 kreipiasi į Dievą kaip visatos ir visų tautų Aukščiausiąjį Teisėją ir suverenų Valdovą. Nėra aukštesnio teismo ar valdžios, kuriai tokį skundą galima pateikti. Patikinimas pasigirsta tada, kai žemiškieji teismai negirdi ir nepaiso vargšų ir engiamųjų raudų, kaip čia dažnai nutinka, vis dėlto išlieka galimybė prašyti pagalbos.

Tam tikru metu mūsų gyvenime mes galime tapti neteisybės aukomis, tačiau kitu atveju mes galime būti tie, kurie elgiamės neteisingai arba naudojamės neteisybe. Tokiuose tekstuose kaip Psalmė 82 mes galime įžvelgti išmintį, ar būtume engiami, ar engtume patys. Dievas taip pat susirūpinęs dėl neteisingų teisėjų, apibūdinant juos kaip savo vaikus ir norint, kad jie apsispręstų gyventi geriau (žr. Ps 82, 6). Taigi yra viltis net ir tiems, kurie yra nederamoje priespaudos pusėje, jei jie leis juos pakeisti.

