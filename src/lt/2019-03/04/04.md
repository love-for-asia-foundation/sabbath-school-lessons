---
title:  III. Karaliaus pažadai
date:   23/07/2019
---

`3. Perskaitykite Psalmę 101. Nors parašyta vadovams, kokį svarbų mokymą galime čia įžvelgti sau, kokią beužimtume poziciją gyvenime?`

Psalmė 101 yra skirta vadovams. Manoma, kad šias eilutes Dovydas užrašė pirmaisiais savo kaip Izraelio karaliaus metais. Jos netgi galėjo būti pritaikytos iš įžadų, kuriuos jis davė tuo metu, kai tapo karaliumi. Savo kaip kario patyrimais Sauliaus kariuomenėje, o vėliau kaip bėglys nuo jo, jis asmeniškai suprato, kaip iš kelio iškrypęs karalius gali pakenkti tautai ir jo šeimai. Dovydas apsisprendė būti kitokiu vadovu.

Tik nedaugelis iš mūsų gali tapti politiniais ar tautiniais vadovais, tačiau visi atliekame vaidmenis gyvenime, kai mums tenka galimybė daryti įtaką ir drąsinti kitus. Tai gali vykti mūsų darbiniame gyvenime, bendruomenės įsitraukime, šeimoje ar bažnyčioje. E. Vait komentuoja apie vieną iš šių su vadovavimu susijusių aplinkybių: „Dovydo įžadai, užrašyti Psalmėje 101, turėtų būti įžadai visų tų, kuriems tenka atsakomybė saugoti įtaką namams“ (Counsels to Parents, Teachers, and Students, 119 p.).

Atsiradus galimybei turėtume būti pasirengę pasiūlyti ir laikytis šių principų tiems, kurie užima vadovo pozicijas mūsų atžvilgiu. Ir visi mes, mūsų vadovavime ir įtakos vietoje, turime galimybę taikyti Dovydo vadovavimo principus, kad galėtume būti palaiminimas kitiems.

Dovydui pradžia yra Dievo šlovinimas už Jo ištikimybę ir teisingumą (Ps 101, 1), kas tapo pamatu viskam, ko Dovydas siekė laikytis vadovaudamas. Jis stengėsi mokytis ir pritaikyti tas pačias savybes savo gyvenime ir darbe. Norėdamas tai padaryti, jis privalėjo atsispirti pagundoms dėl piktnaudžiavimo, korupcijos ir nesąžiningumo, visi šie yra ypatingi spąstai tiems, kurie užima valdžios ir vadovavimo pozicijas.

Suvokdamas, kad geri patarėjai yra itin svarbūs padedant jam teisingai elgtis, Dovydas pasižada ieškoti patikimų patarėjų ir paskirti sąžiningus tarnautojus. Jo vadovavimą turėjo paženklinti teisingumas ir gailestingumas, net ir tarp tų, kurie dirbo su juo ir jam.

`Galbūt mes negalėsime turėti patarėjų ir tarnautojų, bet kaip mes galime pripildyti mūsų gyvenimą įtakomis, kurios padėtų mums gyventi ir vadovauti (kur galime) teisingumu ir gailestingumu dėl tų, kuriems to reikia?`
