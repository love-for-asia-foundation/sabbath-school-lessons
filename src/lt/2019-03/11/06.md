---
title:  V. Daugiau jokių ašarų ar skausmo
date:   12/09/2019
---

`5. Perskaitykite Apr 21, 1–5; 22, 1–5 ir skirkite šiek tiek laiko įsivaizduoti, koks bus gyvenimas, kaip čia parašyta. Kodėl sunku įsivaizduoti gyvenimą be nuodėmės, mirties, skausmo ir ašarų?`
														
Bibliniai mūsų gyvenimo po nuodėmės sunaikinimo aprašymai neabejotinai yra nuostabūs ir šlovingi ir, be abejonės, sunkiai atspindi tai, kas mūsų laukia. Netgi šiose eilutėse aprašymai yra beveik apie tai, ko ten nebus, o ne kas bus. Kai mums pažįstamas tik šis pasaulis, sunku įsivaizduoti gyvenimą be skausmo ir kančių, mirties ir baimės, neteisybės ir skurdo.

Daugiau nebebus ne tik šių dalykų, bet šiame aprašyme yra asmeninis prisilietimas: „Jis nušluostys kiekvieną ašarą nuo jų akių“ (Apr 21, 4). Išgelbėtųjų kontekste, Dievo užuojauta tiems, kurie kentėjo per visą žmonijos istoriją, pasiekia kulminaciją šiame viename sakinyje. Jis ne tik padaro galą jų kančioms, bet ir asmeniškai nušluosto ašaras.

Išvarginti ir sužaloti nuodėmės gyvenimo ir neteisingo bei tragiško pasaulio, Apreiškimo knygoje galime matyti išgydymo procesą visiems, kurie įvairiai nukentėjo nuo nuodėmių. Apibūdindamas gyvenimo medį Jonas paaiškina, kad „medžio lapai tinka tautoms gydyti“ (Apr 22, 2). Vėlgi Dievas parodo supratimą ir užuojautą dėl to, ką reiškė būti žmogumi, jausti, patirti, liudyti ir net dalyvauti šio pasaulio blogyje. Jo sumanymas atkurti mūsų pasaulį apima kiekvieno iš mūsų atkūrimą ir išgydymą.

Iki tol mes stengiamės būti viskuo, kuo galime, Kristuje, atlikdami mūsų vaidmenį, kad ir koks neryžtingas ir mažas jis būtų, tarnaudami tiems, kuriems reikia to, ką mes galime pasiūlyti. Nepriklausomai nuo to, kas tai būtų – malonūs žodžiai, šiltas maistas, medicininė pagalba, dantų gydymas, drabužiai, patarimas – turime daryti tai, ką galime su tokia savęs išsižadančia ir pasiaukojančia meile, kurią, būdamas čia, parodė Jėzus.

Žinoma, nepaisant visų mūsų pastangų pasaulis tik blogės. Jėzus tai žinojo; tačiau ši tiesa nesustabdė Jo nuo tarnavimo kitiems, ir ji neturėtų sustabdyti mūsų.
