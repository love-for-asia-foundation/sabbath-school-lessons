---
title:  Tolesniam tyrinėjimui
date:   13/09/2019
---

**Tolesniam tyrinėjimui:**
E. Vait, Apaštalų darbai, 230–239 p.; Didžioji kova, 2017, 565–572 p.

> <p></p>
> „Kai Dievo balsas išvaduos Jo tautą, skausmingai praregės tie, kurie didžiojoje gyvenimo kovoje prarado viską. Kol buvo malonės laikas, jie buvo apakinti šėtono apgavysčių – tuo jie pateisina nuodėmingą savo gyvenimo būdą. Turtingieji didžiavosi savo pranašumu prieš tuos, kurie buvo mažiau privilegijuoti, – tačiau turtus jie įsigijo, pažeisdami Dievo Įstatymą. Alkano jie nepamaitino, nuogo – neaprengė, elgėsi neteisingai, nemėgo būti gailestingi. [...] Jie parsidavė už žemiškus turtus bei malonumus ir nesistengė tapti turtingi pas Dievą. Pasekmės: gyvenimas sugriautas, malonumai virto tulžimi, jų nieko neverti turtai supuvo“ (E. Vait, Didžioji kova, 2017, 565 p.).

> <p></p>
> „Didžioji kova baigėsi. Daugiau nebėra nuodėmės ir nusidėjėlių. Visata yra nesutepta. Visa neaprėpiama kūrinija pulsuoja vieningai ir džiaugsmingai. Nuo To, kuris visa sukūrė, į visas beribės erdvės sritis liejasi gyvybės, šviesos ir džiaugsmo srautas. Nuo mažiausio atomo iki didžiausio pasaulio, visi gyvi ir negyvi kūriniai savo tikruoju grožiu ir tobulu džiaugsmu skelbia, kad Dievas yra meilė“ (E. Vait, Didžioji kova, 2017, 587 p.).


**Klausimai aptarimui:** 

`1. Paaiškinkite, kaip tai, ką tyrinėjote šią savaitę, rodo, kad gyvenimas čia ir dabar yra svarbus. Palyginkite tai su kai kurių įsitikinimu, kad neturėtumėte nerimauti dėl šio gyvenimo ir šio pasaulio, nes Dievas jį sunaikins ir atkurs iš naujo. Kaip mes taip pat turėtume būti atsargūs ir nenaudoti šios tiesos dėl naujos būties pažado, kaip dingsties nesirūpinti tais, kuriems reikia pagalbos (galų gale, juk Dievas viską ištaisys)? Dar blogiau, kaip mes galime užtikrinti, kad netaptume vieni iš tų, kurie naudojosi šia tiesa išnaudodami kitus?`

`2. Atsižvelgdami į Rašto pranašystes, septintosios dienos adventistai tiki, kad blogis, bėdos ir kančios didės artinantis Jėzaus sugrįžimui. Kai įvyksta tokie dalykai, mes dažnai skaitome Mato 24? Kaip mes turėtume žiūrėti į šias tragedijas Mato 25 kontekste?`


**Santrauka:** 

Mūsų Dievas neleis blogiui tęstis amžinai. Didžioji biblinė viltis – tai Jėzaus sugrįžimas, kad būtų sunaikintas blogis, išgydyta neteisybė ir sukurtas naujas pasaulis, koks jis ir turėjo būti. Pastatyta ant Jėzaus prisikėlimo, ši viltis pakeičia šiandieną ir drąsina mus tarnavimui Dievui ir kitiems, mums laukiant Jo sugrįžimo.