---
title:  II. Konkreti viltis
date:   09/09/2019
---

Religija dažnai kritikuojama dėl polinkio atitraukti tikinčiuosius nuo gyvenimo čia ir dabar geresnio gyvenimo po mirties link. Kritika susijusi su tuo, kad dėmesys kitam pasauliui tampa šventa atitrūkimo nuo tikrovės forma, o tikintysis tampa mažiau naudingas pasauliui ir visuomenei. Kartais tikintieji pasiduoda tokiai kritikai, kartais net ugdo, pamokslauja ir praktikuoja tokį nusistatymą. 

Be to, taip pat yra baisių turinčiųjų galią pavyzdžių, kai vargšams ir engiamiems jie liepia dabar priimti jų liūdną dalią, nes, Jėzui sugrįžus, teisybė bus atkurta.

Taip, mūsų pasaulis yra puolusi, palaužta ir tragiška vieta, ir nėra blogai ar nepriderama laukti meto, kai Dievas padarys pasaulį teisingą; kai Jis panaikins neteisybę, skausmą ir liūdesį; ir kai Jis pakeis dabartinę netvarką Jo šlovinga ir teisinga karalyste. Galų gale, be šios vilties, be šio pažado mes iš tiesų neturime jokios vilties.

Savo pamoksle apie pasaulio pabaigą (žr. Mato 24 ir 25) Jėzus pirmoje jo pusėje išsamiai išdėstė būtinybę pabėgti, net sakydamas: „Ir jeigu tos dienos nebūtų sutrumpintos, neišsigelbėtų nė vienas žmogus“ (Mt 24, 22). Bet tai labiau yra įžanga į Jo paaiškinimą apie šių Dievo pažadų reikšmę. Sutelkti dėmesį vien tik ar pirmiausia į krikščioniškos vilties „pabėgimo“ pusę dėl ateities reiškia praleisti kai kurias gilesnes Jėzaus mintis.

`1. Perskaitykite Mato 24 ir 25. Kokios jums yra svarbiausios mintys iš šio Jėzaus pamokslo? Kaip jūs apibendrintumėte Jėzaus nurodymus, kaip mums gyventi laukiant Jo sugrįžimo?`
														
Su ateitimi susijęs mūsų tikėjimas turi svarbių padarinių tam, kaip mes gyvename dabar. Sveikas pasikliovimas Dievo pažadais, kurie susiję su Jo ateitimi mūsų pasauliui, turėtų tapti katalizatoriumi energingam įsitraukimui, kibirkštimi turtingam ir giliam gyvenimui, kuris nulemia skirtumą dėl kitų.

`Kaip su Jėzaus sugrįžimu susijusi viltis ir pažadas gali ir turėtų paveikti tai, kaip mes gyvename dabar, ypač pagalbos tiems, kuriems jos reikia, kontekste?`
