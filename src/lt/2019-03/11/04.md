---
title:  III. Prisikėlimo viltis 
date:   10/09/2019
---

Krikščioniška Jėzaus antrojo atėjimo viltis yra susijusi ne tik su šviesios ateities laukimu. Ankstyviems krikščionims Jėzaus Kristaus prisikėlimas kūnu suteikė Jo sugrįžimo pažadui tvirto tikrumo. Jei Jis sugebėjo grįžti iš mirusių, ką jie patys paliudijo, Jis tikrai sugrįš sunaikinti nuodėmės, jos padarinių ir atkurti pasaulio (žr. 1 Kor 15, 22–23).

Apaštalui Pauliui prisikėlimas buvo pagrindinė Advento vilties dalis. Jis buvo pasiruošęs pastatyti visko, ką jis skelbė, patikimumą ant šio vainikuojančio stebuklo pasakojime apie Jėzų: „O jei Kristus nebuvo prikeltas, tai jūsų tikėjimas tuščias“ (1 Kor 15, 17). Pagalvokite apie šiuos jo žodžius ir koks svarbus yra Kristaus prisikėlimas viskam, ko mes viliamės.

`2. Perskaitykite 1 Kor 15, 12–19. Kaip jūs paaiškintumėte susidomėjusiam netikinčiam asmeniui, kodėl prisikėlimo tiesa yra itin svarbi krikščioniškai vilčiai?`
														
Jėzaus prisikėlimo liudijimas pakeitė pirmuosius mokinius. Tyrinėjome, jog Jėzus anksčiau juos išsiuntė skelbti ir įgyvendinti Dievo karalystę (žr. Mt 10, 5–8), bet Jėzaus mirtis sudaužė jų drąsą ir sugriovė jų viltis. Vėlesnis pavedimas jiems (žr. Mt 28, 18–20), duotas prisikėlusio Jėzaus ir įgalintas Šventosios Dvasios atėjimo (žr. Apd 2, 1–4), užvedė juos ant pasaulio pakeitimo kelio ir Jėzaus įsteigtos karalystės įgyvendinimo.

Išlaisvinti iš mirties baimės galios, ankstyvieji tikintieji Jėzaus vardu gyveno ir dalijosi drąsiai (žr., pvz., 1 Kor 15, 30–31). Mirtį nešantis blogis yra tas pats blogis, kuris neša neteisybę, skurdą ir visokią priespaudą. Tačiau dėl Jėzaus ir Jo pergalės prieš mirtį visa tai vieną dieną baigsis. „Kaip paskutinis priešas bus sunaikinta mirtis“ (1 Kor 15, 26).

`Galų gale, nesvarbu, kam mes padedame dabar, visi galiausiai mirs. Ko ši žiauri tiesa mus moko apie tai, kaip svarbu, kad kiti sužinotų apie viltį, kurią jie gali rasti Jėzaus mirtyje ir prisikėlime?`
