---
title:  IV. Teismo viltis
date:   11/09/2019
---

`3. Perskaitykite Mok 8, 14. Kaip jūs matote akivaizdžią ir galingą tiesą to, kas čia parašyta?`
														
Ganėtinai sunku patirti kančias, priespaudą ir tragediją, tačiau žala ar užgaulė dar padidėja, jei minėti dalykai atrodo beprasmiai ir nepastebėti. Galimas liūdesio beprasmiškumas yra labiau nepakeliamas už pirminę naštą. Pasaulis be įrašų ar paskutiniojo teismo yra didžiausias ir žiaurus absurdas. Nestebina, kad XX a. ateistų autoriai raudojo dėl to, ką jie laikė žmogiškos būklės absurdiškumu. Nesant jokios su teisingumu, su teismu, su žalos atlyginimu susijusios vilties, mūsų pasaulis tikrai būtų absurdiškas.

Bet Mok 8, 14 rauda nėra pabaiga. Savo prieštaravimų pabaigoje Saliamonas staiga pakeičia kryptį. Tarp jo su beprasmiškumu susijusių raudų, jis iš esmės sako: luktelkite minutėlę, Dievas ruošiasi teisti, todėl viskas nėra beprasmiška; iš tikrųjų dabar viskas yra svarbu ir visi yra svarbūs.

`4. Perskaitykite Mok 12, 13–14. Ką šios eilutės mums sako apie tai, kad mūsų elgesys čia yra itin reikšmingas?`
														
Teismo vilties esmė yra tai, kas tikima apie Dievo charakterį, gyvenimą ir pasaulį, kuriame mes gyvename. Tyrinėjome, jog Raštas moko, kad mes gyvename Dievo sukurtame ir mylimame pasaulyje, bet šis pasaulis sugedo ir Dievas rengia savo planą jį atkurti, ir visa tai per Jėzaus gyvenimą ir mirtį. Dievo teismas yra esminis tam, kad Jis mūsų pasaulį pakeis į gera. Tiems, kam tenka susidurti su pasaulio nedorumų gausa, menkinamiems, tiems, su kurias žiauriai elgiamasi, engiamiems ir išnaudojamiems teismo pažadas tikrai yra gera žinia.

`Ką jums reiškia žinoti, kad vieną dieną, ir mums neįsivaizduojamu būdu, teisingumas, kurio mes itin laukiame, galų gale ateis? Kaip galime semtis vilties iš šio pažado?`
