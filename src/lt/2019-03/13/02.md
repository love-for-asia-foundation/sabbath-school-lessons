---
title:  I. Pokyčių atstovai
date:   22/09/2019
---

Pirmuose Apaštalų darbų knygos skyriuose matėme, kaip pirmieji krikščionys sukūrė kitokią bendruomenę, rūpindamiesi turinčiaisiais poreikių ir drauge stengdamiesi laimėti tuos, kurie nepriklausė bendruomenei, teikdami jiems reikiamą pagalbą ir kviesdami juos prisijungti prie to, ką Dievas tarp jų darė.

Pridurdamas prie Jėzaus palyginimo apie druską ir šviesą, Paulius naudoja daugybę metaforų, kad nusakytų bažnyčios veiksmus pasaulyje. Be kita ko, gyvenančiuosius kaip Dievo tauta jis apibūdina kaip auką (žr. Rom 12, 1), kaip Kristaus kūną (žr. 1 Kor 12, 12–20), kaip pasiuntinius (žr. 2 Kor 5, 18–20) ir kaip malonų kvapą (žr. 2 Kor 2, 14–16). Kiekvienas iš šių simbolių nusako Dievo karalystės atstovų ar pasiuntinių vaidmenį net ir dabar, netgi didžiosios kovos nuniokotame pasaulyje.

`1. Apžvelkite visų šių „atstovų“ apibūdinimus. Kuris iš jų tinkamiausiai nusako, kaip norėtumėte atstovauti Dievui ir Jo keliams jūsų bendruomenėje, ir kodėl?`
														
Su kiekvienu iš šių simbolių yra susijęs veiksmas, ne kaip priemonė įtikti Dievui, bet kaip jau Dievo per Kristaus auką priimtų žmonių, kurie atsiliepė į Dievo meilę ir malonę, būdami Jo atstovai palaužtame ir mirštančiame pasaulyje.

Tačiau jie taip pat gali būti įžvelgti dar gilesniu lygmeniu: kadangi Dievo meilė ir malonė yra Dievo karalystės esmė, mums elgiantis tokiu būdu, atspindint kitiems meilę ir malonę, mes įgyvendiname šią amžiną karalystę ir esame jos dalis, net ir dabar.

Tarptautinėje teisėje ambasada laikoma jos atstovaujamos tautos dalimi, netgi fiziškai įsteigta užsienio valstybėje, galbūt toli nuo tautos. Panašiai, Dievo karalystės įgyvendinimas leidžia pažvelgti į tą amžiną tikrovę čia ir dabar, pajausti galutinį blogio sunaikinimą. Ir taip darydami, kaip Kristaus pasiuntiniai, kaip Kristaus atstovai, mes galime patirti Jo meilės ir teisingumo realybę savo gyvenime, bažnyčioje ir gyvenime tų, kuriems siekiame tarnauti.

`Perskaitykite 2 Kor 2, 16. Kuo skiriasi dveji malonūs kvapai ir kaip mes galime žinoti, kuris iš jų esame?`
