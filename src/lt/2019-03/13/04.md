---
title:  III. Sielų laimėjimas
date:   24/09/2019
---

Kartais atrodo, kad bažnyčios diskusijos įstringa akivaizdžiame poreikyje rinktis, ar dėmesį sutelkti į socialinį darbą, ar į Evangelijos skelbimą, ar į labdarą, ar į liudijimą, ar į teisingumą, ar į evangelizaciją. Tačiau geriau suvokus kiekvieną iš šių sąvokų ir stebint Jėzaus tarnavimą, skirtumas išaiškėja ir suprantame, kad Evangelijos skelbimas ir siekimas padėti kitiems yra glaudžiai susiję.

Viename iš žinomiausių E. Vait teiginių ji tai paaiškino taip: 

> <p></p>
> „Tik Kristaus metodas užtikrins sėkmę stengiantis laimėti žmones. Gelbėtojas buvo kartu su žmonėmis kaip trokštantis jiems gero. Jis parodė savo užuojautą jiems, rūpinosi jų poreikiais ir laimėjo jų pasitikėjimą. Tada Jis juos pakviesdavo: ‘Sek Mane‘... Būtina padėti vargšams, pasirūpinti ligoniais, paguosti sielvartaujančiuosius ir liūdinčius, mokyti neišmanančiuosius, patarti nepatyrusiems. Mes turime verkti su verkiančiaisiais ir džiaugtis su besidžiaugiančiais“ (E. G. White, The Ministry of Healing, 143 p.).

Tyrinėjome, jog šie du karalystės darbai – teisingumas ir evangelizacija – buvo glaudžiai susiję ne tik Jėzaus tarnystėje, bet ir pirmame Jėzaus paliepime savo mokiniams: „Eikite ir skelbkite, jog prisiartino dangaus karalystė. Gydykite ligonius, prikelkite mirusius, apvalykite raupsuotus, išvarinėkite demonus. Dovanai gavote, dovanai ir duokite!“ (Mt 10, 7–8) Trumpai tariant, vienas iš geriausių būdų laimėti aplinkinius mūsų žinia yra pasirūpinimas jų poreikiais.

`3. Perskaitykite 1 Pt 2, 12 ir Fil 2, 15. Ką Petras ir Paulius sako apie liudijančią Dievo tautos gerų darbų galią?`
							
Platesniu Dievo gerosios žinios supratimu, evangelizacija nėra prasminga nesant uolumui dėl žmonių. Tokios eilutės kaip 1 Jn 3, 16–18 ir Jok 2, 16 pabrėžė prieštaravimą tarp Evangelijos skelbimo be jos įgyvendinimo. Geriausiu atveju evangelizacija – su išgelbėjimu, atsivertimu, pasikeitimu ir visapusiška Dievo meile susijusios geros žinios ir vilties atnešimas – yra teisingumo išraiška.

Evangelizacija ir teisingumo troškimas kyla iš Dievo meilės pražuvusiems, palaužtiems ir įskaudintiems žmonėms pripažinimo, meilės, kuri taip pat auga mūsų širdyse pagal Dievo įtaką mūsų gyvenime. Nesirenkame vieno ar kito darbo; vietoj to mes bendradarbiaujame su Dievu bendradarbiaudami su žmonėmis, rūpindamiesi tikrais jų poreikiais ir naudodami visus Dievo mums patikėtus išteklius.

`Kaip mes galime užtikrinti, kad, darydami gerus darbus kitiems, mes taip pat nepamirštame skelbti gerosios išgelbėjimo žinios?`
