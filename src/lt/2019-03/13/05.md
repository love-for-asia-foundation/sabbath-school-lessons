---
title:  IV. Malonė bažnyčioje
date:   25/09/2019
---

Jobo knygos pradžioje Dievas nurodo į Jobą ir jo ištikimybę Jam kaip Dievo gerumo Jo santykiuose su puolusia žmonija parodymą (žr. Job 1, 8). Stebina tai, kad Dievas leidžia savo reputacijai priklausyti nuo to, kaip Jo tauta gyvena žemėje. Tačiau Paulius išplėtė šį Dievo tikėjimą kai kuriais savo „šventaisiais“, įtraukdamas bažnyčios bendruomenę: „kad dabar per Bažnyčią taptų žinoma kunigaikštystėms ir valdžioms danguje daugeriopa Dievo išmintis“ (Ef 3, 10).

`4. Perskaitykite Ef 2, 19. Jūsų manymu, ką įtraukia mintis apibūdinti bažnyčios bendruomenę kaip Dievo „namiškius“? Kaip šis apibūdinimas turėtų paveikti organizuotos bažnyčios veikimą?`
							
Bet kurioje bendruomenėje ar organizacijoje, kaip pastarosios elgiasi su savo nariais, atsispindi pagrindinės tokios grupės vertybės. Bažnyčiai kaip Dievo namiškiams, Kristaus kūnui ir Dvasios bendruomenei tenka aukščiausias pašaukimas: „nes Dievas yra ne sumaišties, bet santarvės Dievas. Kaip visose šventųjų bendruomenėse“ (1 Kor 14, 33).

Teisingumo, malonės ir meilės vertybės, kaip parodo Dievo teisingumas, malonė ir meilė, turėtų valdyti viską, kas vyksta bažnyčioje. Pradedant vietinės bažnyčios bendruomenėmis iki pasaulinės bažnyčios organizacijos, šie principai turėtų būti vedlys bažnyčios vadovams, jiems vadovaujant, priimant sprendimus ir rūpinantis „mažiausiais“ bažnyčios bendruomenėje. Jais taip pat derėtų vadovautis sprendžiant ginčus, kurie kartais kyla tarp narių. Jei mes negalime elgtis sąžiningai ir oriai su jais, kaip mes tai darysime su kitais?

Ten, kur bažnyčios organizacija įdarbina žmones, ji turėtų būti dosnus darbdavys, pirmiausia brangindama žmones ir priešindamasi nesąžiningam elgesiui su nariais. Bažnyčios turėtų būti saugi vieta, visiems bažnyčios nariams darant tai, kas įmanoma, kad apsaugotų pažeidžiamus. Ir, kaip ankstyvojoje bažnyčioje, nariai turėtų būti ypač pasirengę aukoti padedant tiems bažnyčios „šeimoje“, kurie kenčia, arba kurie turi poreikių.

Jėzus tai įsakė, kad tikėjimo bendruomenė ne tik pasikeistų, bet ir parodytų jų tikėjimo tikrovę stebintiems: „Aš jums duodu naują įsakymą, kad jūs vienas kitą mylėtumėte; kaip Aš jus mylėjau, kad ir jūs taip mylėtumėte vienas kitą! Iš to visi pažins, kad esate Mano mokiniai, jei mylėsite vieni kitus“ (Jn 13, 34–35).
