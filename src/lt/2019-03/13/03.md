---
title:  II. Tarnų likutis
date:   23/09/2019
---

Likučio tapatybė Rašto pranašystėje apibrėžta Apr 12, 17: tie, „kurie laikosi Dievo įsakymų ir saugoja Jėzaus liudijimą“ (taip pat žr. Apr 14, 12). Bibliniame pasakojime šios savybės pažymi Dievo tautą vėlesniuose žemės istorijos etapuose. Tačiau Rašto pasakojimuose yra pavyzdžių, kaip toks likutis veikia ir ypač kaip tokie žmonės tarnauja kitiems.

`2. Mozės pavyzdys šiuo atžvilgiu yra bauginantis. Perskaitykite Iš 32, 1–14. Koks yra palyginimas tarp Mozės šiame pasakojime ir likučio, aprašyto Apr 12, 17?`
							
Užsirūstinęs ant Izraelio tautos, Dievas grasino ją sunaikinti ir perduoti Abraomui duotus pažadus, kad jo palikuonys taps didele tauta, Mozei ir jo šeimai (žr. Iš 32, 10).

Bet Mozė to nenorėjo. Vietoj to, Mozė išdrįso ginčytis su Dievu, teigdamas, kad dėl tokio Viešpaties elgesio, kaip Jis grasino pasielgti, Jis atrodytų blogai (žr. Iš 32, 11–13). Tuomet Mozė tęsia ir pateikia savo bylą Dievui.

Mozė stengėsi vesti šią tautą per dykumą. Ji skundėsi ir murmėjo beveik nuo tos akimirkos, kai jis išvedė ją į laisvę. Ir vis dėlto Mozė sakė Dievui: „Bet jei ne, ištrink mane iš knygos, kurią parašei!“ (Iš 32, 32) Mozė buvo pasiruošęs atsisakyti amžinybės, kad išgelbėtų tuos, su kuriais jis dalijosi kelione.

Koks galingas pasiaukojimo pavyzdys vardan tų, kurie to nenusipelno! Ir koks galingas viso išganymo plano simbolis!

> <p></p>
> „Kai Mozė užtarė Izraelį, jo drovumą nustelbė gilus dėmesys ir meilė tiems, kuriems per jį Dievas tiek daug buvo padaręs. Viešpats išklausė jo meldimo ir patenkino nesavanaudišką prašymą. Dievas išbandė savo tarną, jo ištikimybę ir meilę tiems klystantiems, nedėkingiems žmonėms. Mozė kilniai išlaikė tą išmėginimą. Jo rūpinimasis Izraeliu nebuvo savanaudiškas. Jam Dievo išrinktosios tautos gerovė buvo brangesnė už asmeninę garbę, už privilegiją tapti galingos tautos tėvu. Dievą patenkino jo ištikimybė, atviraširdiškumas ir dorumas, ir jam, kaip ištikimam ganytojui, Jis patikėjo labai svarbią užduotį – nuvesti Izraelį į Pažadėtąją žemę“ (E. Vait, Patriarchai ir pranašai, 251 p.).

`Ką ši ištrauka mums pasako apie tai, kaip, kiek įmanoma, turėtume kovoti su paklydimu aplink mus?`
