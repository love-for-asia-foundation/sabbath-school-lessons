---
title:  III. Lygybės diena
date:   16/07/2019
---

Net skaitant paskubomis vienas iš akivaizdžių dalykų Dešimtyje įsakymų, užrašytų Iš 20 ir Įst 5, yra tas, kad ketvirtame įsakyme yra daugiausia detalių. Kai kurie įsakymai tam tikruose vertimuose užrašyti vos trimis (lietuviškai net vienu) žodžiais (hebrajų kalba jie gali būti išreikšti vos dviem žodžiais), ketvirtasis įsakymas kalba apie tai, kodėl, kaip ir kas turi atminti sabatą.

`3. Perskaitykite Iš 20, 8–11. Kas čia pasakyta apie vergus ir ateivius, net gyvulius, ir ką tai reiškia?`

Šiose sabatos detalėse pastebimas dėmesys kitiems. Sigve K. Tonstad teigia, kad toks įsakymas yra unikalus tarp visų pasaulio kultūrų. Pasak jo, sabatos įsakymas 

> <p></p>
> „nustato prioritetus iš apačios į viršų, o ne iš viršaus į apačią, pirmiausia atsižvelgiant į silpniausius ir pažeidžiamiausius visuomenės narius. Tuos, kuriems poilsio reikia labiausiai – vergai, ateiviai ir gyvuliai – yra išskirti ir ypatingai paminėti. Likusioje septintoje dienoje sąjungininką suranda vargšai, netgi nusilpę gyvuliai“ (The Lost Meaning of the Seventh Day (Michigan: Andrews University Press, 2009), 126 p.).

Įsakymas ypatingai ragina, kad sabatos diena turėtų džiaugtis visi. Sabatos šviesoje visi esame lygūs. Jei savaitės eigoje esate darbdavys, negalite versti savo pavaldinius dirbti sabatą. Taip yra todėl, kad Dievas ir jiems suteikė poilsio dieną. Jei esate darbuotojas ar net vergas kitomis dienomis, sabata primena, kad jūs esate vienodai sukurti ir atpirkti Dievo, ir Dievas jus kviečia tai švęsti kitais būdais, o ne įprastomis pareigomis. Netgi tie žmonės, kurie nesilaiko sabatos – „nei ateivis, gyvenantis tavo gyvenvietėse“ (Iš 20, 10) – turėjo patirti sabatos naudą.

Ši idėja būtų lėmusi nepaprastai svarbų nusistatymo pasikeitimą izraelitams, patiems neseniai patyrusiems vergiją ir atskirtį. Dabar, kai jie turėjo būti įkurdinti naujame krašte, Dievas nenorėjo, kad jie perimtų jų buvusių engėjų įpročius. Suteikdamas jiems kaip visuomenei išsamius nuostatus, Jis jiems (iš tikrųjų mums visiems) galingu būdu suteikė savaitinį priminimą, kad Dievo akivaizdoje visi esame lygūs.

Kaip galite dalytis sabata savo bendruomenėje, t.y., kaip kiti jūsų bendruomenėje gali patirti naudą dėl to, kad jūs laikotės sabatos?
