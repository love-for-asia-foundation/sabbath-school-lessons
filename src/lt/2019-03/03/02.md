---
title:  I. Užtektinai manos
date:   14/07/2019
---

Dėl kelių kartų vergystėje ir socialinės degradacijos, kurią engiamai tautai gali nulemti tokios aplinkybės, Dievas siekė pakylėti išlaisvintus izraelitus, parodydamas jiems geresnę gyvenseną ir suteikdamas jiems įstatus vardan geresnės tvarkos naujoje visuomenėje. Tačiau viena iš pirmųjų šio proceso dalių buvo praktinė pamoka.

40 metų užtrukęs klajojimas po dykumą, toks gyvenimo ritmas, akivaizdus Dievo rūpinimosi įrodymas ir ugdytas nesavanaudiškumas turėjo tapti izraelitų visuomenės kultūros dalimi. Tai pasireiškė manos forma, maistu, kuris kiekvieną rytą pasirodydavo izraelitų stovykloje.

`1. Perskaitykite Iš 16, 16–18. Jūsų manymu, kuo svarbus šiose eilutėse pabrėžiamas konkretus kiekis vienam žmogui?`

2 Kor 8, 10–15 Paulius šį pasakojimą vadina krikščionims duotu pavyzdžiu: „Šiuo metu jūsų perteklius tepapildo jų nepriteklių, kad vėliau jų perteklius atpildytų jūsų nepriteklių ir būtų lygybė“ (14 eilutė). 

Izraelitams ir mums pamoka yra ta, kad Dievas užtektinai parūpino savo tautai ir kūrinijai. Jei mes imame tik tiek, kiek mums reikia ir esame pasirengę dalytis pertekliumi su kitais, visais bus pasirūpinta. Imdami tik tiek, kiek reikėjo konkrečiai dienai, tauta privalėjo tikėti, kad manos bus ir kitą dieną. Engta tauta, tokia kaip vergavę izraelitai, yra linkusi dėmesį sutelkti į savo išlikimą, bet Dievas norėjo jiems parodyti pasitikėjimą, dosnumą ir dalijimąsi.

Tačiau taip pat buvo dar viena, svarbesnė šio elgesio pusė. Kiekvieną šeštąją dieną (penktadienį) pasirodydavo dviguba manos dalis, ir tik šią dieną žmonės turėjo prisirinkti papildomą manos dalį bei pasiruošti sabatai. Parūpinimas sabatai tapo papildomu būdu mokytis pasitikėti Viešpačiu dėl visų jų poreikių. Ši papildoma manos dalis, malonės aktas iš Dievo pusės, leido jiems dar labiau suvokti viską, ką Dievas jiems pažadėjo septintą dieną – sabatą.

`Ką galime daryti penktadieniais, kas labiau padėtų mėgautis tuo, ką Dievas mums siūlo sabatą?`

