---
title:  Tolesniam tyrinėjimui
date:   19/07/2019
---

**Tolesniam tyrinėjimui:**
E. Vait, Patriarchai ir Pranašai, 219–226 p.; Su meile iš Dangaus, 251–259 p.; Sigve K. Tonstad, The Lost Meaning of the Seventh Day, 125–143 p.

> <p></p>
> „Jėzus jiems pasakė, kad ligonio išgydymas atitiko sabatos įsakymą. Jis atitiko Dievo angelų darbą – jie be paliovos kyla ir leidžiasi iš dangaus į žemę, kad patarnautų kenčiančiai žmonijai. Žmogus taip pat turi tą dieną atlikti savo darbus. Būtiniausi gyvybiniai poreikiai turi būti patenkinti, ligoniais turi būti pasirūpinta, nelaimės ištiktiesiems – padėta. Tas, kuris sabatos dieną nepadeda kenčiantiems, nebus laikomas be kaltės. Šventoji Dievo poilsio diena buvo sukurta žmogui, ir gailestingumo poelgiai visiškai atitinka šią intenciją. Dievas nenori, kad Jo kūriniai kentėtų nė valandą, taigi sabatos dieną jiems turi būti pagelbėta kaip ir bet kurią kitą dieną“ (E. Vait, Su meile iš Dangaus, 180–181 p.).


**Klausimai aptarimui:** 

`1. Kaip jūs patyrėte sabatą kaip jūsų pasitikėjimo Dievu parodymą? Ar jūsų gyvenime buvo maną primenantis patyrimas, kai Dievas atsiliepė į jūsų pasitikėjimą Juo? Jei taip, pasidalykite juo su klase ir pasakykite, ko išmokote.`

`2. Tyrinėjome ketvirtą įsakymą, užrašytą Iš 20, 8–11 ir Įst 5, 12–15, kuriame Dievas pabrėžė skirtingas sabatos puses. Kokią vieną sabatos pusę branginate labiausiai?`

`3. Klasėje arba asmeniškai pagalvokite, kaip galite dalytis sabatos palaiminimais ir privalumais savo bendruomenėse.`

`4. Kaip sabata keičia jūsų gyvenimą? Ar yra kitų jūsų gyvenimo pusių, kuriose sabatos pavyzdžiai ir principai turėtų turėti didesnį poveikį?`


**Santrauka:** 

Dievas davė sabatą kaip būdą atminti pasaulio sukūrimą ir atpirkimą, tačiau ji taip pat turi daug praktinės naudos. Ji moko mus pasitikėti Dievo rūpesčiu mumis; ji moko mus laikytis lygybės; ir ji gali tapti dvasine disciplina, kuri gali pakeisti visus mūsų santykius. Jėzus parodė savo požiūrį į sabatą, išgydydamas ligonius ir pabrėždamas, kad sabata yra diena, kurią galima pasirūpinti turinčiaisiais poreikių.
