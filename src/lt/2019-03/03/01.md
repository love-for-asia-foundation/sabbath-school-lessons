---
title:  Sabata – laisvės diena
date:   13/07/2019
---

### Šios savaitės tyrinėjimui skaitykite: 
Iš 16, 16–18; Iš 20, 8–11; Įst 5, 12–15; Mt 12, 9–13; Kun 25, 1–7.

> <p>Įsimintina eilutė:</p>
> „Ir pridūrė: Šabas padarytas žmogui, ne žmogus šabui“ (Mk 2, 27).

Sabata buvo paskutinis Dievo pasaulio sukūrimo per savaitę aktas. Sakoma, kad septintą dieną Dievas ne tik ilsėjosi, bet ir sukūrė poilsį kaip neatskiriamą šio pasaulio dalį. Sabata parodė, kaip mes buvome sukurti bendrauti su Dievu ir tarpusavyje.

Taigi vargu ar stebina sabatos, kaip vieno iš Dievo sumanymų, susijusių su Jo tauta, paminėjimas Dievo įsakymuose, kurie pasirodė ankstyvoje naujosios izraelitų tautos įkūrimo pradžioje. Ji turėjo atlikti svarbų vaidmenį žydų gyvenime.

Mums kalbant apie sabatą, pokalbis dažnai pereina prie to, kaip jos laikytis. Ko neturėtume daryti ir panašiai. Kad ir kokie svarbūs būtų šie klausimai, mes turime suvokti neatskiriamą vaidmenį, kurį sabata buvo padaryta atlikti pasaulyje ir Dievo tautos gyvenime kaip Dievo malonės ir rūpinimosi simbolis.

Kaip sakė Jėzus, septintoji diena – sabata buvo sukurta visai žmonijai. Mums iš tikrųjų atmenant sabatos dieną, ji keis mus kiekvieną savaitės dieną ir, kaip parodė Jėzus, ji gali būti ir kitų laiminimo priemonė.
