---
title:  V. Sabatos poilsis žemei
date:   18/07/2019
---

Tyrinėjome, jog sabata buvo įsišaknijusi izraelitų tautos gyvenimo ciklo dalis. Tačiau sabatos principas yra susijęs ne tik su kassavaitine diena. Jis taip pat įtraukė ypatingą poilsį kas septynis metus, baigiant jubiliejaus metais po septynių septynetų metų, t.y. kas 50 metų.

`5. Perskaitykite Kun 25, 1–7. Kuo nepaprastas toks nurodymas? Kokiais būdais galėtumėte įtraukti šį principą į savo gyvenimą ir darbą?`

Sabatos metai leido dirbamai žemei metus dirvonuoti. Tai nuostabus su žemės prievaizdavimu susijęs veiksmas, ir ši žemdirbystės išmintis buvo plačiai pripažinta.

Septyneri metai taip pat buvo reikšmingi vergams (žr. Iš 21, 1–11). Tuo atveju, jei bet kuris izraelitas taip įsiskolintų, kad parsiduotų į vergiją, jie turėtų būti išlaisvinti septintais metais. Panašiai ir didelės skolos turėjo būti panaikintos septintųjų metų pabaigoje (žr. Įst 15, 1–11).

Kaip Dievo izraelitams dykumoje parūpinta mana, nesėjimas tam tikrą laikotarpį buvo pasitikėjimo aktas, kad pakaks to, ką Dievas suteiks per praėjusius metus ir ką žemė duos sabatos metais. Panašiai vergų išlaisvinimas ir skolų atšaukimas buvo ir gailestingumo aktas, ir pasitikėjimas Dievo galia mūsų poreikiams patenkinti. Tam tikra prasme žmonės turėjo suvokti, kad nereikia išnaudoti kitų, norint pasirūpinti savimi.

Sabatos principai ir modelis turėjo būti glaudžiai susieti su visos Izraelio bendruomenės struktūra. Panašiai ir šiandien sabatos laikymasis turėtų būti dvasinė disciplina, kuri pakeičia visas kitas mūsų dienas. Praktiniu požiūriu sabata yra vienas iš būdų įgyvendinti Jėzaus nurodymą pirmiausia ieškoti Jo karalystės: „Jūsų dangiškasis Tėvas juk žino, kad viso to jums reikia... o visa tai bus jums pridėta“ (Mt 6, 32–33).

`Kokį skirtumą turėtų nulemti sabata kitoms šešioms savaitės dienoms? Galų gale, jei nuo sekmadienio iki penktadienio esate godūs, savanaudžiai ir nerūpestingi, kuo reikšminga tai, jei nesate tokie sabatą? (Ar išties galima nebūti tokiais sabatą, jei tokie esate likusią savaitę?)`

