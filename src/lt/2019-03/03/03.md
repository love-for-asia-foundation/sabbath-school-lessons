---
title:  II. Priežastys sabatai
date:   15/07/2019
---

`2. Perskaitykite Iš 20, 8–11 ir Įst 5, 12–15. Kaip šie du ketvirtojo įsakymo variantai papildo vienas kitą?`

Atminimas yra svarbi santykių, kuriuos Dievas siekia atkurti su savo tauta, dalis, santykių, nukreiptų į tai, kad Dievas yra mūsų Kūrėjas ir Atpirkėjas. Abu vaidmenys minimi dviejuose ketvirto įsakymo variantuose, todėl yra glaudžiai susiję su sabata ir jos laikymusi.

Išėjus iš krašto, kuriame dominavo itin daug netikrų dievų, izraelitams reikėjo priminti gyvojo Dievo kaip Kūrėjo vaidmenį. Sabata buvo pasirinktas būdas tai padaryti, tapęs dar svarbesniu savaitinio ciklo metu, kai šeštąją dieną (penktadienį) buvo parūpinama papildomai manos, galingas Jo kuriančios galios pavyzdys. Ketvirto įsakymo Išėjimo 20 variante Dievas yra aiškiai apreikštas kaip mūsų Kūrėjas.

O jų išgelbėjimas, atpirkimas ir išganymas pabrėžiami ketvirtame įsakyme Pakartoto Įstatymo 5. Šį pasakojimą izraelitai turėjo perpasakoti reguliariai; jie galėjo ypatingai su juo susitapatinti kiekvieną sabatą. Pirmasis jų pasakojimas buvo susijęs su fiziniu išgelbėjimu iš vergijos Egipte, tačiau augant jų su Dievu ir Jo išgelbėjimu susijusiam supratimui, sabata taip pat tapo jų dvasinio išganymo savaitiniu simboliu ir šventimu.

Abi šios sabatos paskatos buvo susijusios su santykių tarp Dievo ir Jo tautos atkūrimu: „Be to, daviau jiems savo šabus kaip ženklą man ir jiems, kad žinotų, jog Aš, Viešpats, juos pašventinu“ (Ez 20, 12). Tyrinėjome, kad sabata niekada nebuvo susijusi tik su šia žmonių grupe. Šių santykių pagrindu jie turėjo sukurti naują visuomenę, tokią, kuri buvo maloninga ateiviams ir palaiminimas platesniam pasauliui.

„Todėl Viešpats, tavo Dievas, ir įsakė tau švęsti šabo dieną“ (Įst 5, 15). Laikantis ir švenčiant sabatą kaip mūsų sukūrimo ir atpirkimo atminimą ir toliau gali augti mūsų santykiai ne tik su Viešpačiu, bet ir su aplinkiniais. Dievas yra maloningas mums; todėl mes turime būti malonūs kitiems.

`Kaip sabatos laikymasis turėtų mus padaryti geresniais, maloningesniais, rūpestingesniais ir atjaunčiančiais?`
