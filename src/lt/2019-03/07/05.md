---
title:  IV. Šventyklos išvalymas
date:   14/08/2019
---

Mums skaitant pasakojimus apie Jėzų evangelijose, mus dažnai patraukia švelnaus Jėzaus vaizdiniai – Jo rūpinimasis ligoniais ir vaikais, Jo pasakojimai apie pražuvusiųjų ieškojimą ir Jo kalbos apie Dievo karalystę. Galbūt todėl kiti pasakojimai, kuriuose Jis elgiasi griežtai ir teismukai, ypač prieš anuometinius religinius vadovus ir kai kuriuos jų papročius, gali mus nustebinti.

`4. Perskaitykite Mt 21, 12–16; Mk 11, 15–19; Lk 19, 45–48; Jn 2, 13–17. Kuo reikšminga tai, kad šie panašūs pasakojimai užrašyti visose evangelijose?`

Nestebina tai, kad šis įvykis užrašytas visose evangelijose. Šis pasakojimas kupinas dramos, veiksmo ir aistros. Jėzus akivaizdžiai buvo susirūpinęs dėl šventyklos panaudojimo tokiu būdu ir tikro garbinimo pakeitimo aukojamų gyvulių pardavimu. Koks išniekinimas visko, ką šios aukos simbolizuoja, t.y. Jo pavaduojančią mirtį už pasaulio nuodėmes?

Toks tiesioginis veiksmas puikiai dera su žydų pranašų žinia. Ši mintis pateikiama visose evangelijose ar paties Jėzaus, ar rašiusiųjų evangelijas cituojant Izaiją, Jeremiją ar Psalmes, kad paaiškintų, kas vyksta šiame pasakojime. Žmonės pripažino Jėzų pranašu (žr. Mt 21, 11) ir atėjo pas Jį, kai Jis išgydė ir mokė šventykloje, išvaręs prekiautojus ir pinigų keitėjus. Šie žmonės rado išgijimą Jo prisilietime ir jų širdyse augančią viltį, jiems klausantis Jo mokslo.

Religiniai vadovai taip pat pripažino Jėzų pranašu, kaip tokį, kuris kėlė pavojų jų galiai ir jų socialinės tvarkos stabilumui, ir jie planavo nužudyti Jėzų taip, kaip ir jų pirmtakai šimtmečiais anksčiau žudė ankstesnius pranašus (žr. šį priešpriešinimą Lk 19, 47–48).

`Kaip bažnyčios nariai, kaip mes galime atlikti savo vaidmenį, kad mūsų vietinės bendruomenės niekada nebūtų tokios vietos, kurioms reikėjo to, ko reikėjo šventyklai Kristaus dienomis? Kaip mes galime išvengti šių dvasinių pavojų? Iš tikrųjų, kokie gali būti kai kurie iš jų?`
