---
title:  I. Marijos giesmė
date:   11/08/2019
---

Įsivaizduokite, Mariją pasiekė angelo Gabrieliaus žinia vos prieš kelias dienas. Jis pasakė jai, kad ji bus Jėzaus, Aukščiausiojo Sūnaus Motina. Ji niekam apie tai neprasitarė, bet išėjo aplankyti savo vyresnės giminaitės Elžbietos, kuri taip pat stebuklingai pastojusi laukėsi kūdikio. Elžbieta suprato Marijos žinią prieš jai prasitariant, ir jos kartu džiaugėsi Dievo pažadais ir gerumu. 

`1. Perskaitykite Lk 1, 46–55. Atkreipkite dėmesį į įvairiapusį garbinimą tarp to, kas buvo skirta tik jai – „nes didžių dalykų padarė man Visagalis“ (Lk 1, 49), ir bendrai. Kodėl Dievo šlovinimas ir garbinimas turi apimti ir asmeninius, ir bendrus dalykus?`

Tai nuostabi giesmė, kuri puikiai derėtų tarp Psalmių ar žydų pranašų raštų. Marija yra apstulbinta stebuklo ir kupina dėkingumo Dievui. Ji akivaizdžiai matė, kad Dievas darbuojasi jos gyvenime, tačiau ji taip pat gerai supranta didesnius Dievo plano tikslus jos tautai ir žmonijai.

Tačiau Marijos supratimu, Dievas yra ne tik galingas ir vertas gyriaus, bet ir gailestingas ir, atrodo, ypač atkreipiantis dėmesį į nuolankiuosius, paniekintuosius ir vargšus. Angelas tik ką iškeliavo, pranešęs Marijai „gerąją naujieną“ dėl artėjančio gimdymo prieš jai užgiedant: „Jis numeta galiūnus nuo sostų ir išaukština mažuosius. Alkstančius gėrybėmis apdovanoja, turtuolius tuščiomis paleidžia“ (Lk 1, 52–53). 

Pačioje Jėzaus gyvenimo žemėje istorijos pradžioje Jis pristatomas kaip Viešpats (žr. Lk 1, 43), bet kaip kitokios karalystės Valdovas. Kaip tą nusakė daugybė komentatorių, Dievo karalystė, kurią Jėzus atėjo įkurti ir įsteigti, turėtų būti „apversta karalystė“, lyginant su įprastų šio pasaulio karalysčių socialine tvarka. Mūsų turimuose Jėzaus karalystės aprašymuose, šio pasaulio galingieji ir turtingieji yra mažiausi, o vargšai ir engiamieji yra išlaisvinti, apdovanoti ir išaukštinti.

`Jei bažnyčia turėtų būti Dievo karalystės išraiška, kaip bažnyčiai sekasi apreikšti „apverstą karalystę“, kurią nusakė Marija? Kaip kažkas panašaus galėtų būti apreikšta, tačiau sąžiningai elgiantis su turtingais ir galingais, kurie taip pat yra Kristaus meilės gavėjai?`
