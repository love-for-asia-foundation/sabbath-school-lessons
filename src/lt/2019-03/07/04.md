---
title:  III. Jėzus gydo
date:   13/08/2019
---

Evangelijos yra pagardintos pasakojimais apie Jėzaus stebuklus, ypač išgydymus. Kaip Izaijas pranašavo, Jis išgydė aklus ir išlaisvino tuos, kurie buvo įkalinti ligos, kartais po daugybės metų kančių (žr., pvz., Mk 5, 24–34; Jn 5, 1–15). Bet Jis padarė daugiau nei tik tai: Jis padarė taip, kad luošieji vėl vaikščiotų; Jis išgydė raupsuotuosius ne tik žodžiu, bet ir paliesdamas juos, nors jie buvo „nešvarūs“; Jis pasipriešino demonams, apsėdusiems žmonių protus ir kūnus; ir Jis net prikėlė mirusiuosius.

Mes galėtume tikėtis, kad šie stebuklai buvo skirti minių pritraukimui ir Jo galios įrodymui daugybei abejojančiųjų ir kritikų. Bet taip buvo ne visada. Vietoj to Jėzus dažnai liepdavo išgydytajam niekam apie tai nepasakoti. Kai atrodytų, kad išgydyti žmonės greičiausiai nesilaikytų šio paliepimo ir nelaikytų nuostabios žinios sau, Jėzus bandė parodyti, kad Jo stebuklai buvo susiję su kažkuo reikšmingesniu nei spektaklis. Galutinis tikslas, žinoma, buvo tas, kad žmonės gautų išgelbėjimą Jame.

Tačiau Jėzaus išgydymo stebuklai buvo Jo gailestingumo išraiška. Pvz., prieš 5 000 pamaitinimą, Matas pasakoja: „Kai išlipo į krantą ir pamatė daugybę žmonių, Jėzui pagailo jų, ir Jis išgydė jų ligonius“ (Mt 14, 14). Jėzus jautė kenčiančiųjų skausmą, ir su sutiktais žmonėmis darė tai, ką galėjo, kad padėtų jiems ir juos pakylėtų.

`3. Perskaitykite Izaijo pranašystę Mt 12, 15–21. Kaip Izaijas ir Matas nustato, kad Jėzaus kelių ar net kelių šimtų sergančiųjų išgydymas yra kažkas daugiau nei tik išgydymas?`

> <p></p>
> „Kiekvienas Kristaus atliktas stebuklas buvo Jo dieviškumo ženklas. Jis darė būtent tą darbą, kuris buvo pranašaujamas kalbant apie Mesiją; tačiau fariziejus šie gailestingumo darbai žeidė. Žydų vyresnieji į žmonių kančias žvelgė su beširdišku abejingumu. Daugeliu atvejų jų savanaudiškumas ir priespauda sukeldavo ligas, kurias gydė Kristus. Taigi Jo stebuklai jiems buvo priekaištas“ (E. Vait, Su meile iš Dangaus, 374 p.).

Jėzaus išgydymo stebuklai buvo gailestingumo ir teisingumo veiksmai. Tačiau visais atvejais jie nebuvo savitiksliai. Galiausiai viskas, ką Kristus darė, buvo skirta vesti žmones į amžinąjį gyvenimą (žr. Jn 17, 3).
