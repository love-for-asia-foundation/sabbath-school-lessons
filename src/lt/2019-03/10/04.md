---
title:  III. Malonė ir geri darbai
date:   03/09/2019
---

`4. Apibendrinkite Ef 2, 8–10 savais žodžiais. Ką šios eilutės mums sako apie malonės ir gerų darbų santykį?`
								
Raštas mums sako, kad mes taip pat buvome sukurti garbinti Dievą ir tarnauti kitiems. Mes galime tik mėginti įsivaizduoti ir suprasti, kokie būtų šie darbai nenuodėmingoje aplinkoje.

Dėl nuodėmės dabar mums pažįstamas tik palaužtas ir puolęs pasaulis. Laimei, mums Dievo malonė, išreikšta ir įvykdyta Jėzaus aukoje už pasaulio nuodėmes, atveria kelią atleidimui ir išgydymui. Taigi net šioje palūžusioje būtyje mūsų gyvenimas dar daugiau tampa Dievo kūriniu, o Dievas naudoja mus bendradarbiavimui su Juo stengiantis išgydyti ir panaikinti žalą kitų gyvenime (žr. Ef 2, 10). 

> <p></p>
> „Tie, kurie gauna, turi duoti kitiems. Iš visų pusių girdisi pagalbos prašymai. Dievas ragina žmones su džiaugsmu tarnauti savo artimui“ (E. Vait, The Ministry of Healing, 103 p.).

Vėlgi, mes neatliekame gerų darbų – rūpinamės vargšais, padedame engiamiems, pavalgydiname išalkusius – kad pelnytume išgelbėjimą ar užimtume padėtį Dievo akivaizdoje. Kristuje, tikėjimu mes užimame tokią padėtį Dievo akivaizdoje, kurios mums reikia. Greičiau mes pripažįstame save ir nusidėjėliais, ir nuodėmės aukomis, kurios vis dėlto yra Dievo mylimos ir atpirktos. Nors mes vis dar kovojame su savanaudiškumo ir godumo pagundomis, pasiaukojanti ir nuolanki Dievo malonė siūlo naują gyvenimą ir meilę, kuri pakeis mūsų gyvenimą.

Mums žvelgiant į Kryžių, mes matome didžią ir tobulą auką už mus ir suvokiame, kad negalime jos niekuo papildyti, ką ji mums siūlo Kristuje. Bet tai nereiškia, kad mes neturėtume daryti kažko, kas mums suteikta Kristuje. Priešingai, mes turime reaguoti, ir kaip geriau atsilieptume į mums parodytą meilę, jei ne meilės parodymu kitiems?

`Perskaitykite 1 Jn 3, 16–17. Kaip šios eilutės itin stipriai išryškina tai, kokia turėtų būti mūsų reakcija į kryžių?`
