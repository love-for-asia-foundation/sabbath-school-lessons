---
title:  II. Gailestingumas ir atsivertimas
date:   02/09/2019
---

Tarpusavyje susiję išgelbėjimo ir didžiosios kovos pasakojimai ragina mus pripažinti tiesą apie gyvenimą, kuri yra pamatinė mūsų supratimui apie mūsų pasaulį ir mus pačius, tai yra: mes ir mūsų pasaulis esame puolę, sugedę ir nuodėmingi. Mūsų pasaulis nėra toks, koks jis buvo sukurtas, ir nors mes vis dar esame sukurti pagal mūsų Dievo paveikslą, mes esame palaužto pasaulio dalis. Mūsų gyvenime esanti nuodėmė yra tos pačios prigimties kaip blogis, sukeliantis itin daug skausmo, priespaudos ir išnaudojimo visame pasaulyje.

Tad mums pridera jausti skausmą, nepatogumą, liūdesį ir mus supančio pasaulio tragediją. Turėtume būti robotai, kad nejaustume gyvenimo čia skausmo. Raudos Psalmių knygoje, Jeremijo ir kitų pranašų sielvartas, Jėzaus ašaros ir gailestingumas rodo tokios reakcijos į šį pasaulį ir jo blogį tikrumą, ypač tiems, kuriems velnias itin dažnai kenkia.

`3. Perskaitykite Mt 9, 36; 14, 14; Lk 19, 41–42; Jn 11, 35. Kas kiekviename iš šių tekstų privertė Jėzų gailėti? Kaip mes galime turėti širdį, kuri yra sušvelninta mus supančio skausmo?`
														
Taip pat turime prisiminti, kad nuodėmė ir blogis yra ne tik „kažkur ten“ ar kažkieno palūžimo rezultatas: „Jei sakytume, jog neturime nuodėmės, klaidintume patys save, ir nebūtų mumyse tiesos“ (1 Jn 1, 8). Pranašų supratimu, nuodėmė buvo tragedija ne dėl to, kad kažkas nepakluso „taisyklėms“, bet todėl, kad nuodėmė sugriovė santykius tarp Dievo ir Jo tautos, taip pat todėl, kad mūsų nuodėmė kenkia kitiems žmonėms. Tai gali pasireikšti didesniu ar mažesniu mastu, bet tai tas pats blogis.

Savanaudiškumas, godumas, niekšybė, išankstinis nusistatymas, neišmanymas ir neatsargumas yra viso šio pasaulio blogio, neteisybės, skurdo ir priespaudos pagrindas. Savo nuodėmingumo pripažinimas yra pirmasis žingsnis sprendžiant šį blogį, taip pat pirmasis žingsnis leidžiant Dievo meilei užimti teisingą vietą mūsų širdyse: „Jeigu išpažįstame savo nuodėmes, Jis ištikimas ir teisingas, kad atleistų mums nuodėmes ir apvalytų mus nuo visų nedorybių“ (1 Jn 1, 9).

`Pasižiūrėkite į save (bet ne pernelyg atidžiai ir ilgai). Kaip jūs esate palūžę ir didesnės problemos dalis? Koks yra vienintelis atsakymas ir vienintelė vieta ieškoti?`
