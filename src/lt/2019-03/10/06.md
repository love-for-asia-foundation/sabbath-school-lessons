---
title:  V. Amžinoji evangelija
date:   05/09/2019
---

Keičiantis Evangelijos kvietimas ir raginimas „visoms tautoms, gentims, kalboms ir žmonėms“ (Apr 14, 6) nesiliovė per visą krikščionišką istoriją. Tačiau Apreiškimo knyga nusako atnaujintą šios žinios skelbimą – gerąją žinią apie Jėzų ir ką tai reiškia – paskutiniaisiais laikais.

`6. Perskaitykite Apr 14, 6–7. Kaip pats bendriausias Evangelijos supratimas – dažniausiai apibendrinamas Jn 3, 16 – įtrauktas konkrečioje angelo žinioje 7 eilutėje?`

Apr 14, 7 sutelkia tris pagrindinius veiksnius, kuriuos mes jau minėjome, susijusius su Dievo rūpesčiu dėl pikto, skurdo ir priespaudos per visą biblinį pasakojimą:

Teismas. Teismo skelbimas – teisingumo įvykdymo – kartojasi tiems, kurie yra engiami per visą istoriją. Laimei, Raštas Dievą nusako kaip Tą, kuris girdi kenčiančiųjų raudas. Kaip dažnai išreikšta Psalmėse, pavyzdžiui, tie, su kuriais neteisingai elgiamasi, teismą laiko gera žinia.

Garbinimas. Žydų pranašų raštai dažnai sieja garbinimą ir gerus darbus, ypač lyginant tvirtinančiųjų, kad jie yra Dievo tauta, garbinimą su jų padaryta skriauda ir žala. Pvz., Izaijo 58 Dievas aiškiai nurodė, kad garbinimas, kurio Jis trokšta, yra geri darbai ir rūpinimasis neturtingaisiais bei vargšais (žr. Iz 58, 6–7).

Sukūrimas. Tyrinėjome, jog viena iš pagrindinių Dievo raginimo teisingumui priežasčių yra bendra žmonijos šeima, kad visi esame sukurti pagal Jo atvaizdą ir esame Jo mylimi, kad mes visi esame brangūs Jo akyse ir kad niekas neturi būti išnaudojamas ar engiamas dėl neteisingos naudos ir godumo. Atrodo aišku, kad šis Evangelijos skelbimas paskutiniaisiais laikais yra platus ir toli siekiantis raginimas priimti išgelbėjimą, atpirkimą ir atkūrimą, kurių Dievas nori puolusiai žmonijai. Taigi net vyraujant tikro ir netikro garbinimo bei persekiojimo klausimams (žr. Apr 14, 8–12) Dievas turės žmonių, kurie pastovės už tai, kas teisinga, Dievo įsakymus ir Jėzaus tikėjimą net pikčiausio blogio akivaizdoje.

`Kaip mes galime rasti būdų tarnauti vargšams tuo pačiu metu dalijantis su jais tiek viltimi, tiek perspėjimu, užrašytu trijų angelų žinioje?`
