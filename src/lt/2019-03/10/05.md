---
title:  IV. Mūsų bendras žmogiškumas
date:   04/09/2019
---

Tarnaudamas ir mokydamas Jėzus rėmė ryžtingą įtraukimą. Visus, kurie tyrai siekė Jo dėmesio – ar blogos reputacijos moterys, ar muitininkai, ar raupsuotieji, ar samariečiai, ar romėnų šimtininkai, ar religiniai vadovai, ar vaikai – Jis priimdavo su nuoširdžia šiluma ir rūpestingumu. Ankstyvoji bažnyčia tai turėjo suprasti keičiančiu būdu, įskaitant ir išgelbėjimo dovaną.

Ankstyviesiems tikintiesiems pamažu pripažįstant, kokia įtraukianti yra Evangelija, jie prie savo tikėjimo gerus darbus kitiems pridėjo ne tik kaip „malonų“ dalyką. Tai buvo esmė jų su Evangelija susijusiam supratimui, kaip jie ją patyrė Jėzaus gyvenime, tarnystėje ir mirtyje. Jiems susidūrus su iškilusiais klausimais, pirmiausia asmeniškai tokiems vadovams kaip Pauliui ir Petrui (žr., pvz., Apd 10, 9–20), tada kaip bažnyčiai Jeruzalės susirinkime (žr. Apd 15), jie pradėjo suvokti dramatišką perėjimą, kurį ši gera naujiena padėjo įnešti į jų supratimą apie Dievo meilę ir įtraukimą, ir kaip tai turėtų pasireikšti gyvenime tų, kurie teigia seką Jį.

`5. Ko kiekvienas iš pateiktų tekstų mus moko apie mums bendrą žmogiškumą? Kaip kiekviena mintis turėtų paveikti mūsų nusistatymą kitų atžvilgiu?`

`Mal 2, 10` 												
`Apd 17, 26`												
`Rom 3, 23` 												
`Gal 3, 28` 
													
Gal 3, 28 yra praktiško Jėzaus pasakojimo apie gerąjį samarietį teologinė santrauka. Užuot ginčijęsi, kam mes esame įpareigoti tarnauti, tiesiog eikime ir tarnaukime, ir galbūt net būkime pasirengę tam, kad mums patarnaus tie, iš kurių mes to nesitikime. Bendras pasaulinės žmonių šeimos veiksnys suprantamas aukštesniu lygmeniu bendroje šeimoje tų, kuriuos sieja Evangelija, gelbstinti Dievo meilė, raginanti mus vienybei Jame: „Mes visi buvome pakrikštyti vienoje Dvasioje, kad sudarytume vieną kūną, visi – žydai ir graikai, vergai ir laisvieji; ir visi buvome pagirdyti viena Dvasia“ (1 Kor 12, 13).
