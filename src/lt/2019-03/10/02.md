---
title:  I. Dievas taip pamilo...
date:   01/09/2019
---

Jn 3, 16 parašyta: „Dievas taip pamilo pasaulį“... Graikų kalboje čia pavartotas žodis – kosmos, nusakantis „sukurtą pasaulį, darnią būtį“ (The SDA Bible Commentary, 5 t., 929 p.). Ši eilutė susijusi su žmonijos išgelbėjimu, tačiau išganymo planas paveikia visą kūriniją.

`1. Perskaitykite Rom 8, 20–23. Ko tai moko apie platesnius išgelbėjimo plano klausimus?`
							
Žinoma, vienu lygiu išgelbėjimas yra susijęs su kiekvienu iš mūsų, mūsų asmeniniuose santykiuose su Viešpačiu. Bet yra kažkas daugiau. Nuteisinimas tikrai nėra tik nuodėmių atleidimas. Idealiu atveju nuteisinimas turėtų būti ir tai, kaip, per Jėzų ir Šventosios Dvasios galia, Viešpats sukuria Dievo šeimą, kuri švenčia atleidimą ir išgelbėjimo užtikrinimą, be kita ko liudydama pasauliui savo gerais darbais.

`2. Perskaitykite Jn 3, 16–17. Kaip 17 eilutė prisideda prie platesnio 16 eilutės supratimo?`
							
Mes galime sutikti, kad Dievas myli ir kitus žmones, o ne tik mus. Jis myli tuos, kuriuos mylime mes, ir mes džiaugiamės tuo. Jis taip pat myli tuos, kuriuos mes stengiamės laimėti, ir šios tiesos pripažinimas dažnai yra mūsų paskata siekti juos laimėti. Bet Jis taip pat myli tuos, su kuriais mums nepatogu ar net kurių mes bijome. Dievas myli visus žmones, visur, net ir tuos, kurie mums galbūt nepatinka.
Kūrinija yra vienas iš būdų, kaip mes tą pamatome. Raštas nuosekliai moko, kad mus supantis pasaulis yra Dievo geru
mo įrodymas: „Jis juk leidžia savo saulei tekėti blogiesiems ir geriesiems, siunčia lietų ant teisiųjų ir neteisiųjų“ (Mt 5, 45). Net pats gyvenimas yra Dievo dovana, ir, neatsižvelgiant į asmens reakciją ar nusistatymą Dievo atžvilgiu, kiekvienas asmuo yra šios dovanos gavėjas.

`Kaip pripažinimas, kad Dievas sukūrė ir myli kitus žmones, turėtų pakeisti mūsų požiūrį į kitus ir jų aplinkybes?`
