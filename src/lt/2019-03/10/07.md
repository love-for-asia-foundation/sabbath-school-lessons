---
title:  Tolesniam tyrinėjimui
date:   06/09/2019
---

**Tolesniam tyrinėjimui:**
E. Vait, Su meile iš Dangaus, 2011, 13–21 p.; The Ministry of Healing, 95–107 p.

> <p></p>
> „Dievas reiškia teises į visą pasaulį kaip į savo vynuogyną. Nors dabar jis yra užgrobėjo rankose, bet priklauso Dievui. Jis priklauso Jam, nes Dievas jį sukūrė, o vėliau išpirko. Už pasaulį buvo paaukota Kristaus auka. ‘Dievas taip pamilo pasaulį, jog atidavė savo viengimį Sūnų‘ (Jn 3, 16). Ta vienintelė dovana atvėrė kelią visoms kitoms žmonėms duodamoms dovanoms. Kiekvieną dieną pasaulis gauna Dievo palaiminimus. Kiekvienas lietaus lašas, kiekvienas šviesos spindulėlis siunčiamas mūsų nedėkingai žmonijai, kiekvienas lapelis ir žiedelis liudija Dievo kantrumą ir Jo didelę meilę“ (E. Vait, Paslėpti lobiai, 270 p.).

> <p></p>
> „Nebėra nei žydo, nei graiko; nebėra nei vergo, nei laisvojo (Gal 3, 28). Bet dabar Kristuje Jėzuje jūs, kadaise buvusieji toli, esate tapę artimi dėlei Kristaus kraujo (Ef 2, 13). Nors religiniai įsitikinimai skirtingi, bet kenčiančios žmonijos šauksmas turi būti išgirstas ir į jį turi būti atsakyta“ (E. Vait, Paslėpti lobiai, 351 p.). „Visur aplink yra vargingų, gundomų žmonių, kuriems reikia užuojautos žodžių ir naudingų darbų. Yra našlių, kurioms reikia užuojautos ir pagalbos. Yra našlaičių, kuriuos Kristus savo sekėjams liepė priimti kaip priklausiančius Dievui. Dažnai pro juos praeinama nekreipiant dėmesio. Jie gali būti apdriskę, nemandagūs ir iš pažiūros visai nepatrauklūs; tačiau jie yra Dievo nuosavybė. Jie nupirkti didele kaina, ir Jo akyse jie yra tokie pat brangūs, kaip ir mes. Jie yra didžiųjų Dievo namų nariai, ir krikščionys, kaip Jo prievaizdai, yra atsakingi už juos. Jų gyvybės, – pasakė Jis, – Aš pareikalausiu iš tavo rankų“ (E. Vait, Paslėpti lobiai, 352 p.).


**Klausimai aptarimui:** 

`1. Stengdamiesi daryti gerus darbus ir padėti kitiems, kaip mes galime atsispirti pagundai galvoti, kad tai kažkaip daro mus geresnius ir suteikia mums nuopelnų, kuriuos Dievas turėtų pripažinti?`

`2. Ar jūsų bažnyčia yra bendruomenė, kurioje „nėra skirtumų“, bet visi yra viena Kristuje? Kaip galima tobulėti šioje vietoje? Kaip jūsų bažnyčia priima kitus žmones?`

`3. Kaip mes galime užtikrinti tinkamą pusiausvyrą darydami gera tiems, kuriems to reikia, jei ne dėl kažkokios kitos priežasties, kaip tik dėl tos, kad jiems to reikia ir mes galime jiems padėti, tuo pat metu laimint juos ir supažindinant su Evangelijos tiesomis? Kaip mes galime išmokti daryti ir viena, ir kita, ir kodėl visada geriau daryti abu?`


**Santrauka:** 

Dievo meilė, kaip išreikšta išganymo plane ir įgyvendinta Jėzaus gyvenime ir aukoje, suteikia mums atleidimą, gyvenimą ir viltį. Kaip šios malonės gavėjai, mes siekiame pasidalyti ja su kitais, o ne pelnyti išgelbėjimą, kadangi mes tam buvome sukurti ir atkurti. Taigi Evangelija pakeičia santykius ir skatina mus tarnauti, ypač tiems, kuriems to labiausiai reikia.