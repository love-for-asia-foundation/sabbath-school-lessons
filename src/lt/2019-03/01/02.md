---
title:  I. Dievas. Žvilgsnis į pasaulio sukūrimą
date:   30/06/2019
---

Šis pasaulis su visa gyvybe, mūsų pačių gyvybe ir viskuo, ką mes su ja darome, visų aplinkinių žmonių gyvybe ir kaip mes su ja susiję, pats gyvenimas ir kaip gyventi geriausia, visa tai prasideda nuo Dievo, „juk mes Jame gyvename, judame ir esame“ (Apd 17, 28).

Čia prasideda biblinis pasakojimas: „Pradžioje Dievas sukūrė dangų ir žemę“ (Pr 1, 1). O tai, kad Jis pasaulį sukūrė žodžiu, nurodo į galybę ir procesą, kurio mes net negalime įsivaizduoti.

Ir vis dėlto Dievas kūrė ne iš tolo; Jis buvo labai įsitraukęs, ypač kurdamas pirmąjį žmogų (žr. Pr 2, 7).

`1. Perskaitykite pasakojimą apie pirmųjų žmonių sukūrimą Pr 1, 26–31. Ką svarbaus šis pasakojimas atskleidžia apie Dievą? Ką svarbaus tai mums pasako apie žmones?`

Dažnai sakoma, kad galima daug sužinoti apie Dievą leidžiant laiką gamtoje, stebint Jo kūriniją ir joje įžvelgiant paties Kūrėjo charakterį. Bet mes taip pat galime įžvelgti, kokį Dievas kūrė pasaulį, ištirdami mūsų pačių supratimą apie Dievą. Pavyzdžiui, jei Dievas yra tvarkos Dievas, mes turėtume tikėtis atrasti tvarką Jo kūrinijoje. Arba, jei tikime, kad Dievas yra kūrybiškas, neturėtume nustebti radę neįtikėtinų šio kūrybingumo pavyzdžių Jo sukurtame pasaulyje.

Mes taip pat tikime, kad Dievas yra santykių Dievas, todėl santykiai yra esminė dalis, kaip Dievas kūrė pasaulį. Jis sukūrė kiekvieną pasaulio dalelę susijusią su visa Kūrinija. Jis sukūrė gyvūnus santykių darnai. Jis sukūrė žmones santykiams su Juo, su vienas kitu ir su visa kūrinija.

Nors mūsų supratimas apie Dievą yra ribotas, tai, ką mes galime suvokti apie Jo charakterį, turėtų paskatinti mus persvarstyti, koks pasaulis turėtų būti.

`Jūsų supratimu apie pasaulį, kuo naudinga jį suvokti kaip Dievo charakterio atspindį, net ir su akivaizdžia nuodėmės žala?`
