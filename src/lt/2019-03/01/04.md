---
title:  III. Žemės prievaizdai
date:   02/07/2019
---

Pasak Rašto, Edeno sodas ir naujai sukurta žemė buvo gausos vietos, sukurtos gyvybei klestėti ir ypač žmonėms mėgautis.

Tačiau Dievas pirmam vyrui ir pirmai moteriai, o ir visiems mums, kurie ateisime po jų, taip pat davė atlikti vaidmenį Jo kūrinijoje. Greitai tampa akivaizdu – ir ne tik iš Jo kūrimo būdo – kad Adomas ir Ieva užima ypatingą padėtį šiame naujame pasaulyje.

Pirmas Adomo darbas buvo pavadinti gyvūnus ir paukščius (žr. Pr 2, 19). Tada jam buvo pavestas dar vienas vaidmuo, kaip palaiminimas iš paties Dievo: „Dievas palaimino juos, tardamas: ‘Būkite vaisingi ir dauginkitės, pripildykite žemę ir valdykite ją! Viešpataukite ir jūros žuvims, ir padangių paukščiams, ir visiems žemėje judantiems gyvūnams‘“ (Pr 1, 28).


`3. Perskaitykite ir palyginkite Pr 1, 28 ir Pr 2, 15. Kaip jūs sakiniu ar dviem apibūdintumėte žmogaus darbo aprašymą?`

Per dažnai krikščioniškoje istorijoje Pr 1, 28 buvo naudojama kaip leidimas netausojant išnaudoti gamtos pasaulį. Akivaizdu, kad pasaulis buvo sukurtas žmogaus gyvenimui, naudai ir malonumui. Tačiau žmogaus atsakomybė yra jį įdirbti ir juo rūpintis (Pr 2, 15).

Mums kalbant apie prievaizdavimą, mūsų pirmoji mintis dažnai yra susijusi su pinigais, bet pirmasis paliepimas prievaizdauti Rašte yra rūpintis Dievo sukurta ir mums patikėta žeme. Įsakymas Adomui ir Ievai taip pat numatė, kad žeme reikės dalytis su savo vaikais ir ateities kartomis. Pagal pirminį planą, pasaulis buvo sukurtas toliau būti gyvybės, gerumo ir grožio šaltiniu visiems žmonėms, ir Adomas bei Ieva atliks svarbų vaidmenį rūpindamiesi juo.

Žemė vis dar yra Viešpaties (žr. Ps 24, 1), ir mes vis dar esame pašaukti būti visko, ką Dievas mums suteikė, prievaizdais. Galbūt galėtume padaryti išvadą, kad puolusiame pasaulyje mūsų kaip prievaizdų pareiga yra dar didesnė.

`Ką jums reiškia šiandien būti žemės prievaizdais puolusiame pasaulyje? Kaip šios pareigos suvokimas turėtų paveikti tai, kaip jūs kasdien gyvenate?`
