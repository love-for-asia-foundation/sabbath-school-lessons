---
title:  II. Užbaigtas pasaulis
date:   01/07/2019
---

Lengva ilgėtis Edeno. Trumpas sodo, kurį Dievas sukūrė kaip namus Adomui ir Ievai, aprašymas įžiebia ilgesį mūsų širdyse. Mums nesuprantama, kaip toks pasaulis funkcionuotų, bet mes norėtume jį patirti.

Atrodo, kad pasitenkinimą ir užbaigtumą jautė ir Dievas: „Dievas apžvelgė visa, ką buvo padaręs, ir iš tikrųjų matė, kad buvo labai gera“ (Pr 1, 31). Dievas sukūrė tai, kas buvo gražu ir funkcionalu. Sumanymas buvo išskirtinis ir forma, ir praktiškumu. Jis buvo gyvybingas ir spalvingas, taip pat kupinas visko, ko reikia gyvybei vešėti. Tad nestebina tai, jog Dievas nuolat stabteldavo apmąstyti, kad šis pasaulis, kurį Jis sukūrė, buvo gera.

`2. Perskaitykite Pradžios 1. Jūsų manymu, ką reiškia pakartojimai: „Dievas matė, kad tai gera“? žr. Pr 1, 4. 10. 12. 18. 25. 31.`

Nors parašytoje po nuopuolio, Biblijoje apstu gražių gamtos apibūdinimų, pavyzdžiui, Jobo 38–41 ir Psalmėje 148. Ir mes turime prisiminti, kad tai parašyta ne žvelgiant atgal, koks pasaulis buvo po sukūrimo ir prieš nuodėmę; tai parašyta esamu laiku, iškeliant gerumą, kuris vis dar akivaizdus mūsų pasaulyje.

Jėzus taip pat kūriniją laikė pavydžiu Dievo gailestingumui ir rūpestingumui (žr., pvz., Mt 6, 26. 28–30), pabrėždamas tiek mūsų pasitikėjimą Dievu, tiek paprastas mus supančias nuostabias dovanas. Atmerkus akis ir pažvelgus į kūrinijos stebuklus pamatysime, kad mes iš tiesų gavome nuostabių dovanų iš savo Kūrėjo. Mūsų reakcija, net išmėginimų metu, turėtų būti dėkingumas ir nuolankus paklusnumas dovanų Davėjui.

Kaip septintosios dienos adventistai, tie, kurie ir branginame kūriniją, ir laukiame ateinančios Dievo karalystės, turėtume suvokti, kad šiame pasaulyje mūsų matomas grožis ir patiriamas džiaugsmas bei gerumas primena tai, koks kadaise buvo mūsų pasaulis ir koks jis vėl bus.

`Ką jūs ypač branginate nuostabioje kūrinijoje? Jūsų kasdieniniame gyvenime, kaip galėtumėte geriau pažinti Viešpatį per gamtos stebuklus?`
