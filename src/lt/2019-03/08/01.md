---
title:  Vienam iš šitų mažiausiųjų
date:   17/08/2019
---

### Šios savaitės tyrinėjimui skaitykite: 
Mt 5, 2–16. 38–48; Rom 12, 20–21; Lk 16, 19–31; 12, 13–21; Mt 25, 31–46.

> <p>Įsimintina eilutė:</p>
> „Ir atsakys jiems karalius: ‘Iš tiesų sakau jums, kiek kartų tai padarėte vienam iš šitų mažiausiųjų Mano brolių, Man padarėte‘“ (Mt 25, 40).

Pamatę, kad Jėzus gyveno rūpindamasis kitais, ypač kenčiančiais ir pražuvusiais, turėtume tikėtis, kad Jėzus taip pat turėtų daug kalbėti apie rūpinimąsi kitais. Ir Jis tai darė.

Jėzaus mokymas yra praktiškas, sutelktas į tai, ką reiškia gyventi kaip Dievo sekėjams. Todėl mes matome, kad Jėzus primygtinai ragina mus imtis teisingumo, gerumo ir gailestingumo darbų, kuriuos žemėje atliko pats Jėzus. Jei mes seksime Jo pavyzdžiu, mes tarnausime kitiems, kaip ir Jis.

Jėzus taip pat kalbėjo apie dangaus karalystę. Jėzaus nusakyta dangaus karalystė yra tikrovė, kurios dalimi mes galime būti jau dabar. Tai gyvenimo būdas vadovaujantis skirtingais prioritetais, vertybėmis ir morale nei žemiškose karalystėse. Jėzus išdėstė šios karalystės planą, kuriame daug dėmesio skiriama tam, kaip mes tarnaujame Dievui ir koks turi būti mūsų santykis su kitais, kai mes tarnaujame Jam. Mes taip pat suvokiame, kad tarnavimas kitiems, rūpinantis aplinkinių poreikiais ir jų pakylėjimu, yra vienas iš būdų, kaip mes galime tiesiogiai tarnauti Dievui.
