---
title:  V. Vienam iš šitų mažiausiųjų
date:   22/08/2019
---

Kitas atvejis, kai Jėzus buvo paklaustas ir Jis atsakė kitaip, nei buvo galima tikėtis, yra pamoksle, užrašytame Mato 24 ir 25. Mokiniai atėjo pas Jėzų ir paklausė apie Jeruzalės šventyklos sugriovimą ir metą apie Jėzaus sugrįžimą (žr. Mt 24, 1–3). Jėzaus išplėsto atsakymo į šį klausimą išvada buvo susijusi su alkstančiųjų pavalgydinimu, ištroškusiųjų pagirdymu, svetimųjų priėmimu, nuogų aprengimu, ligonių pasirūpinimu ir kalinių aplankymu. Jis juos patikino: Kiek kartų tai padarėte – ar atsisakėte padaryti – vienam iš šitų mažiausiųjų Mano brolių, Man padarėte“ (žr. Mt 25, 40–45).

Tai susiję su klausimais, kuriais pradėtas mokymas apie paskutinį teismą. Visame Mato 24 skyriuje Jėzus pateikė daugiau tiesioginių atsakymų į mokinių klausimus, parodydamas ženklus ir įspėjimus dėl Jeruzalės sugriovimo ir pasaulio pabaigos, tačiau Jis pabrėžė būtinybę „budėti“ ir gyventi teisingai, Jo antrojo atėjimo pažado šviesoje. Pirmojoje Mato 25 dalyje, pasakojimas apie išmintingas ir paikas mergaites primygtinai ragino pasiruošti netikėtam ar uždelstam sugrįžimui; pasakojime apie tris tarnus pristatoma būtinybė laukti deramai ir gyventi produktyviai; o palyginimas apie avis ir ožius yra daug konkretesnis užduočių, kurias turėtų įvykdyti Dievo tauta, atžvilgiu.

`6. Perskaitykite Mt 25, 31–46. Ką Jėzus sako mums čia? Kodėl tai nėra išsigelbėjimas darbais? Ko iš tikrųjų Jo žodžiai čia moko apie tai, ką išties reiškia turėti gelbėjantį tikėjimą?`
														

Jėzaus žodžiai, kad tarnaudami kitiems mes tarnaujame Jam, turėtų pakeisti visus mūsų santykius ir nusistatymą. Įsivaizduokite galimybę pakviesti Jėzų pavalgyti, aplankyti Jį ligoninėje ar kalėjime. Jėzus pasakė, kad mes tą darome, kai taip tarnaujame mūsų bendruomenės žmonėms. Kokią nuostabią galimybę Jis mums čia siūlo!

`Pamaldžiai perskaitykite, ką Jėzus sakė šiose eilutėse. Kaip mes suprantame mintį, kad Jis susitapatino su alkstančiaisiais, nuogais, įkalintais? Kokia didelė prievolė, susijusi su tuo, kaip mes gyvename, mums dėl to tenka?`
