---
title:  I. Supažindinimas su kalno pamokslu
date:   18/08/2019
---

Ilgiausias Jėzaus pamokslas arba mokymų rinkinys – tai Kalno pamokslas. Jo trijų skyrių apžvalga apie gyvenimą Dievo karalystėje prasideda su vertybėmis, vadinamomis palaiminimais, susijusiu teiginiu.

`1. Perskaitykite Mt 5, 2–16. Kas bendra šioms devynioms vertybėms ar žmonių tipams, kuriuos Jėzus apibūdino kaip palaiminimus?`

Kartu su šių žodžių giliu dvasiniu pritaikymu, mums taip pat nederėtų nepaisyti praktinio jų pritaikymo. Jėzus kalbėjo apie skurdo pripažinimą mumyse ir mūsų pasaulyje. Jis taip pat kalbėjo apie teisumą (kai kur verčiamą – „teisingumas“), nuolankumą, gailestingumą, ramybės palaikymą ir širdies tyrumą. Turėtume atkreipti dėmesį į praktinį skirtumą, kurį šios savybės lems mūsų gyvenime ir mūsų pasaulyje, kai jos bus įgyvendintos. Toks praktiškumas pabrėžiamas tolesniuose Jėzaus pareiškimuose, kai Jis paragino savo mokinius būti pasaulio druska ir šviesa (Mt 5, 13–16).

Tinkamai naudojamos druska ir šviesa turi pakeisti kontekstą, kuriame jos pridedamos. Druska suteikia skonio, taip pat išlaiko maisto produktus, į kuriuos ji pridedama; tai simbolizuoja gėrį, kuriuo turėtume būti aplinkiniams. Lygiai taip pat šviesa pašalina tamsą, parodo kliūtis ir pavojus, padaro namus ar miestą saugesnius ir yra navigacijos taškas, net esantis toli. Kaip šviesa tamsią naktį, Jėzus sakė: „Taip tešviečia ir jūsų šviesa žmonių akivaizdoje, kad jie matytų gerus jūsų darbus ir šlovintų jūsų Tėvą danguje“ (Mt 5, 16).

Abu šie, druskos ir šviesos, simboliai mums nurodo į mokinių atsakomybę daryti įtaką ir pagerinti aplinkinių žmonių gyvenimą. Mes esame druska ir šviesa, kai gyvename tinkamai, turime tyrą širdį, esame nuolankūs, parodome gailestingumą, ramybę ir ištveriame priespaudą. Todėl Jėzus pradeda šį pamokslą kvietimu įkūnyti šias kartais „menkinamas“ Jo karalystės vertybes.

`Kaip jūsų bendruomenė darbuojasi kaip druska ir šviesa? Kaip jūsų bendruomenė padaro jūsų bendruomenę (aplinkinę visuomenę) geresne vieta? Kita vertus, jei jūs išnyktumėte, kas pasikeistų jūsų bendruomenėje (aplinkinėje visuomenėje)?`
