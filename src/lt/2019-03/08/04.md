---
title:  III. Gailestingasis samarietis
date:   20/08/2019
---

`3. Perskaitykite Lk 10, 25–27. Įstatymo mokytojas, klausinėjęs Jėzų, pateikė standartinę Senojo Testamento įsakymų santrauką, susijusią su priimtinu Dievui gyvenimu. Kaip šie du įsakymai susiję?`

Klausinėjamas Jėzus dažnai pateikdavo visai kitokį atsakymą nei tas, kokio klausinėtojas tikėdavosi. Atsižvelgiant į nurodymą Kun 19, 18 mylėti „savo artimą kaip save patį“, atrodo, daug anų dienų religingųjų skyrė nemažai laiko ir jėgų šio su „artimu“ susijusio principo masto ir ribų apsvarstymui.

Jėzus stengėsi išplėsti savo mokinių supratimą, susijusį su šiuo terminu, ragindamas, kad jie mylėtų ne tik savo artimą, bet ir darytų gera visiems: „O Aš jums sakau: mylėkite savo priešus ir melskitės už savo persekiotojus, kad būtumėte savo dangiškojo Tėvo vaikai; Jis juk leidžia savo saulei tekėti blogiesiems ir geriesiems, siunčia lietų ant teisiųjų ir neteisiųjų“ (Mt 5, 44–45).

Tačiau, kai Įstatymo žinovas mėgino patikrinti Jėzų, jis grįžo prie dažnai aptarinėjamo klausimo: „O kas gi mano artimas?“ (Lk 10, 29) Atsakydamas Jėzus papasakojo apie gailestingąjį samarietį, tačiau svarbiausia atsakymui į Įstatymo mokytojo klausimą buvo ne „artimo“ apibrėžimas. Vietoj to, Jėzus pasakė: „Eik ir tu būk artimas kiekvienam, kam reikia tavo pagalbos“ (žr. Lk 10, 36–37).

`4. Perskaitykite Lk 10, 30–37. Kokia yra Jėzaus pabrėžiamo kontrasto tarp trijų asmenybių reikšmė, mačiusių pakelėje esantį žmogų, kuriam reikėjo pagalbos?`

Kaip įprasta Jėzaus mokymui, griežčiausia Jo kritika tekdavo tiems, kurie teigė esą religingi, tačiau kuriems ne itin rūpėjo aplinkinių kančios. „Pasakojimu apie gailestingąjį samarietį Jėzus iliustruoja tikrosios religijos prigimtį. Jis parodo, kad ją sudaro ne sistemos, išpažinimai ar apeigos, o meilės darbai, gero darymas kitiems, tikras nuoširdumas“ (E. Vait, Su meile iš Dangaus, 460 p.).

Savo mokyme Jėzus nurodo į pašalietį, žmogų, laikomą netikinčiu Dievą, parodo, koks yra Dievo pašaukimas visiems, kurie tvirtina esą Jo sekėjai. Kaip ir Jo pirmiesiems klausytojams, mums ateinant pas Jėzų ir klausiant, ką turime daryti, kad paveldėtume amžinąjį gyvenimą, Jis galiausiai nurodo mums eiti ir būti artimu tiems, kuriems to reikia.
