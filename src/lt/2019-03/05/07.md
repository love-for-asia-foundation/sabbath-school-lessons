---
title:  Tolesniam tyrinėjimui
date:   02/08/2019
---

**Tolesniam tyrinėjimui:**
E. G. White, Prophets and Kings, 279–292 p.; 303–310 p.

> <p></p>
> „Prieš akivaizdžią anuometinę priespaudą, neteisybę, nepaprastą prabangą ir ekstravaganciją, nepadorų puotavimą ir girtavimą, didžiulį pasileidimą ir ištvirkimą jų pranašai kėlė savo balsus; bet jie protestavo ir pasmerkė nuodėmę veltui“ (E. G. White, Prophets and Kings, 282 p.).

Izaijui
> <p></p>
> „ateitis atrodė ypač nuvilianti dėl tautos socialinių sąlygų. Dėl naudos troškimo žmonės gaudavo vis daugiau namų ir laukų... Teisingumas buvo iškraipytas, o vargšams nebuvo rodomas gailestis... Net teisėjai, kurių pareiga buvo apsaugoti bejėgius, užsikimšdavo ausis vargšų ir neturtingųjų, našlių ir našlaičių raudoms... Tad nestebina, kad tokiomis aplinkybėmis, paskutiniaisiais Uzijo karaliavimo metais, pašauktas skelbti Judui Dievo įspėjimus ir priekaištus, Izaijas vengė šios atsakomybės. Jis gerai žinojo, kad susidurs su priešprieša“ (E. G. White, Prophets and Kings 306 p.).

> <p></p>
> „Šie paprasti pranašų žodžiai... turėtų būti priimti kaip Dievo balsas kiekvienai sielai. Neturėtume praleisti galimybės daryti gailestingumo darbus, progų švelniam numatymui ir krikščioniško maloningumo naštų slegiamiems ir engiamiems“ (E. G. White, Prophets and Kings, 327 p.).

**Klausimai aptarimui:** 

`1. Pranašystės funkcija mes dažnai laikome ateities numatymą. Kaip Senojo Testamento pranašų dėmesio skyrimas pasauliui, kuriame jie gyveno, keičia jūsų supratimą dėl pranašo vaidmens?`

`2. Pranašų gyvenimas ir žinia rodo, kaip sunku ir pavojinga gali būti pastovėti už tiesą. Jūsų manymu, kodėl jie darė tai, ką jie darė, ir kalbėjo taip, kaip jie kalbėjo?`

`3. Pranašų raštuose Dievas, atrodo, pakaitomis pyksta ir išreiškia gilų susirūpinimą dėl savo tautos. Kaip jūs suderinate šias dvi Dievo charakterio puses?`


**Santrauka:** 

Senojo Testamento pranašai buvo uolūs, dažnai pikti ir nusiminę Dievo kelio ir valios gynėjai Jo tautai. Atspindėdamas išreikštą paties Dievo susirūpinimą, šis uolumas taip pat neapsiėjo be didelio dėmesio teisingumui vargšams ir engiamiems. Pranašai pakartotinai ragina grįžti pas Dievą, įskaitant neteisingumo panaikinimą, ką Dievas taip pat pažadėjo padaryti savo pranašystėse dėl geresnės Jo tautos ateities.
