---
title:  Pranašų šauksmas
date:   27/07/2019
---

### Šios savaitės tyrinėjimui skaitykite: 
1 Sam 8, 10–18; Am 5, 10–15; Mch 6, 8; Pr 19, 1–13; Ez 16, 49; Iz 1, 15–23.

> <p>Įsimintina eilutė:</p>
> „Žmogau, Jis tau pasakė, kas gera ir ko iš tavęs reikalauja Viešpats: tik daryti, kas teisinga, mylėti ištikima meile ir nuolankiai eiti su savo Dievu“ (Mch 6, 8).

Senojo Testamento pranašai yra vieni iš įdomiausių Rašto asmenybių. Jų garsus balsas, drąsi žinia, sielvartas, rūstavimas ir pasipiktinimas, kartais ir jų žinios pademonstravimas padarė juos tokiais žmonėmis, kurių negalima nepaisyti, net jei šalia jų galėjo būti nepatogu.

Pirmiausia siųsti Izraeliui ir Judui, jie ragino išrinktą tautą grįžti prie jų pašaukimo Dieve. Izraelitai ir jų vadovai pernelyg lengvai pasiduodavo aplinkinių tautų stabams ir gyvensenai. Nedėkinga pranašų užduotis buvo raginti juos atgailauti, kartais primenant jiems Dievo meilę ir Jo pastangas vardan jų praeityje, o kartais ir įspėti dėl padarinių, jei jie tols nuo Dievo.

Taip pat tyrinėsime, kad tarp nuodėmių ir blogybių, dėl kurių pranašai įspėjo vadovus ir tautą, viena iš didžiausių nuodėmių buvo vargšų, turinčiųjų poreikių, bejėgių priespauda. Taip, nederėjo garbinti stabų; taip, nederėjo laikytis netikrų religinių papročių; bet silpnųjų ir vargšų išnaudodamas taip pat buvo vertas pasmerkimo.

