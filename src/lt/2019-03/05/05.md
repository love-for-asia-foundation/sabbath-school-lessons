---
title:  IV. Ezechielis
date:   31/07/2019
---

Jei paklaustumėme grupės krikščionių apie „Sodomos nuodėmes“, daugelis turbūt pradėtų kalbėti apie jos seksualines nuodėmes ir kitas prievartos formas. Galų gale, Pr 19, 1–13 nusakyta serganti ir iškrypusi visuomenė, daugiau nei subrendusi sunaikinimui.

Tačiau įdomu tai, kad atsakymas yra kur kas sudėtingesnis. Apsvarstykite Ezechielio žodžius: „Išties tavo sesers Sodomos kaltė buvo įžūlus išdidumas! Ji ir jos dukterys buvo pertekusios duonos ir lengvai gyveno, bet neištiesė rankos vargšui ir beturčiui“ (Ez 16, 49). Nors akivaizdu, kad Viešpats neketino pamiršti kitų mieste paplitusių ištvirkimo formų, Ezechielio dėmesys buvo skiriamas ekonominei neteisybei ir nepakankamam rūpinimuisi turinčiaisiais poreikių.

Ar gali būti, kad Dievo akyse šios ekonominės nuodėmės buvo tokios pat blogos, kaip seksualinės?

Pranašavusio po Amoso, Michėjo ir Izaijo, ankstyvos Ezechielio pranašystės primena įspėjimą dėl artėjančio sunaikinimo. Tačiau, kai Jeruzalė atiteko babiloniečiams, o žmonės buvo paimti į nelaisvę, Ezechielio dėmesys labiau nukreipiamas į Dievo pažadus atkurti.

`5. Perskaitykite Ez 34, 2–4. 7–16. Palyginkite Dievo įvertinimą korumpuotų Izraelio vadovų su Jo ganymu. Kaip jų elgimasis su silpniausiomis „avimis“ priešingas Jo metodams?`

Nors jie buvo tokie blogi, kad net palygintini su Sodoma, Viešpats vis dar stengėsi juos laimėti, kad nukreiptų juos nuo jų nedorybės. Atnaujintame Dievo sumanyme dėl savo tautos ji grįš į savo kraštą, Jeruzalė ir šventykla bus atstatytos. Dievo duotos šventės vėl bus švenčiamos, o žemė vėl bus padalijama vienodai tarp žmonių kaip paveldas (žr. Ez 47, 13 – 48, 29). Atrodo, akivaizdu, kad Dievas norėjo, jog planas Jo tautai, pirmiausia pateiktas Mozei ir Izraelio tautai po jos išgelbėjimo iš Egipto, bus atnaujintas, kai tauta sugrįš iš nelaisvės. Tai apima rūpestį silpniausiais visuomenės nariais, taip pat tais, kurie gali būti laikomi pašaliniais.

`Kaip jums svarbu tai, kad mūsų Dievas suteikia antrą galimybę, netgi savo tautai, kuri nuklydo, nors turėjo galimybę priimti geresnius sprendimus?`
