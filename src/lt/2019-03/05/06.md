---
title:  V. Izaijas
date:   01/08/2019
---

`6. Perskaitykite Iz 1, 15–23; 3, 13–15; 5, 7–8. Kaip jūs apibūdintumėte pranašo reakciją į tai, ką jis pastebėjo aplink save visuomenėje?`

Įžanginis Izaijo pamokslas – pirmi penki skyriai – yra kandi kritika apie tokią visuomenę, kokia tapo Dievo tauta, įspėjimai dėl artėjančio teismo, reaguojant į tai, kad jie atmetė Dievą, toliau elgėsi nedorai ir viltis, jei tauta sugrįš pas Dievą ir pertvarkys savo gyvenimą bei visuomenę. Bet galbūt stipriausia emocija, pasireiškianti jo žodžiais, yra sielvarto pojūtis. Remdamasis savo supratimu, koks yra Dievas ir ko Jis nori savo tautai, pranašas gedi ir aprauda tai, kas buvo prarasta, daugybę pamirštų žmonių, kurie kenčia, ir pranašauja artėjantį tautos teismą.

Izaijas laikosi šio modelio per savo pranašišką tarnystę. Jis primygtinai ragina tautą prisiminti, ką Dievas dėl jų padarė. Jis taip pat siūlo šiai tautai viltį, ką Dievas nori dėl jos padaryti ateityje. Taigi dabar jie turėtų ieškoti Viešpaties, nes šie atnaujinti santykiai su Juo apima atgailą dėl dabartinių jų nusikaltimų ir jų pasikeitimo, susijusio su tuo, kaip jie elgiasi su kitais.

Izaijo 58 ir 59 skyriuose pranašas konkrečiai grįžta prie susirūpinimo teisingumu. Jis vėl apibūdina visuomenę, kurioje „teisingumas paneigtas, teisumas laikosi atokiai, nes teisybė klumpa gatvėje, o dorumui uždrausta įeiti“ (Iz 59, 14). Tačiau jis taip pat tvirtina, kad Dievas tai žino ir kad Dievas gelbės savo tautą – „ateis kaip atpirkėjas“ (Iz 59, 20).

Visoje Izaijo knygoje didelė pranašo dėmesio dalis skiriama skelbti Mesijo atėjimą, kuris galų gale atkurs Dievo karalystę žemėje ir su savimi atsineš teisingumą, gailestingumą, išgydymą ir atkūrimą.

`Perskaitykite Iz 9, 5–6; 11, 1–5; 42, 1–7; 53, 4–6. Kaip šios pranašystės atitinka jūsų supratimą dėl Jėzaus gyvenimo, tarnystės ir mirties? Ką šios pranašystės leidžia suprasti apie Jo atėjimo į šį pasaulį tikslą?`
