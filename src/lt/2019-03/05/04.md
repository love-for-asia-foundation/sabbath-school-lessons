---
title:  III. Michėjas
date:   30/07/2019
---

„Žmogau, Jis tau pasakė, kas gera ir ko iš tavęs reikalauja Viešpats: tik daryti, kas teisinga, mylėti ištikima meile ir nuolankiai eiti su savo Dievu“ (Mch 6, 8). 

`3. Kokiais būdais jūs dabar galite įgyvendinti šiuos žodžius?`

Mch 6, 8 yra galbūt viena iš žinomiausių Šventojo Rašto eilučių. Tačiau, kaip ir daugelis eilučių, kurias mes padarome šūkiais ar rašome plakatuose, turbūt mes esame mažiau susipažinę ir su šios eilutės kontekstu nei pripažintume.

`4. Perskaitykite Mch 2, 8–11; 3, 8–12. Ką tauta darė, ką Michėjas pasmerkė?`

Ahazo karaliavimo Jude laikotarpiu Dievo tauta istoriškai ir dvasiškai nusirito į naujas žemumas. Stabmeldystė augo ir daugėjo su ja susijusių blogų papročių. Tuo pačiu metu, kaip pažymėjo ir kiti šio laikmečio pranašai, vargšai ir toliau buvo išnaudojami ir plėšiami.

Michėjas yra toks pat prakeiksmą skelbęs pranašas, kaip jo amžininkai. Dauguma jo knygos pirmųjų trijų skyrių išreiškia Dievo pyktį ir liūdesį dėl Jo tautos daromo blogio, taip pat artėjančio sunaikinimo.

Tačiau Dievas nepaliko savo tautos. Net griežti balsai ir pranašų žinia buvo Dievo susirūpinimo savo tauta ženklas. Jis ją įspėjo, nes mylėjo ir rūpinosi ja. Jis norėjo jai atleisti ir ją atkurti. Jis nepyksta amžinai (žr. Mch 7, 18–20). 

Toks yra gerai žinomos „formulės“ kontekstas – elgtis teisingai, mylėti gailestingai, vaikščioti nuolankiai. Tai gali atrodyti paprasta, tačiau gyventi tokiu tikėjimu praktiškai yra daug sudėtingiau, ypač kai toks elgesys, atrodo, nepritampa visuomenėje. Kai kiti gauna naudos iš neteisybės, tyčiojimosi iš gailestingumo ir elgiasi išpuikusiai, elgtis teisingai, mylėti gailestingumą ir vaikščioti nuolankiai reikalauja drąsos ir ištvermės. Tačiau mes to nedarome vieni; taip elgdamiesi mes einame su mūsų Dievu.

`Kuo susiję teisingumo vykdymas, gailestingumo mylėjimas ir nuolankus vaikščiojimas su Dievui?`
