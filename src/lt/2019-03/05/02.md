---
title:  I. Pasikartojantis raginimas teisingumui
date:   28/07/2019
---

Nepaisant aiškaus ir išsamaus Dievo plano Izraeliui, ši tauta retai įgyvendindavo savo pašaukimą. Vos kelioms kartoms praėjus po jų įkurdinimo krašte, jie paprašė Samuelio, pranašo ir teisėjo, paskirti karalių, kuris valdytų tautą: „kaip yra visose tautose“ (1 Sam 8, 5).

`1. Perskaitykite 1 Sam 8, 10–18. Koks buvo Samuelio įspėjimas tautai dėl jų su karaliumi susijusio prašymo?`

Samuelis tai laikė žingsniu supanašėjimui su kitomis tautomis. Kai Samuelis stengėsi patarti pirmajam karaliui Sauliui, jo pranašystė gana greitai pradėjo pildytis. Net Izraelio karalystei klestint, Dovydas ir Saliamonas neišvengė su galios pertekliumi susijusių pagundų ir korupcijos.

Visų Izraelio ir Judo karalių laikais viena iš Dievo reakcijų buvo siųsti pranašus Jo valiai išreikšti ir priminti izraelitams ir vadovams apie jiems Dievo duotas pareigas pamirštiems jų visuomenės nariams.

Žydų pranašų raštuose matome tęstinį ir pasikartojantį raginimą gyventi teisingai ir elgtis teisiai visuomenėje. Susidūrę su Izraelio ir jo vadovų nenuoseklumu, pranašai buvo nuolatinis ir skubus nebyliųjų balsas, ypač tų, kuriems buvo pakenkta dėl to, jog Izraelis nesilaikė Dievo valios.

Apmąstydamas Senojo Testamento pranašų aistrą, Abraham Joshua Heschel priešpriešina mūsų pasitenkinimą su skubiais raginimais teisingumui: 

> <p></p>
> „Tai, kas baugino pranašus, yra kasdieniniai įvykiai visame pasaulyje... Jų kvapą gniaužiantis nekantrumas dėl neteisybės mums gali pasirodyti kaip isterija. Mes patys nuolat liudijame neteisybės veiksmus, veidmainystės apraiškas, melą, pasipiktinimą, kančią, bet mes retai tuo piktinamės ar pernelyg dėl to jaudinamės. Pranašams net maža neteisybė virsdavo kosminio dydžio“ (The Prophets (New York: Jewish Publication Society of America, 1962), 3 p.).

Šie pranašai mums leidžia pažvelgti į Dievo širdį ir protą. Kalbėdami Dievo vardu, jie gali padėti mums pamatyti mūsų pasaulio neteisybę ir kančias per Dievo ašarų kupinas akis. Tačiau šis uolumas taip pat ragina veikti, darbuotis su Dievu palengvinant aplinkinių priespaudą ir liūdesį.

`Kokiais būdais, kurie gali pakenkti mums ir kitiems, mes kartais siekiame būti kaip visos tautos?`
