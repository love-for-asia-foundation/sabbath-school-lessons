---
title:  Tolesniam tyrinėjimui
date:   30/08/2019
---

**Tolesniam tyrinėjimui:**
E. Vait, Welfare Ministry, 35–41 p.; 66–67 p.; Apaštalų darbai, 249–256 p.

> <p></p>
> „Išgelbėtojas atidavė savo brangią gyvybę, kad sukurtų Bažnyčią, gebančią pasirūpinti liūdinčiomis, gundomomis sielomis. Tikintieji gali būti neturtingi, neišsilavinę ir nežinomi; tačiau Kristuje jie gali darbuotis savo namuose, kaimynystėje, Bažnyčioje ir net ‘tolimuose kraštuose’, ir jų darbo vaisiai sieks amžinybę“ (E. Vait, Su meile iš Dangaus, 2011, 595 p.).

> <p></p>
> „Nesavanaudiškas dosnumas užliejo ankstyvąją Bažnyčią džiaugsmo jūra; mat tikintieji žinojo, kad jų pastangos padeda Evangelijai pasiekti tuos, kurie dar skendi tamsoje. Jų geranoriškumas liudijo, kad Dievo malonę jie gavo ne veltui. Kas galėjo pažadinti tokį dosnumą, jei ne Šventoji Dvasia, apvalanti nuo nuodėmių? Ir tikinčiųjų, ir netikinčiųjų akyse tai buvo malonės stebuklas“ (E. Vait, Apaštalų darbai, 255 p.).


**Klausimai aptarimui:** 

`1. Kaip jūsų bažnyčios bendruomenė gali tapti panašesne į aprašytąją pirmuose Apaštalų darbų knygos skyriuose? Kokius praktinius žingsnius galėtų žengti jūsų bažnyčios vadovybė, kad paragintų bažnyčią eiti šia kryptimi?`

`2. Septintosios dienos adventistų bažnyčia visame pasaulyje naudoja kelis šią savaitę tyrinėtus ir aptartus principus, paaiškindama, kaip dešimtinės ir aukos padalijamos skirtingose pasaulio dalyse. Kokie yra tokios pasaulinės išteklių pasidalijimo sistemos pranašumai?`

`3. Ar nurodymai, kaip gyventi, apibendrinti, pvz., Romiečiams 12 skyriuje, yra realūs ir praktiški gyvenimui, ar jie veiksnūs „realiame pasaulyje“, o gal jie labiau tinka idealizuotiems „šventųjų“ vitražams?`

`4. Jok 5, 1–5 vartojama tvirta kalba, atspindinti griežtus Senojo Testamento pranašų įspėjimus. Kodėl tokia tvirta išraiška yra tinkama ir būtina?`


**Santrauka:** 

Jėzaus pavedimo ir Šventosios Dvasios jėgos paskatinti mokiniai ir ankstyvieji tikintieji siekė kuo plačiau dalytis Jėzaus žinia ir misija. Remdamasi Jėzaus mokymu ir žydų raštais, ankstyvoji bažnyčia buvo nauja bendruomenė, besidalijanti tuo, ką turėjo, su turinčiaisiais poreikių, tiek savo bendruomenėje, tiek už jos ribų. Savo pavyzdžiu ir mokymu, užrašytu laiškuose šioms bažnyčioms, pirmieji krikščionių vadovai ragino tikinčiuosius būti ištikimais ir tarnauti, ypač turintiems poreikių.