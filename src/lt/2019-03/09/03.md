---
title:  II. Tabitos tarnystė ir liudijimas
date:   26/08/2019
---

Bažnyčia pradėjo plėstis, kaip Jėzus numatė: „Jeruzalėje ir visoje Judėjoje bei Samarijoje ir ligi pat žemės pakraščių“ (Apd 1, 8), – nauji tikintieji tęsė Jėzaus tikėjimą ir tarnystę. Tarp jų Jopėje buvo Tabita. Akivaizdu, kad ji rimtai atsižvelgė į Jėzaus nurodymą, jog aprengiant nuogą asmenį, tai padaroma pačiam Jėzui (žr. Mt 25, 38. 40).

`2. Perskaitykite Tabitos ir jos tarnystės apibūdinimą Apd 9, 36. Kaip jūsų gyvenimas ir tarnystė gali būti panašiai apibūdinti? Kaip norėtumėte būti apibūdinti?`

Atrodo, Tabitos tarnystė buvo tokia, kad jos apibūdinimas – „mokinė“ (žr. Apd 9, 36), jos ištikimybė, energija ir dėmesys kitiems buvo pripažįstami ne tik jos gimtajame mieste.

Petras lankėsi šalia esančiame mieste Lydoje, o Jopės gyventojai paprašė jo atvykti dėl netikėtos Tabitos mirties (žr. Apd 9, 37–41). Atvykusį į Jopę, Petrą pasitiko daug žmonių, kuriems Tabita padėjo savo tarnavimu neturtingiesiems. Jie parodė jam drabužius, kuriuos ji buvo pasiuvusi, ir neabejotinai jam daug papasakojo apie tai, kaip ji padėjo jiems ir kitiems.

Tada Petras meldėsi už Tabitą ir Dievas ją prikėlė gyvenimui ir, žinoma, nėra jokios garantijos, kad gyvenimas visada bus geras tiems, kurie pasišventė tarnauti kitiems. Galų gale Tabita jau patyrė ligą ir mirtį, o Steponas, vienas iš pirmųjų diakonų, paskirtas tarnauti našlėms bažnyčioje, taip pat tapo pirmuoju kankiniu (žr. Apd 7, 54–60). Gyvenimas tarnaujant nėra lygus kelias; kartais jis gali būti netgi itin nelygus.

Tačiau šiame pasakojime Dievas panaudojo Jo meilės ir galios pripažinimą tiek Tabitos gyvenime, tiek jos mirtyje, kad padarytų didelę įtaką Jopės žmonėms: „Žinia apie įvykį pasklido visoje Jopėje, ir daugybė žmonių įtikėjo Viešpatį“ (Apd 9, 42).

`Jei jūs mirtumėte, ar jūsų indėlis būtų apverkiamas, ar jo būtų ilgimasi, kaip Tabitos tarnystės? Kaip mes galime pagerinti tarnystės palikimą? Kokius praktinius įgūdžius – kaip Tabitos įgūdžiai siuvant drabužius – galėtumėte panaudoti tarnaudami kitiems?`
