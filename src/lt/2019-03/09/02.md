---
title:  I. Nauja bendruomenė
date:   25/08/2019
---


Po Jėzaus užžengimo ir Šventosios Dvasios atėjimo per Sekmines, tikinčiųjų bendruomenė sparčiai augo ir subūrė ankstyvąją bažnyčią, naują bendruomenę tarp Jėzaus sekėjų, kuriai iš pradžių vadovavo Jo pirmieji mokiniai. Tačiau ši nauja bendruomenė buvo sudaryta ne tik iš jų; vietoj to ji buvo pastatyta ant Jėzaus mokymo ir tarnystės, ji taip pat kilo iš ilgos žydų raštų ir pranašų istorijos.

`1. Perskaitykite Apd 2, 42–47 ir Apd 4, 32–37. Ką esminio įžvelgiate ankstyvosios bažnyčios bendruomenės aprašymuose?`
							
Nors atrodo, kad izraelitams visiškai nepavyko įgyvendinti teisingos ir dosnios visuomenės principo, ankstyvoji bažnytinė bendruomenė rimtai pritarė nurodymui, kad „tarp jūsų neturi būti elgetų“ (Įst 15, 4). Viena iš praktinių jų tikėjimo išraiškų buvo dalijimasis medžiaginiais ištekliais – net parduodant žemę ir prisidedant prie iždo (žr. Apd 4, 34–5, 2) – patenkinant tikinčiųjų poreikius, taip pat būnant palaiminimu jaunai bendruomenei, ypač per tarnavimą gydant (žr. Apd 3, 1–11; 5, 12–16).

Vis dėlto tai nebuvo utopinė bendruomenė. Daugėjant tikinčiųjų, padidėjo įtampa dėl šių išteklių administravimo, ypač dėl kasdienio našlių aprūpinimo maistu (žr. Apd 6, 1). Mokiniai, būdami gabūs grupės vadovai, dėmesį norėjo skirti Evangelijos skelbimui. Norint išspręsti susidariusią padėtį, reikėjo atlikti tam tikrą perorganizavimą.

Todėl buvo paskirti septyni žmonės praktiniams bažnyčios bendruomenės reikalams. Tai galbūt buvo pirmasis skirtingų tarnysčių ir gebėjimų pripažinimas bažnyčioje; tuo pačiu metu jis parodė praktinės tarnystės svarbą bažnyčios gyvenimui ir liudijimui. 

> <p></p>
> „Tų pačių pasišventimo bei teisingumo principų, kuriais vadovai turėjo vadovautis, dirbdami su Dievo žmonėmis Mozės ir Dovydo laikais, laikėsi ir tie, kuriems buvo pavesta rūpintis naujai organizuota, skelbiančia Evangeliją Dievo bažnyčia“ (E. Vait, Apaštalų darbai, 72 p.).

`Pasistenkite įsivaizduoti, ką reiškė būti tos ankstyvos bendruomenės dalimi. Kaip šiandien galime atspindėti tuos pačius principus?`
