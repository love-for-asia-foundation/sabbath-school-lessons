---
title:  Tarnavimas Naujojo Testamento bažnyčioje
date:   24/08/2019
---

### Šios savaitės tyrinėjimui skaitykite: 
Apd 2, 42–47; 4, 32–37; Mt 25, 38. 40; Apd 9, 36; 2 Kor 8, 7–15; Rom 12; Jok 2, 1–9.

> <p>Įsimintina eilutė:</p>
> „Tyras ir nesuteptas pamaldumas Dievo, mūsų Tėvo, akyse yra rūpintis našlaičiais ir našlėmis jų sielvarte ir sergėti save nesuterštą šiuo pasauliu“ (Jok 1, 27).

Tekstas, žinomas kaip didysis pavedimas (Mt 28, 18–20), yra vienas žinomiausių Rašte, bent jau krikščionims. Šie tekstai, įkvėpę įvairioms misijoms ir evangelizaciniams sumanymams, dažnai nusakomi kaip mūsų misija. Tiesą sakant, įkvėpti šių eilučių, krikščionys iškeliavo į visą pasaulį, kad būtų paskelbta Evangelija, ir kartais jiems tai labai daug kainavo.

Ką gi Jėzus liepė veikti? Padaryti mokiniais, krikštyti ir mokyti žmones „laikytis visko, ką tik esu jums įsakęs“ (Mt 28, 20). Ir jau tyrinėjome, kad itin daug Jėzaus įsakymų yra susiję su rūpinimusi turinčiaisiais poreikių, kenčiančiais, negalinčiais pasirūpinti savimi. Todėl turime prisiminti, kad šie paliepimai pirmiesiems Jėzaus mokiniams buvo ne nauja užduotis, kažkas, ko jie anksčiau nebuvo girdėję ir matę, bet buvo tos misijos tęsinys, kurią Jėzus jau vykdė tarp jų. Taigi ši Jėzaus mokymo pusė yra aiškiai matoma naujosios bažnyčios bendruomenės gyvenime, kaip dalis didžiojo pavedimo įvykdymo.
