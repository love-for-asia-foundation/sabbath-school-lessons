---
title:  Tolesniam tyrinėjimui
date:   20/09/2019
---

**Tolesniam tyrinėjimui:**
E. G. White, The Ministry of Healing 503–516 p.; Testimonies for the Church, vol. 3, 511–526 p.; Testimonies for the Church, vol. 2, 24–37 p.

> <p></p>
> „Nei danguje, nei žemėje nerasime labiau įtikinamos tiesos nei ta, kurią patvirtina gailestingumo darbai tiems, kuriems reikia mūsų užuojautos ir pagalbos. Šią tiesą įkūnijo Jėzus. Kai išpažįstantieji Kristaus vardą įgyvendins auksinę taisyklę, Evangeliją lydės ta pati galybė, kokia lydėjo apaštalų laikais“ (E. Vait, Kristaus Kalno pamokslas, 144 p.).
  
> <p></p>
> „Didžiausia meilė Dievui ir nesavanaudiška meilė vienas kitam – tai geriausia dovana, kokią gali suteikti mūsų dangiškasis Tėvas. Ši meilė nėra impulsas, o dieviškasis principas, nuolatinė jėga. Ji negali gimti ar kilti nepasišventusioje širdyje. Ji dega tik Jėzaus valdomoj širdy... Ši sieloje puoselėjama meilė palengvina gyvenimą ir teigiamai veikia aplinkinius“ (E. Vait, Apaštalų darbai, 409 p.).


**Klausimai aptarimui:** 

`1. Šią savaitę tyrinėjome, kad Evangelija ir toliau yra etalonas ir paskata darbuotis vardan kitų, kaip Jėzus darbavosi vardan mūsų. Kaip tai išplėtė jūsų supratimą ir paskatino labiau branginti gerąją žinią apie tai, ką Dievas dėl mūsų padarė ir kaip Jis parodo savo meilę mums?`

`2. Kalbėjimas už neturinčius balso, dalyvavimas taikdarystėje ir panašiose veiklose gali iškelti mus į viešumą ir politiką. Tačiau Septintosios dienos adventistų bažnyčia yra bažnyčios ir valstybės atskyrimo šalininkė. Koks yra skirtumas tarp neprideramo politinio dalyvavimo ir pasisakymų bei darbavimosi siekiant taikos viešu būdu?`

`3. Kokį vieną žingsnį ar veiksmą, aptartą šią savaitę, norėtumėte žengti ar atlikti savo gyvenime ir bendruomenėje? Kaip galite tai padaryti?`

`4. Dėl kokio blogio ir priespaudos klausimo jūsų bendruomenėje ar visame pasaulyje jūs nusprendėte melstis?`


**Santrauka:** 

Tapimas Jėzaus sekėju pakeis mūsų gyvenimą, įskaitant tai, kad mumyse įsižiebs uolumas prisijungti prie aktyvaus Dievo rūpinimosi vargšais. Tai niekada nėra lengva užduotis ir retai populiari, tai pakeis mūsų prioritetus ir paskatins mus imtis aktyvių veiksmų, kad išgydytume aplink mus ir pasaulyje esančius skaudulius.