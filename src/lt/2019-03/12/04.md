---
title:  III. Dosnumas
date:   17/09/2019
---

„Dievas myli linksmą davėją“ (2 Kor 9, 7) ir dosnus aukojimas yra svarbi krikščioniškojo gyvenimo dalis. Nors turime leisti Raštui mesti iššūkį mūsų aukojimui ir finansiniams prioritetams, dosnumas yra daugiau nei tik pinigų sviedimas, kad ir kokiam svarbiam tikslui.

Vietoj to dosnumas yra vienas iš didžiausių gyvenimo nuostatų ir esminė savybė „tų, kurie bijo Viešpaties“, kaip kelis kartus pažymėta Psalmėje 112: „Gera žmogui, kuris dosnus ir skolina, kuris sąžiningai tvarko savo reikalus“ (Ps 112, 5).

`2. Ko šios eilutės moko apie dosnumą tiems, kuriems to reikia? Kun 25, 35–37; Ps 119, 36; 2 Kor 8, 12–15; 1 Jn 3, 16–18; 1 Tim 6, 17–19.`							

Naujojo Testamento laiškuose Paulius nuolat minėjo Dievo dosnumą, visapusiškai išreikštą Jėzuje, paaukojant savo gyvybę už mus, kaip krikščioniškosios vilties šaltinį. Savo ruožtu, Jo mirtis vardan mūsų taip pat buvo paskata, kad mes gyventume dosniai vardan kitų: „Meldžiu, kad tavoji tikėjimo bendrystė būtų veiksminga ir išaugtų į pažinimą visokio gėrio mumyse, nukreipto į Kristų“ (Fm 6).

Dosnumas yra nusistatymas gyvenimo atžvilgiu, kuris yra didelis, drąsus ir įtraukiantis. Daug kas mūsų asmeniniame gyvenime, visuomenėje ir kultūroje verčia mus sutelkti dėmesį į save, pasilikti kiek galime daugiau sau. Ir pripažinkime, juk daugeliui iš mūsų numatytasis režimas, ir taip visada yra – sau, sau, sau.

Jei mūsų tikėjimas yra tikras, jis paskatins mus išsižadėti savęs ir daugiau gyventi dėl kitų. Mūsų tikėjimas padeda įsivaizduoti pasaulį ir jo žmones, kaip juos mato Dievas, tiek jų gerume, tiek palūžime, ir skatina mus stengtis padėti tiems, kuriems to reikia, kiek įmanoma.

Kaip gyvenimo savybę, dosnumą itin vertina lėšų rinkėjai ir labdaros rengėjai. Toks dosnumas yra išmatuojamas ir praktiškas. Tačiau gausios aukos nebūtinai reiškia dosnų gyvenimą (žr. Mk 12, 41–44). Dosnus gyvenimas yra didesnis ir vertingesnis už bet kokią auką. Mes turime labiau vertinti ir puoselėti dosnią dvasią visuose mūsų darbuose. Daugumai žmonių dosnumas nėra natūralus; mūsų gyvenime mes turime aktyviai ir sąmoningai išreikšti malonę, nepriklausomai nuo mūsų nuodėmingumo, savanaudiškumo traukos.

`Be pinigų aukojimo, net ir dosnaus, kaip kitaip turėtume parodyti dosnią dvasią?`
