---
title:  II. Užuojauta ir nuovargis
date:   16/09/2019
---

Priešinimasis galimybei, kad mūsų geri ketinimai būtų nustelbti „visų pasaulio bėdų“, daugelį iš mūsų padrąsintų daugiau nuveikti vardan kenčiančiųjų gyvenimo palengvinimo. Tam tikras nusistatymas ir priemonės gali padėti mums teigiamai reaguoti į turinčiuosius poreikių.

**Užuojauta**. Tyrinėjome, jog pirmas žingsnis imantis priemonių – tai kenčiančiųjų skausmo pripažinimas ir jų užjautimas. Turime augti ir išlikti jautrūs kenčiančiųjų atžvilgiu. Šiandien žmonės kalba apie „nuovargį dėl užuojautos“, mintis ta, kad esame itin neapsaugoti nuo liūdesio ir tragedijos, jog daugelį iš mūsų nuvargina daugybė priežasčių, kurios reikalauja emocinių jėgų ir finansinės paramos. Jėzus puikiai suvokė Jį supantį blogį ir skausmą; tačiau Jis liko užjaučiantis. Todėl tokie turime likti ir mes.

**Ugdymas**. Kadangi daugelis su neteisybe ir skurdu susijusių aplinkybių yra sudėtingos, klausymas ir aiškinimasis, ko galime iš jų pasimokyti, yra svarbu. Yra daug pavyzdžių, kai bandydami padėti geranoriški žmonės padarė žalos kitų žmonių gyvenimui. Nors tai nėra pasiteisinimas neveiksnumui, turėtume būti informuoti ir apgalvoti įsitraukimo būdus.

**Malda**. Pastebėję problemą, pirmiausia norime imtis „praktinių“ veiksmų. Tačiau Raštas mums primena, kad malda yra praktiška. Mes galime nulemti skirtumą vargšų ir engiamųjų gyvenime mūsų maldomis už juos ir tuos, kuriems jie pavaldūs (žr. 1 Tim 2, 1–2), taip pat paisydami Dievo vedimo, kaip galėtume geriausiai toliau reaguoti teikdami pagalbą (žr. Pat 2, 7–8).

**Lūkesčiai**. Kitas svarbus veiksnys siekiant sumažinti kančias yra derami lūkesčiai, atsižvelgiant į socialinių, politinių ir asmeninių aplinkybių sudėtingumą. Mūsų viltis turėtų būti susijusi su suteikimu žmonėms sprendimų ir galimybių, kurių jie priešingu atveju neturėtų. Kartais tai, ką žmonės daro su šiomis galimybėmis, mus nuvils, bet turime gerbti šiuos sprendimus. Kad ir kaip mes stengtumės darbuotis vardan kenčiančiųjų labo, mūsų pagrindinis principas turi būti šis: „daryti žmonėms tai, ko mes norėtume, kad jie mums darytų“ (Mt 7, 12).

`Perskaitykite Jok 1, 5–8. Kokį vaidmenį krikščioniškoje veikloje turėtų atlikti malda? Ką Jok 2, 15–16 sako, kaip mes galime prisidėti prie atsiliepimo į mūsų maldas dėl kitų?`
