---
title:  IV. Taikdarystė
date:   18/09/2019
---

`3. Perskaitykite Mt 5, 9. Mums gyvenant tokiame pasaulyje, koks jis yra, kaip mes darome tai, ką Jėzus čia sako? Galų gale, kiek mums gali sektis tai daryti? žr. Mk 13, 7.`
							
Karinis konfliktas yra didelė kančių priežastis. Karo kaina įtraukia tiesiogines aukas ir sugriautus gyvenimus, dėmesį ir išteklius, skirtus karinei įrangai, kurie verčiau būtų nukreipti kitų žmonių poreikių patenkinimui, ir tęstines karą išgyvenusiųjų asmenų ir veteranų kančias netgi tarp „nugalėtojų“. Taip pat yra daug mažesnių konfliktų, paliekančių didelius randus daugybėje gyvenimų šeimose ir bendruomenėse. Todėl uolumas teisingumui negali nepaisyti paliepimo dėl taikdarystės.

Jėzaus Evangelijos centre yra maloningas ir didis Dievo taikdarystės aktas, sutaikantis nuodėmingus žmones su jų Kūrėju (žr. 2 Kor 5, 18–21). Mūsų priimamas sutaikymas tampa pavyzdžiu mums būti šio sutaikymo „pasiuntiniais“ dėl kitų.

`4. Perskaitykime Iz 52, 7. Kaip mes taip pat įgyvendiname šią eilutę?`							

Taikos evangelija taip pat tampa paskata, modeliu ir ištekliu, kad galėtume darbuotis vardan taikos mūsų smurtiniame pasaulyje: „Sutarianti su Dievu širdis bus dangiškosios ramybės dalininkė ir darys palaimingą poveikį. Ramybės dvasia kaip rasa pasieks neramias ir nuvargusias nuo žemiškųjų rūpesčių širdis“ (E. Vait, Kristaus kalno pamokslas, 37 p.).

Kalno pamoksle Jėzus pasakė: „Palaiminti taikdariai; jie bus vadinami Dievo vaikais“ (Mt 5, 9). Tęsdamas Jis ne tik patvirtino įsakymą nežudyti, bet ir sakė, kad mes neturėtume pykti ar laikyti pagiežos (žr. Mt 5, 21–26) ir kad turime mylėti savo priešus bei melstis už mūsų persekiotojus ( žr. Mt 5, 43–48), o tai reiškia, kad turėtume imtis aktyvių veiksmų darydami jiems gera. Yra daug įkvepiančių pasakojimų apie žmones, kurie savo gyvenimą paskyrė taikdarystei probleminėse pasaulio vietose, įnešdami truputėlį sutaikymo ir išgijimo, ir dažnai sumažindami neteisybę ir kančias, kurias sukėlė šie konfliktai.

`Kaip jūsų vietinė bendruomenė vietos lygmeniu galėtų atlikti taikdarystės vaidmenį?`
