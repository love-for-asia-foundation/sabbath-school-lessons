---
title:  Mylėti gailestingumą
date:   14/09/2019
---

### Šios savaitės tyrinėjimui skaitykite: 
Mt 6, 25–33; Jok 1, 5–8; 2, 15–16; Iz 52, 7; 1 Jn 3, 16–18; Iz 58, 1–10.

> <p>Įsimintina eilutė:</p>
> „Jis lyg šviesa, šviečianti tamsoje doriesiems, Jis visados švelnus, gailestingas ir teisus. Gera žmogui, kuris dosnus ir skolina, kuris sąžiningai tvarko savo reikalus“ (Ps 112, 4–5).

Tyrinėjome, jog Rašte apstu karštų Dievo rūpestingumo vargšais ir engiamais aprašymų, taip pat raginimų Jo tautai darbuotis vardan jų. Nepaisant šiems klausimams skirto dėmesio, šis biblinis pavedimas buvo įvykdytas tik pavieniui ir iš dalies, ir jis bus užbaigtas tik Kristui sugrįžus ir po antgamtinių su Jo sugrįžimu susijusių įvykių.

Iki tol išlieka daug blogio, kurį įžiebia tamsios dvasinės velnio ir jo angelų įtakos, formų. Šis blogis dažnai labiausiai matomas skurde, smurte, priespaudoje, vergovėje, išnaudojime, savanaudiškume ir godume. Tokiame pasaulyje mūsų bendruomenės, mūsų bažnyčios ir mūsų šeimos turi pastovėti prieš šį blogį, kad ir kaip sunku būtų tą padaryti. Atsiliepdami į Dievo meilę ir įsakymus, gyvendami Jėzaus tarnystės ir aukos šviesoje ir įgalinti bei vedami Šventosios Dvasios Artumo, turime būti gailestingi, kūrybingi ir drąsūs, siekdami „daryti, kas teisinga, mylėti ištikima meile ir nuolankiai eiti su savo Dievu“ (Mch 6, 8).
