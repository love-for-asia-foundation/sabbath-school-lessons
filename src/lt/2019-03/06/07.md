---
title:  Tolesniam tyrinėjimui
date:   09/08/2019
---

**Tolesniam tyrinėjimui:**
E. Vait, „Welfare Ministry“, 29–34 p.; Su meile iš Dangaus, 562–573 p.

> <p></p>
> „Skatindamas praktinio maldingumo vertę pranašas tik pakartojo prieš šimtmečius Izraeliui duotą mokymą... Šimtmečiais Jehovos tarnai šiuos mokymus kartojo tiems, kuriems gresia pavojus pasiduoti formalizmo įpročiams ir pamiršti rodyti gailestingumą“ (E. G. White, Prophets and Kings, 326–327 p.).

> <p></p>
> „Man buvo pavesta nurodyti mūsų žmonėms į Izaijo 58 skyrių. Atidžiai perskaitykite šį skyrių ir suprasite, koks tarnavimas atneš į bažnyčias gyvybę. Evangelijos darbas turi būti atliekamas mūsų tolerantiškumu ir mūsų triūsu. Sutikę kenčiančias sielas, kurioms reikia pagalbos, suteikite ją joms. Atradę alkanus, pamaitinkite juos. Tai darydami jūs darbuositės pagal Kristaus tarnavimo pavyzdį. Šventas Mokytojo darbas buvo geranoriškas darbas. Tebus paskatinti mūsų žmonės jame dalyvauti“ (E. G. White, Welfare Ministry, 29 p.).


**Klausimai aptarimui:** 

`1. Ar kada nors pagalvojote apie elgimąsi teisingai ir mylėjimą ištikima meile kaip garbinimą? Kaip tai gali pakeisti jūsų požiūrį į rūpinimąsi kitais? Kaip tai gali pakeisti jūsų požiūrį į garbinimą?`

`2. Kaip mes, gyvendami krikščioniškai, galime pamiršti, „kas svarbiausia Įstatyme“ (Mt 23, 23), tiek individualiai, tiek kaip bažnyčios bendruomenė? Ar atpažįstate keletą asmeninio patyrimo pavyzdžių, kada galėjote iškošti uodą, o praryti kupranugarį (Mt 23, 24)?`

`3. Kodėl veidmainystė laikoma itin didele nuodėme? Ar ne geriau bent jau pasistengti atrodyti, kad mes padarome viską?`

`4. Kaip per pranašus išreikšti Dievo vizija ir uolumas dėl vargšų ir turinčiųjų poreikių keičia jūsų nuomonę apie pasaulį? Kaip pasikeistų tai, kaip jūs skaitote ar klausotės vietinių naujienų, jei jas pamatytumėte ir išgirstumėte pranašo akimis ir ausimis?`


**Santrauka:** 

Nors pranašams rūpėjo blogis krašte, jie daugiausia dėmesio skyrė tų žmonių daromam blogiui, kurie teigė garbinantys Dievą. Pranašams ir Jėzui garbinimas nesuderinamas su neteisybe, ir tokia religija yra veidmainystė. Tikrasis garbinamas, kurio Dievas tikisi, įtraukia ir kovą prieš engimą bei rūpinimąsi vargšais ir turinčiaisiais poreikių.
