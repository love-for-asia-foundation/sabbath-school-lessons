---
title:  I. Stabmeldystė ir priespauda
date:   04/08/2019
---

Netrukus po to, kai Dievas išvedė Izraelio tautą iš Egipto, Jis susitiko su jais prie Sinajaus kalno, suteikdamas jiems Dešimt įsakymų, įskaitant pirmuosius du įsakymus neturėti kitų dievų ir nedirbti stabų (žr. Iš 20, 2–6). Atsakydami, žmonės pažadėjo daryti viską, kas jiems buvo liepta, ir gyventi kaip Jo tauta (žr. Iš 24, 1–13).

Bet tada Mozė praleido beveik šešias savaites ant kalno ir žmonės pradėjo nerimauti, kas jam nutiko. Spaudžiamas, Aaronas padarė auksinį veršį ir privedė žmones prie to, kad jie aukojo stabui, tada jie „sėdosi valgyti ir gerti, po to kėlėsi ūžauti“ (Iš 32, 6). Tiek Viešpats, tiek Mozė buvo pasipiktinę tuo, kaip greitai žmonės nusigręžė nuo Dievo ir pradėjo garbinti stabus, ir atrodo, kad tik Mozės užtarimas išgelbėjo Izraelį nuo pelnytos bausmės (žr. Iš 32, 30–34).

Tačiau Dievo tauta pernelyg dažnai pasiduodavo stabmeldystės nuodėmei. Izraelio ir Judo karalių istorija yra paženklinta stabmeldystės laikotarpių, įskaitant pasibaisėtinus poelgius, kuriuos kai kurie karaliai paskatino savo žmones atlikti garbinant šiuos dievus. Tokia neištikimybė buvo nuolatiniame pranašų, kuriuos Dievas siuntė raginti tautą grįžti pas Jį, dėmesio centre. Be raginimų atsiversti ir reformuotis tauta taip pat buvo raginama geriau elgtis su neturtingaisiais, skurstančiais ir bejėgiais.

`1. Perskaitykite Ps 115, 1–8. Kokia čia esminė autoriaus mintis?`

Tai žmogiškas polinkis, kad mes tampame panašūs į daiktą ar asmenį, kurį mes garbiname ir į kurį sutelkiame dėmesį. Todėl natūralu, kad rūpestis kitais ir teisingumu sumažėdavo, kai Dievo tauta nusigręždavo nuo teisingo Dievo garbinimo ir garbindavo aplinkinių tautų stabus, kurie kartais būdavo vaizduojami kaip karo ar vaisingumo dievai. Pasirinkus kitus dievus, keitėsi tautos nusistatymas daugybės dalykų, įskaitant tai, kaip ji elgėsi su kitais, atžvilgiu. Jei ji būtų ištikima Viešpačiui, ji būtų rodžiusi Jo susirūpinimą turinčiaisiais poreikių.

`Įsigilinkite į šią mintį dėl tapimo tuo, ką mes garbiname. Kaip šiandien matome pasireiškiant šį principą?`
