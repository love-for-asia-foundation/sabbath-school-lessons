---
title:  Garbinti Kūrėją
date:   03/08/2019
---

### Šios savaitės tyrinėjimui skaitykite: 
Ps 115, 1–8; Įst 10, 17–22; Ps 101, 1; Iz 1, 10–17; Iz 58; Mk 12, 38–40.

> <p>Įsimintina eilutė:</p>
> „Štai pasninkas, kokio Aš noriu: nuimti neteisėtai uždėtus pančius, atrišti jungo valkčius, duoti laisvę pavergtiesiems, sulaužyti bet kokį jungą, dalytis su alkstančiu savo duona, priglausti pastogėn vargšą ir benamį, aprengti, ką pamačius, nuogą, neatsukti nugaros saviesiems“ (Iz 58, 6–7).

Net paskubomis skaitant Senąjį Testamentą, pranašai įspėja mus apie susirūpinimą dėl netinkamo elgesio su vargšais ir engiamais. Pranašai ir Dievas, kurio vardu jie kalbėjo, buvo pasipiktinę tuo, ką jie matė vykstant visose aplinkinėse tautose (žr., pvz., Am 1 ir 2). Tačiau jie taip pat jautė ypatingą pyktį ir sielvartą dėl netinkamo Dievo tautos elgesio, kuri pati sulaukė itin daug Dievo palaiminimų. Atsižvelgiant į jos istoriją, taip pat Dievo jai duotus įstatus, ši tauta turėjo elgtis geriau. Deja, taip buvo ne visada, ir pranašai turėjo daug ką pasakyti apie šias liūdnas aplinkybes.

Taip pat įdomu tai, kad daugelis geriausiai žinomų Senojo Testamento pranašų pasisakymų, susijusių su teisingumu ir neteisybe, iš tikrųjų yra pateikiami nurodymų apie garbinimą kontekste. Tyrinėsime, jog tikras garbinimas yra ne tik kažkas, kas vyksta religinės apeigos metu. Tikras garbinimas taip pat yra gyvenimas, dalijantis Dievo rūpinimusi kitų žmonių gerove ir siekiant pakelti tuos, kurie buvo paniekinti ir pamiršti.
