---
title:  IV. Garbinimo būdas
date:   07/08/2019
---

Aiškindami garbinimo ir teisingumo santykį, pranašai primena dar vieną žingsnį – aktyvus rūpinimasis vargšais ir engiamaisiais bei pagalba tiems, kuriems jos reikia, yra svarbi paties garbinimo dalis. Izaijo 58 yra tas skyrius, kuris šią sąsają daro akivaizdžią.

`4. Perskaitykite Izaijo 58. Kas pablogėjo Dievo ir Jo tautos santykiuose, kaip aprašyta šio skyriaus pradžioje?`

Jau tyrinėjome, ši kritika skirta aktyviems religingiems žmonėms. Atrodo, jie uoliai ieško Dievo, bet akivaizdu, kad šios paieškos bergždžios. Taigi Dievas sako, kad jie turėtų pabandyti pakeisti tai, kaip jie garbina, išbandyti kitą būdą tarnauti Dievui. Jei Jis nuspręstų, kaip jie turėtų garbinti, garbinimas būtų toks: „nuimti neteisėtai uždėtus pančius, atrišti jungo valkčius, duoti laisvę pavergtiesiems, sulaužyti bet kokį jungą“ (Iz 58, 6). Jie taip pat pamaitintų alkstančiuosius, suteiktų prieglobstį benamiams ir padėtų turintiems poreikių.

Tokia veikla nėra pateikta kaip vienintelis garbinimo būdas, bet Dievas ją pateikia kaip garbinimo būdą ir garbinimo formą, kuri gali būti geresnė už kai kuriuos tradicinius garbinimo papročius. Todėl garbinimas yra ne tik vidinis, bet ir kažkas, kas palaimina visus, esančius aplink Dievo garbintojus. 

> <p></p>
> „Tikrasis religijos tikslas yra išlaisvinti žmones iš nuodėmės naštos, pašalinti netoleranciją ir priespaudą bei skatinti teisingumą, laisvę ir ramybę“ (The SDA Bible Commentary, vol. 4, 306 p.).

Iz 58, 8–12 Dievas žada palaiminimus, jei ši garbinimo forma bus priimta. Iš tikrųjų, Dievas sako, kad jei tauta būtų mažiau orientuota į save, ji pamatytų Dievą bendradarbiaujant su ja ir per ją, kad pagydytų ir atkurtų.

Įdomu tai, kad šiame skyriuje taip pat sujungiami tokio pobūdžio garbinimas su „žavesio“ kupinu ir atnaujintu sabatos laikymusi. Mes jau tyrinėjome keletą stiprių ryšių tarp sabatos ir tarnystės, tačiau šitame tekste minėta veikla įtraukta šiame raginime žmonėms atgaivinti garbinimą ir atrasti Dievo palaiminimą. Apmąstydama šias eilutes E. Vait komentavo: 

> <p></p>
> „tie, kurie laikosi Viešpaties sabatos, yra atsakingi už malonės ir geranoriškumo darbų atlikimą“ (Welfare Ministry, 121 p.).
