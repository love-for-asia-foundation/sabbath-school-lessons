---
title:  Tolesniam tyrinėjimui
date:   12/07/2019
---

**Tolesniam tyrinėjimui:**
E. Vait, Patriarchai ir Pranašai, 237–247 p.; 429–434 p.

> <p></p>
> „Niekas Mozės duotuose įstatymuose, neskaitant išskirtinių Dievo teisių pripažinimo, taip nekrenta į akis, kaip dosnumo, švelnumo ir vaišingumo vargšų atžvilgiu dvasia. Nors Dievas buvo pažadėjęs didžiai apdovanoti savo žmones, tai nereiškė, kad jiems lemta visiškai nepažinti neturto. Jis skelbė, kad vargšai niekada neišnyks iš jų šalies. Tarp Jo žmonių visada bus tų, kurie sužadins jų užuojautą, švelnumą ir labdaringumą. Anuo metu, kaip ir dabar, žmonės patirdavo nelaimių, prarasdavo sveikatą ar turtą, tačiau kol jie vykdydavo Dievo duotus nurodymus, tarp jų nebuvo nei elgetaujančiųjų, nei alkstančiųjų“ (E. Vait, Patriarchai ir Pranašai, 429 p.).

> <p></p>
> „Šios nuostatos sumanytos ir turtingųjų, ne vien vargšų labui. Jos varžo godumą ir polinkį save išaukštinti bei skatina kilnią geranoriškumo dvasią. Puoselėdamos gerą valią ir pasitikėjimą tarp visų klasių, jos palaiko visuomeninę tvarką, valdžios stabilumą. Mes visi esame tarpusavyje susieti dvasiniam pakylėjimui didžiame žmonijos tinkle, ir viskas, ką galime padaryti kitų naudai ar dvasiniam pakylėjimui, daro palaimingą įtaką mums patiems“ (E. Vait, Patriarchai ir Pranašai, 433 p.).


**Klausimai aptarimui:** 

`1. Iš Dievo sumanymo Mozei ir izraelitams, kad jie būtų tokia visuomenė, kokia turėtų būti, koks įstatas ar nuostatas labiausiai patraukia jūsų dėmesį (ar paminėto šios savaitės temoje, ar kituose jūsų perskaitytuose šaltiniuose)?`

`2. Jūsų manymų, kodėl iš Jo tautai duotų įstatų atrodo, kad Dievas dėmesį itin sutelkia į pažeidžiamiausius?`

`3. Kaip mes šiandien turėtume suprasti ir sieti save su šiais įstatais? Kaip mes nusprendžiame, kurie iš jų yra taikytini ir svarbūs mums šiandien? Koks yra pats svarbiausias dalykas, kurio galime išmokti iš šių išsamių nuostatų, kokia izraelitai turėjo būti visuomenė ir koks turėjo būti jų gyvenimas?`


**Santrauka:** 

Dievas išgirdo Egipte kenčiančio Izraelio raudas ir įsikišo, kad juos išgelbėtų. Jis siekė sukurti ypatingus sandoros santykius su jais ir darbuotis su jais, kad būtų sukurta nauja visuomenė, kuri būtų palaiminimas visiems, net dažnai pamirštiems, atstumtiems ir pažeidžiamiems.
