---
title:  IV. Antra dešimtinė
date:   10/07/2019
---

Daugelis krikščionių pripažįsta ir laikosi Rašto nurodymų dėl dešimtinės atnešimo ar grąžinimo. Paprastai nurodoma Mal 3, 10, tai paprasta formulė, kai tikintieji skiria 10 procentų savo pajamų arba prieaugio palaikydami bažnyčios darbą skelbiant Evangeliją. Bažnyčios, kurioms patikėtos šios dešimtinės, paprastai turi griežtus nuostatus, kaip panaudoti šias lėšas, pirmiausia jomis remiant tiesioginę tarnystę ir evangelizaciją.

`5. Perskaitykite Įst 14, 22–29. Koks šiuose nurodymuose yra pagrindinis dešimtinės tikslas?`

Kyla pagunda manyti, kad įvykdėme mūsų davimą, kai atnešėme 10 procentų. Tačiau Izraeliui skirti nurodymai rodo, kad 10 procentų buvo tik pradžia. Tyrinėjimai rodo, kad senovės izraelitai, pagal levitų įstatų gaires, reguliariai duodavo nuo ketvirčio iki trečdalio metų pajamų Dievo darbui, paremiant kunigus, šventyklą ir padedant vargšams.

Kai kurie tyrinėtojai teigia, kad šis davimas – ypač paremiant ateivius, našlaičius ir našles – buvo kaip antra dešimtinė. Akivaizdu, kad žmonės turėjo mėgautis savo darbo vaisiais ir švęsti pjūtį. Dievas pažadėjo palaiminti juos, ypač naujame krašte, tačiau jie neturėjo šito palaiminimo laikyti savaime suprantamu ar pamiršti tuos, kuriems palaiminimų teko mažiau.

Eiliniais metais ši pjūties dalis turėjo būti atnešama į šventyklą ir ja dalijamasi iš ten. Tačiau kiekvienais trečiaisiais metais ypatingas dėmesys buvo skiriamas pasidalijant savo palaiminimais su bendruomene. Šiose pjūties šventėse ypatingas dėmesys buvo skiriamas tiems, kurie galėjo lengvai būti pražiūrimi ar pamirštami: „atidavęs ją levitui, ateiviui, našlaičiui ir našlei, kad jie galėtų pavalgyti iki soties tavo gyvenvietėse“ (Įst 26, 12).

Pasak Dievo nurodymų, bent jau dalis izraelitų davimo turėtų būti skirtas finansinei ir praktiškai paramai tiems, kuriems to labiausiai reikėjo. Vėlgi, tai buvo grindžiama žmonių prisiminimu ir dėkingumu, koks Dievas buvo jiems gailestingas ir teisingas.

`Perskaitykite Įst 26, 1–11. Ką jiems sako Viešpats? Kaip mes turėtume taikyti tai mūsų nusistatymui, susijusiam su davimu turintiems poreikių?`
