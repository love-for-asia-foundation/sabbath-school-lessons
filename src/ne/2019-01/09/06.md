---
title:  पशुको छाप
date:   28/02/2019
---

थुमा जस्तो पशुले युगको अन्तको सङ्कटमा अगुवाको भूमिका खेल्नेछ भनेर प्रकाश १३ले आभास् दिन्छ। उसको नेतृत्वमा मानिसहरूको व्यक्तिगत धार्मिक र बैचारिक स्वतन्त्रतालाई नियन्त्रण गर्न विश्वव्यापी प्रणाली स्थापना गर्नेछ। मध्यकालीन युगमा पोपले इसाईहरूलाई कसरी नियन्त्रणमा राखेका थिए त्यही खालको नियन्त्रणको प्रतिविम्ब शैतानको अगुवाईमा चलेको विश्व शक्तिले देखाउनेछ।

`दाहिने हात र निधारमा चिन्ह वा छाप लगाउनुसँग परमेश्वरका दश आज्ञाहरूको के सरोकार छ? हेर्नुहोस्, प्रकाश १३:१६,१७ " १६ अनि त्यसले साना र ठूला, धनी र गरीब, फुक्का र कमारा सबैलाई तिनीहरूका दाहिने हात वा निधारमा छाप लगाउन लायो। १७ त्यो छाप नभईकन कसैले पनि किनमेल गर्न नपाउने भयो। त्यो छापचाहिँ त्यस पशुको नाउँ वा त्यसका नाउँको संख्या हो।" र व्यवस्था ६:४-८ " ४ हे इस्राएल, सुन, परमप्रभु हाम्रा परमेश्वर एउटै परमप्रभु हुनुहुन्छ। ५ तिमीहरूले परमप्रभु आफ्ना परमेश्वरलाई आफ्नो सारा हृदयले आफ्नो सारा प्राणले र आफ्नो सारा शक्तिले प्रेम गर। ६ मैले आज तिमीहरूलाई सुनाएका आज्ञाहरू आफ्नो मनमा राख। ७ ती तिमीहरूले आफ्ना छोराछोरीहरूलाई होशियारीसाथ सिकाओ। घरमा बस्दा, बाटोमा हिँड्दा, ढल्केर सुत्दा र उठ्दा तिनको चर्चा गर। ८ ती आफ्ना हातमा चिन्हको लागि कसिराख। ती तिमीहरूको निधारमा बाँधिराख।"`

समाजका सबै वर्गहरूलाई आफू पशुको पक्षमा छौँ भनेर विशेष चिन्ह वा छाप लगाउन वाध्य पारिनेछ। त्यो चिन्ह ती मानिसहरूको निधारमा अर्थात टिका जस्तो वा हातमा लगाइनेछ। जसरी परमेश्वरले पनि उहाँका जनहरू उहाँका हुन् भनेर पहिचान गर्न तिनीहरूको निधारमा लालमोहरको छाप लगाइदिनुहुनेछ (प्रकाश ७:३,४, प्रकाश १४:१), त्यसरी नै पशुले पनि आफ्ना जनहरू हुन् जसले उसलाई पूजा गर्छन् भनेर पहिचान गराउन विशेष चिन्ह तिनीहरूलाई लगाइदिनेछ।

पशु वा शैतानप्रति बफादार रहने मानिसहरूलाई लगाइदिने छाप नदेखिने छाप हो। मोशाले परमेश्वरको व्यवस्थालाई चिन्हको रूपमा तिनीहरूको निधार वा हातमा लगाउनु भनेर निर्देशन दिएका थिए (×तिनलाई आफ्ना पाखुरामा बाँध। सम्झनाको लागि तिनलाई आफ्ना निधारमा लगाओ।" व्यवस्था 6:8)। शैतानले पनि उसका जनहरूलाई हात र निधारमा उसको छाप लगाउन दिएकोले उसले मोशाको उल्टो नकल गरेको ठहरिएको हुन्छ। दायाँ हातको मतलब मानिसको व्यवहार हो। निधारको अर्थ मानिसले मानसिकरूपमा सहमति जनाएको देखाउँछ।

कतिपय मानिसहरूले मृत्युको धम्किबाट जोगिन पशुको छाप लिने निर्णय गर्नेछन् र कतिपय अरूले इसाई हुँ भनेर दावी त गर्ने तर परमेश्वरको वचनसम्मत नचलेर मानिसहरूलाई भ्रष्ट पार्ने आराधना गर्ने प्रणालीमा आत्मिक र मानसिकरूपमा पूर्णरूपमा लाग्नेछन्।

युगको अन्तमा हुने अन्तिम सङ्कटको निर्णायत्मक विषयवस्तु नै कसको पूजा गर्नु हुनेछ। परमेश्वरका दश आज्ञाहरू मानेर उहाँको आराधना गर्नु (प्रकाश १४:१२) वा दश आज्ञाले अनुमोदन नगरेको आइतबारलाई पवित्र दिनमानेर रोमन क्याथोलिक चर्चले लादिएको दिनलाई मान्नु निर्णायक विषय हुनेछ। परमेश्वरप्रति निष्ठावान र आस्थावान छु भनेर जाँच्ने आज्ञानै विशेष गरेर साबथ आज्ञा हुनेछ जसले परमेश्वरमात्र सृष्टिकर्ता हुनुहुन्छ भनेर औँल्याउँछ। परमेश्वरप्रति निष्ठावान भएको देखाउने विशेष चिन्ह नै साबथ पालन गर्नु हो (इजकिएल २०:१२,२० ×12 म तिनीहरूलाई पवित्र गर्ने परमप्रभु हुँ भनी जनाउन पवित्र विश्रामबारको चलन चिनोको रूपमा बनाएँ।...20 विश्रामवारलाई पवित्र राख र त्यो हामीहरूका बीचमा बाँधेको करारको चिनो हुनेछ र म परमप्रभु तिमीहरूका परमेश्वर हुँ भनी तिमीहरूलाई सम्झना गराउनेछ")। तर पशुको छाप लिनुभनेकै पशुप्रति आफ्नो बफादारीता देखाउनु हो।

परमेश्वरको आज्ञाको सट्टामा मानिसको आज्ञालाई मान्नु नै पशुको छाप भएको ठहर्छ। यसको बारेमा सबभन्दा ठूलो प्रमाण नै मानिसले स्थापना गरेको आइतबारलाई पवित्र दिन भनेर मान्नु हो (पशु अर्थात् त्यसको प्रतीक रोमन क्याथोलिक चर्चले परमेश्वरको दिनलाई हेरफेर गर्नेछ भनेर यसरी भविष्यवाणी गरिएको छ ×त्यसले सर्वोच्च परमेश्वरको विरुद्धमा बोल्नेछ र त्यसले परमेश्वरका पवित्र जनहरूलाई सताउनेछ। त्यसले धार्मिक नियम र चाडहरू हेरफेर गर्ने कोसिस गर्नेछ अनि साढे तीन वर्षसम्म परमेश्वरका पवित्र जनहरू त्यसको वशमा रहनेछन्" दानिएल 7:25)। परमेश्वरले उहाँ सृष्टिकर्ता हुनुहुन्छ भनेर चिनाउने दिन हप्ताको सातौँ दिन साबथ हो जसको पालन गर्न उहाँले आदेश दिनुभएको थियो। बाइबलमा यसलाई हेरफेर गर्ने अधिकार कसैलाई पनि दिइएको छैन। जब परमेश्वरको स्वामित्व तथा अधिकारलाई परिवर्तन गरेर अर्कै दिनलाई मान्न लगाउन खोज्नु उहाँको सृष्टिकर्ताको भूमिकालाई खलबल्याउनु हो र परमेश्वरकै शक्तिमाथि हमला गर्नु हो। ×पोपले स्थापना गरेको आइतबारको दिन पशुको छाप हो।... त्यो समय आउनेछ जब मानिसहरूलाई परमेश्वरले दिनुभएको साबथको सट्टामा आइतबारलाई पालन गर्न अध्यादेश जारी गर्नेछ। पशु र उसको मूर्तिलाई नपुज्न तेस्रो स्वर्गदूतले ठूलो आह्वान गर्नेछन्। त्यसबेला जब मानिसहरूले परमेश्वरको आज्ञालाई निरन्तररुपमा उल्लङ्घन गरिरन्छन् भने त्यसले पशुको छाप पाउनेछ।"-एलेन जी ह्वाइट, इभान्जलिजम, पृ. २३४,२३५बाट रूपान्तरित। 

`प्रकाश १३:१८मा उल्लेख गरिएको छ × यसमा बुद्धि छ, जसको सम्झने शक्ति छ, त्यसले त्यो जनावरको सङ्ख्या बुझोस् किनभने त्यो सङ्ख्याले एउटा मान्छेको नाउँ बुझाउँछ र त्यसको सङ्ख्याचाहिँ ६६६ हो।" त्यो मानिस को हो त? पावलले भन्दछ त्यो मानिस ×पापको मानिस हो× (२ थेस्सोलिनिकी २:३)। त्यो सम्बोधनले पोपतन्त्रलाई देखाउँछ। पोपको चालामालाले उनी समुद्रबाट निस्किएको पशु भनेर देखाउँदछ। पशुका टाउकाहरूमा परमेश्वरका ईश्वरनिन्दा कोरिएका छन्। यसले आफैलाई परमेश्वर हुँ भनेर दावी गर्दछ। यस पृथ्वीमा परमेश्वरको पुत्रको ठाउँमा आफू बस्न गएको हुँ भनेर दावी गर्दछ।`

(याद गर्नुहोस्: व्यक्तिसँग उसको विश्वास, धर्म आदि मिसाएर उसमाथि पूर्वाग्रही व्यवहार गर्नु येशूसम्मत देखिन्दैन। पोप र रोमन क्याथोलिक चर्चप्रतिको हामीहरूको धारणा व्यक्तिगत नभएर सैद्धान्तिक हो। ×हाम्रो लडाइँ मानिससँग होइन तर आकाशका शक्तिहरू, अन्धकार युगका शासकहरू, अधिकारीहरू र आकाशका दुष्ट आत्माका विरोधमा हो।" एफिसी 6:12। परमेश्वरका जनहरू सबै चर्च  एवं अरू धार्मिक समुदायहरूमा पनि पाइने भएकाले सबैप्रति हामीहरूको हेराइ यूहन्ना ३:१६ अनुसार हुनुपर्छ अर्थात् कसैलाई पनि धर्म, रङ्ग, सम्प्रदाय, लिङ्ग आदिको बिल्ला ओढाएर हामीले हेर्नु हुँदैन। त्यसकारण जब रोमन क्याथोलिकका विश्वासीहरू हामीहरूको सम्पर्कमा आउँछन् भने तिनीहरूलाई रोमन क्याथोलिक भनेर होइन बरू हामीहरूको निम्तिमात्र होइन तिनीहरूको निम्ति पनि येशू मर्नुभएको थियो भनेर हामीले मायाको दृष्टिकोणले हेर्नुपर्छ र त्यसै अनुसार व्यवहार गर्नुपर्छ। यो धारणा कुनै इसाई सम्प्रदायलाईमात्र होइन सबै मानव जातिमाथि हुनुपर्दछ। यदि यो स्तरमा हामी पुग्न सक्यौँ भने प्रभु येशूलाई हामीले गरेको स्वाद हामी पाउन सक्छौँ।-अनुवादकको हार्दिक अनुरोध)।