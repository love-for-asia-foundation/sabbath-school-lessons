---
title:  पृथ्वीबाट निस्किएको पशु
date:   26/02/2019
---


प्रकाश १३ अध्यायको प्रथम आधा भागमा भविष्यवाणीको अवधि वा १,२६० दिन/वर्षको बारेमा वर्णन गरिएको छ जुन समयमा रोमन क्याथोलिक चर्चको बिगिबिगि थियो। फ्रान्सको जनक्रान्तिपछि यो धर्मसँग राजनीति मिलाएर युरोपमा शासन गर्ने प्रणालीलाई केही हदसम्म घाइते पारिएको थियो। तर पोपको बिगिबिगि सदाको निम्ति अन्त्य भएको थिएन किनभने त्यो घाऊ निको हुने समयपनि दिइएको हुन्छ। फेरि कुनै तरिकाबाट रोमन क्याथोलिक चर्चले धर्मको नाउँमा राजनीतिलाई हातमा लिएर अरूमाथि अधिकार जमाउने गुमेको प्रणाली फेरि पुनर्जीवितहुनेवाला थियो। प्रकाश १३को बाँकी आधा भागले त्यो पशुको मृतासन्न चोट कसरी निको हुन्छ भनेर यथार्थ विवरण प्रस्तुत गर्दछ।

दोस्रो पशुका स्वभावहरू कस्ता थिए भनेर प्रकाश १३:११ले कसरी बताउँछ? हेर्नुहोस् ×यसपछि मैले पृथ्वीबाट निस्किआएको अर्को एउटा जनावर देखें। थुमाका जस्ता त्यसका दुईटा सिङ थिए र त्यसको बोली अजिङ्गरको जस्तो थियो।" प्रकाश १२:१४-१६ले बताएको परिवेशमा पृथ्वीबाट निस्केको पशुको महत्त्व किन छ (×14 अजिङ्गरबाट बाँचेर उजाड-स्थानमा भएको आफ्नो शरणस्थानमा पुग्न ती स्त्रीलाई गरुडको दुईटा पखेटा दिइएको थियो। त्यहाँ तिनको लागि साढे तीन वर्षसम्म पालन-पोषण गरिनेछ।15 ती स्त्रीलाई भल-बाढीले बगाउन त्यो अजिङ्गरले आफ्नो मुखबाट एउटा खोलासरह पानी निकाल्यो।16 तर पृथ्वीले त्यस स्त्रीलाई बचाउन आफ्नो मुख उघारेर त्यो अजिङ्गरले बगाएको पानी निलिदियो")।

आफ्नो दर्शनमा यूहन्नाले अर्को पशु निस्किएको देख्दछन्। यो दोस्रो पशु पहिलेको जस्तो समुद्रबाट नभएर पृथ्वीबाट निस्किएको हुन्छ। दोस्रो पशु विश्व शक्ति हो जोसँग पहिलो पशुको जस्तै शासन गर्ने खुबी हुन्छ। तर पहिलो पशु अत्यन्त भयानक र डरलाग्दा हुन्छ भने यो दोस्रो पशु सुरुमा कसैलाई नोक्सानी नगर्ने जस्तो स्वभाव देखाएर निस्किन्छ। उसको थुमाको जस्तो दुई वटा सिङहरू हुन्छन् (प्रकाश १३:११)। थुमा येशूको प्रतीक हो। त्यसकारण अन्तको समयमा निस्किने पशु बाहिरिरुपमा येशू जस्तै देखिने छ। तर त्यससँग विश्वलाई दमन गर्ने शक्ति हुन्छ।

यो थुमाको जस्तो रूप भएको पशुको त्यस क्षेत्रबाट उदय हुन्छ जसले स्त्रीलाई सुरक्षित गर्दछ। स्त्री परमेश्वरको सत्य चर्चको प्रतीक हो। १,२६० दिन/वर्षको अन्तमा परमेश्वरका विश्वासीहरूलाई अजिङ्गरको सताउने कार्यबाट  त्यस थुमा जस्तो पशुले सुरक्षा दिँदछ (प्रकाश १२:१४-१६)। पृथ्वीबाट निस्किने थुमा जस्तो पशु परमेश्वर र शैतानको बीचमा भइरहेको युद्धको दृश्यमा नयाँ भूमिका खेल्न आएको हुन्छ। समुद्रबाट निस्किएको पशु फ्रान्सको जनक्रान्तीमा मर्लाजस्तो घाइतेभएपछि पृथ्वीबाट अर्को विश्वशक्तिको उदय हुन्छ। यसको अर्थ दोस्रो पशु युगको अन्तमा विशेष भूमिका खेल्नको लागि उदय भएको हुन्छ।

त्यो राष्ट्र वा थुमा जस्तो अनुहार भएको पशु को हो त? एलेन जी ह्वाइटले यसरी ठोकुवा गर्छिन् ×सन १७९८पछि नयाँ संसारमा उदय भएको नयाँ शक्ति राष्ट्र के हो जसले विश्वलाई आफ्नो बाहुबलद्वारा महानता देखाएर आकर्षित गर्दछ? थुमाको जस्तो स्वभाव देखाएर निस्किने राष्ट्र को हो भनेर चिन्न कुनै गार्हो छैन। विश्वका राष्ट्रहरूमा केवल एउटै राष्ट्रलेमात्र भविष्यवाणीमा बताएको अनुसार विशेष चरित्रहरू मिल्दछ। यो संयुक्त राज्य अमेरिका हो भन्ने कुरामा कुनै प्रश्न छैन।"-द ग्रेट कन्त्रोभर्सी, पृ. ४४०बाट रूपान्तरित। अमेरिका त्यो देश थियो जसले रोमनक्याथोलिक चर्चले स्वविवेक अनुसार बाइबल र येशूलाई मान्ने विश्वासीहरूलाई शरण दिएको थियो। त्यसकारण यो राज्यमा रहेका इसाईहरू प्रायजसो प्रोटेस्टेन्ट वा सुधारवादी थिए। तर समय बित्दै जाँदा यसले पनि अजिङ्गर वा शैतानले जस्तै बोल्नेछ। जसरी रोमी साम्राज्यको मातहतमा रहेको रोमन क्याथोलिक चर्चले विश्वमा आफ्नो प्रभाव लादेको थियो त्यसरी नै अमेरिकाले पनि विश्वसामु आफ्नो प्रभाव लाद्नेछ। यो युगको अन्तमा आउने शक्तिले सारा संसारका मानिसहरूलाई पहिलो पशु वा रोमन क्याथोलिक चर्चमा लाग्न आफ्नो प्रभाव पार्नेछ। यसले गर्दा घाइते पशुको चोट निको भएको देखाउँदछ। अर्थात् एकपटक स्वविवेकले बाइबल र येशूलाई मान्ने मानिसहरूलाई सुरक्षा दिने संयुक्ति राज्य अमेरिकाले युगको अन्तमा तिनीहरूलाई नै सताउने राष्ट्रको भूमिका खेल्नेछ।

`जब बाइबलमा रहेका रहस्यहरूको खोजनीति गर्ने मानिसहरूले प्रकाश १३मा लेखिएको पशु अमेरिका नै हो भनेर ठम्याएका थिए त्यसबेला त्यो देश अहिलेको जस्तो शक्तिशाली र प्रभावशाली थिएन। तर अहिले जुनरुपले रोमन क्याथोलिक चर्च र उनले अनुमोदन गरेको आइतबार र पोपलाई मान्ने कार्यका लागि टेवा दिने काम अमेरिकाले गरिरहेको छ, त्यसले भविष्यवाणीले औँल्याएको थुमा जस्तो देखिने पशु अमेरिका नै हो भनेर गरिएको चित्रण के ठिक छैन त?`