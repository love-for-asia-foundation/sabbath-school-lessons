---
title:  शैतान र उसका पक्षमा लाग्ने तत्वहरु
date:   23/02/2019
---

### यस अध्यायका मूल पदहरू
प्रकाश १३, प्रकाश १७:८, दानिएल ७:२४, २ थेस्सोलिनिकी २:२­१२, प्रकाश १२,१४­१६ र १ पहिलो राजा १८:३८।

> <p>यस अध्यायको मूल सार पद</p>
> ×तब त्यो अजिङ्गर त्यस स्त्रीसँग क्रोधित भयो र त्यसका बाँकी सन्तानसँग जुनहरूले परमेश्वरका आज्ञाहरू पालन गर्दछन् र येशूको गवाही दिन्छन्" (प्रकाश १२:१७ नेपाली बाइबल सोसाइटी, सन् २०१२ कतिपय अरू नेपाली बाइबलहरूमा यो पद हटाइएको छ)।

इसाई इतिहासमा परमेश्वरका निष्ठावान विश्वासीहरूसँग शैतानले आक्रमण गर्दछ भनेर प्रकाश १३ अध्यायले चित्रण गर्दछ। त्यो आक्रमणमा पश्चिमी मूर्तिपूजा गर्ने राजनैतिक साम्राज्य रोम र इसाई धर्मकै खोल ओढेका रोमन क्याथोलिक चर्च अर्थात पोपीय शासनलाई शैतानले प्रयोग गरेको थियो। यो १,२६० दिन-वर्ष अवधिमा केवल बाइबल र येशूलाईमात्र मान्ने इसाईहरूमाथि ती दुई शक्तिले हमला गरेका थिए। यो सन ५३८-१७९८ को इतिहासभरिको घट्ना हो। यस चर्तिकलाको बारेमा प्रकाश १२:६,१३,१४ र अध्याय ७मा वर्णन गरिएको छ। आफ्ना दुई पक्षधरहरूको सहायताले परमेश्वरका जनहरूलाई शैतानले आक्रमण गरेको प्रकाश १३ अध्यायले बिस्तृत जानकारी दिँदछ। शैतानको पक्षमा लागेका ती दुवै शक्तिहरूलाई पशुहरू भनेर चित्रण गरिएको छ। शैतानकै निर्देशन अनुसार अजिङ्गर र दुई पशुहरू एक भएर अन्तिम युगमा परमेश्वरको मुक्ति दिने योजनाको कार्यक्रमलाई बाधा दिनेछ र संसारका मानिसहरूलाई आफ्नो पक्षमा लिन शैतानले प्रयास गर्नेछ।

तर एउटा कुरामा सतर्क हुनुपर्छ। विगतमा पूरा भएको भविष्यवाणीको बारेमा चर्चा गर्न सजिलो छ। तर जब पूरा हुन बाँकी भएका भविष्यवाणीहरूको बारेमा व्याख्या गर्दा होसियार हुनुपर्दछ। यस बारेमा यस अध्यायको तेस्रो भागमा केही हदसम्म चर्चा गरिएको छ। युगको अन्तमा के हुनेछ परमेश्वरले हामीलाई देखाउनुभएको छ ताकि जे हुन्छ त्यसप्रति हामी अचम्म नमानौँ। तर हामीले खोजेको प्रत्येक विस्तृत विवरण उहाँले हामीलाई भन्नुभएको छैन। त्यसकारण भविष्यवीणीले के भन्न खोजेको हो त्यो भन्दा बाहिर नगएर अनेकौँ अडकलबाजी गरेर भविष्यवाणीको मर्ममा चोट नपुर्याउन हामी होसियार हुनुपर्छ। प्रकाशको पुस्तकमा भएका भविष्यवाणीहरू कुनै पौराणिक कथा वा काल्पनिक भनेर नपन्छाइ त्यसले हामीहरूको व्यवहारिक जीवन प्रभाव पार्नुपर्छ भनेर सोच्नुपर्दछ। वर्तमान जीवनमा हामी कसरी जीउने र आउने भविष्यमा कसरी तयार हुने भनेर सिकाउने शिक्षाप्रद प्रकाशको पुस्तक हाम्रो माझमा हुनु हाम्रो निम्ति अहोभाग्य हो भनेर हामीले सम्झनुपर्दछ।