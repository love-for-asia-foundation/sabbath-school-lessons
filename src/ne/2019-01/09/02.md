---
title:  समुद्रबाट उत्पन्न भएको पशु
date:   24/02/2019
---

`समुद्रबाट उत्पन्न भएको पशुको बारेमा प्रकाश १३:१­४, ८ र प्रकाश १७:८ले प्रस्तुत गर्दछ। त्यसको स्वभाव वा चरित्र कस्तो छ र कुन कुन पक्षको भूमिकाहरू खेलेर त्यस पशुको अस्तित्व भएको देखाउँदछ? हेर्नुहोस्, ×1 यसपछि समुद्रबाट निस्की आउँदैगरेको एउटा जनावर मैले देखें। त्यसका दश सिङ र सातवटा टाउका थिए र प्रत्येक सिङमा एउटा मुकुट थियो र त्यसको प्रत्येक टाउकोमा परमेश्वरलाई अपमान गर्ने एउटा नाउँ थियो ।2 त्यो जनावर चितुवाजस्तो देखिन्थ्यो। त्यसका खुट्टा भालुका जस्ता थिए र मुखचाहिँ सिंहको जस्तो थियो। त्यो अजिङ्गरले आफ्नो शक्ति, सिंहासन र ठूलो अधिकार त्यो जनावरलाई दियो। 3 त्यसका टाउकाहरूमध्ये एउटामा चाहिँ मर्ने गरी गहिरो चोट लागेको जस्तो देखिन्थ्यो, तर त्यो गहिरो चोट निको भएको थियो। सारा संसार छक्क परी त्यस जनावरलाई पछ्याउन लाग्यो। 4 अनि त्यो अजिङ्गरले आफ्नो अधिकार जनावरलाई दिएको हुनाले सबै अजिङ्गरलाई मान-आदर गर्थे र यसो भन्दै त्यो जनावरको पनि जयजयकार गर्थे, “त्यो जनावरजस्तो अरू को छ र? त्यससित लडाइँ गर्न सक्ने को छ?... मारिएका थुमाको जीवनको पुस्तकमा संसारको उत्पत्तिभन्दा पहिले नै नाउँ लेखिएका व्यक्तिहरू बाहेक पृथ्वीमा रहनेहरू सबैले नै त्यो जनावरलाई मान-आदर गर्नेछन्।" र ×8 त्यो जनावर पहिले जिउँदो थियो तर अहिलेचाहिँ छैन। त्यो गहिरो भड्खालाबाट निस्कनेछ र नष्ट हुनेछ। संसारको सृष्टि पहिले जीवनको पुस्तकमा नाउँ नलेखिएका संसारका मानिसहरूले त्यो जनावर देखेर अचम्म मान्नेछन् किनभने त्यो जिउँदो थियो, अहिले मरेको छ। तर त्यो फेरि देखापर्नेछ।"`

राक्षसीरूप भएको भयानक डरलाग्दो पशु समुद्रबाट उत्पन्न भएको यूहन्नाले आफ्नो दर्शनमा देख्दछन्। पशुले राजनैतिक शक्तिको प्रतिनिधित्व गर्छ भने जुनरुपमा समुद्रबाट निस्किएको पशुको बारेमा वर्णन गरिएको छ त्यसले त्यो राजनैतिक शक्तिलाई औँल्याउँछ जोसँग राजनैतिकमात्र होइन आफ्नो पक्षमा नहुने मानिसहरूप्रति अतिवादी भएर थिचोमिचो गर्ने धार्मिक शक्तिको चित्रण गर्दछ। समुद्रले भारी जनसंख्या भएको युरोप महादेशलाई औँल्याउँछ। त्यस समुद्ररुपी युरोपबाट सामुद्रिक पशुको उदय हुन्छ जुन रोमी साम्राज्यको पतनपछि शक्तिशाली भएर उत्पन्न भएको थियो (×स्वर्गदूतले मलाई यो कुरा पनि भने, “त्यो वेश्या बसेको समुद्र जो तिमी देख्दै छौ, त्यो विभिन्न जाति, देश र भाषाका मानिसहरू हुन्" प्रकाश 17:15)।

पानीबाट उत्पन्न भएको पशुको बारेमा यूहन्नाले वर्णन गर्दछन्। त्यो राक्षसीरुपी पशुको सातवटा टाउकाहरू थिए भने उसको टाउको माथि सातवटा सिङहरू थिए। त्यो पशु त्यही अजिङ्गर जस्तो थियो जसको बारेमा प्रकाश १२:३,४ले यसरी वर्णन गर्दछ ×3 त्यसपछि आकाशमा अर्को एउटा अचम्मको चिन्ह देखा पर्यो, सात टाउका र दश वटा सिङ भएको एउटा ठूलो रातो अजिङ्गर थियो। त्यसका सात टाउकामा सातवटा मुकुट थिए। 4 त्यसको पुच्छरले ताराहरूको तेस्रो भागलाई आकाशदेखि घिस्याएर पृथ्वीमा फ्याँकिदियो अनि जन्म हुन आँटेको बालकलाई जन्मनेबित्तिकै खान सुत्केरी हुन लागेकी स्त्रीको अगाडि त्यो अजिङ्गर उभियो।" मूर्तिपुजा गर्ने रोमसँग नजिकैसँग सम्बन्ध भएको त्यस समुद्रबाट उत्पन्न भएको पशुले देखाउँदछ। त्यस पशुको टाउकाहरूमा परमेश्वरको बेइज्जत वा अपमान गर्ने नाउँ हुन्छ। सिङहरूमा राजकीय श्रीपेचहरू हुन्छन्। पशुका टाउकाहरूले त्यसको चित्रण गर्दछ जुन् इतिहासभरि परमेश्वरका जनहरूलाई सताउन शैतानले प्रयोग गरिएका राष्ट्रहरू हुन् (प्रकाश १७:९-११ ×9 “यो कुरा बुझ्न ज्ञान र बुद्धि चाहिन्छ। जनावरका सात टाउकाचाहिँ सात डाँडा हुन्, जसमा त्यो स्त्री बसेकी छे। ती सातै राजा पनि हुन्, 10 जसका पाँच जना पतन भइसकेका छन्। एक जना छँदैछ र एक जना आउन बाँकी छ। उसले आएर थोरै समयको लागि मात्र राज्य गर्नेछ।11 अनि त्यो जनावर, जो पहिले जिउँदो थियो तर अब छैन, त्यो आठौँ राजा हो तापनि त्यो सातमध्ये पनि एक हो र त्यसको नाश हुनेछ")। टाउकोमा भएको परमेश्वरको अपमान गर्ने वा बेइज्जत गर्ने नाउँले ईश्वरीय पदवी आफ्नो भनेर पशुले गरेको दावीलाई औँल्याउँछ। सातवटा सिङहरू दानिएल ७:२४मा भविष्यवाणी गरे अनुसार ती राष्ट्रहरू हुन जुन् रोमी साम्राज्यको पतनपछि उदय भएको थियो। समुद्रबाट निस्केको पशुको सम्पूर्ण स्वभावले त्यो पशु अरू कुनै नभएर रोमन क्याथोलिक धर्म वा पोपीय शासन हो जुन् रोमी साम्राज्यबाट उदय भएको थियो।

समुद्रबाट निस्किएको पशु चितुवा जस्तो थियो जसका पाइतालाहरू भालुको जस्तो छ र मुख सिँहको जस्तो छ। एउटै पशुमा भएको स्वभावमा दानिएल ७:२-७मा वर्णन गरेको चारवटा पशुहरूको स्वभाव समावेश भएको छ। यसले विश्व साम्राज्यलाई औँल्याउँछ जुन बेबिलोन, मिड-पर्सिया, ग्रीस र रोम हुन। पहिलो शताब्दीको परिप्रेक्ष्यमा दानिएलले दानिएल ७मा वर्णन गरेको चौथो पशुलाई यूहन्नाले प्रथम् पशु भनेर देखेका थिए जुन रोमी साम्राज्य थियो।

अजिङ्गरले (जो शैतानले शक्तिसम्पन्न गरिएको मूर्तिपुजक रोमी साम्राज्य) समुद्रबाट निस्किएको पशुलाई आफ्नो शक्ति, सिंहासन र महान् अधिकार दियो भनेर यूहन्नाले दर्शनमा देख्दछन्। जसरी परमेश्वर पिताले येशू ख्रीष्टलाई उहाँको सिंहासन र अधिकार दिनुभयो (प्रकाश २:२७), शैतानले पनि पशुलाई यस पृथ्वीमा आफ्नो प्रतिनिधि र सहकर्मी भनेर अधिकार सम्पन्न गराउँछ (पोपलाई विश्वको रोमनक्याथोलिकहरूले येशूको प्रतिनिधि भएको,उससँग स्वर्ग र नरको अधिकार भएको, कसलाई स्वर्ग पठाउने कसलाई नपठाउने जस्तो अधिकार भएको पूजनीय व्यक्तिको रूपमा हेर्दछन्। पोपलाई यस संसारको भगवानको रूपमा रोमन क्याथोलिक इसाईहरूले मान्दछन्।-अनुवादकको टिप्पणी) ।

इसाई इतिहासमा येशूभक्तहरूलाई अनेक किसिमले सताउने अवधि ४२ महिना भनेर प्रकाश १३:५-७ले तोक्दछ। हामीले अगाडि हेर्यौँ कि शुद्ध स्त्रीलाई सताउने समय, समयहरू र आधा समय अर्थात् तिन वर्ष छ महिना थियो। समय वा दिनलाई भविष्यवाणीको अर्थले वर्षहरू भनेर औँल्याउँछ (×13 “तब पृथ्वीमा फ्याँकिएको छु भन्ने थाहा पाएर अजिङ्गरले त्यो छोरा पाउने आमालाई खेद्न थाल्यो। 14 अजिङ्गरबाट बाँचेर उजाड-स्थानमा भएको आफ्नो शरणस्थानमा पुग्न ती स्त्रीलाई गरुडको दुईटा पखेटा दिइएको थियो। त्यहाँ तिनको लागि साढे तीन वर्षसम्म पालन-पोषण गरिनेछ।" प्रकाश 12:13-14। यस सँग तुलना गर्नुहोस् दानिएल ७:२५ ×त्यसले सर्वोच्च परमेश्वरको विरुद्धमा बोल्नेछ र त्यसले परमेश्वरका पवित्र जनहरूलाई सताउनेछ। त्यसले धार्मिक नियम र चाडहरू हेरफेर गर्ने कोसिस गर्नेछ अनि साढे तीन वर्षसम्म परमेश्वरका पवित्र जनहरू त्यसको वशमा रहनेछन्")। भविष्यवाणीको ४२ महिना अर्थात् एक महिनाको ३० दिनको हिसाबले त्यसलाई ४२ले गुणन गर्दा ठ्याक्कै १,२६० दिन वा वर्षहरू हुन आउँछ (×अनि आमाचाहिँ जङ्गलतिर भागिन्, जहाँ एक हजार दुई सय साठी दिनसम्म तिनलाई पाल्न परमेश्वरले ठाउँ तयार गर्नुभएको थियो" प्रकाश 12:6)। त्यसकारण ×समय, समयहरू र आधा समय," ×४२ महिना" र १,२६० दिन सबैले त्यही १,२६० वर्षको अवधिलाई औँल्याउँछन्। जब त्यस पशुको एउटा टाउको झण्डै सधैँको निम्ति खतम भएको यूहन्नाले देख्दछन् त्यो समयमा १,२६० वर्षको भविष्यवाणी अन्त हुन्छ। सन १७९८मा फ्रान्सको शासक नेपोलियनको सेनापतिले पोपलाई नजरबन्द बनाएर निर्वासित जीवन बिताउन लगाएको थियो। सन् १७९९मा पोपको निर्वासित जीवनमै मृत्यु भएको थियो। त्यसबेला पोपीयतन्त्रको झण्डै खतम भएको वा मर्ने गरी घाइते भएको थियो तर सन १७९९पछि फेरि त्यो घाइते पोपतन्त्र फेरि जागेको थियो र त्यसलाई फेरि शक्ति दिइएको थियो। त्यसको अर्थ घाइते भएर निको भएको पोपीयतन्त्रको पोप केवल युरोपमामात्र होइन बरू सारा संसारको प्रशंसनीय र पूजनीय व्यक्ति हुन जान्छ। अजिङ्गररुपी शैतान र उसले शक्ति सम्पन्न गराएको पशु अर्थात पोपलाई सारा संसारले ढोग्न पुग्छन् अर्थात् पोपको आदेशलाई अरूहरूले त्यो परमेश्वरको नै आदेश भनेर उसले भनेको कुरा मान्नेछन्।