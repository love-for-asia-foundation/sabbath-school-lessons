---
title:  समुद्बबाट निस्किएको पशुको क्रियाकलाप 
date:   25/02/2019
---

कुन तोकिएको समयमा परमेश्वरका जनहरूले पीडादायी सतावट सहनुपरेको थियो सो प्रकाश १३:५ले औँल्याएको कुरा हामीले अगाडिको बुँदामा चर्चा गर्यौँ। इसाई धर्मकै नाउँमा शैतानको प्रतिनिधि भएर पशुले १,२६० दिन/ वर्षसम्म परमेश्वरका जनहरूको बिरुद्धमा आफ्नो हिँस्रक क्रियाकलाप मच्चाएको थियो। प्रकाश १२:६,१४ अनुसार त्यस पशुले स्त्री वा चर्चलाई यातना दिएर आतङ्कित बनाएको थियो। (भविष्यवाणीमा एक दिन बराबर एक वर्ष भनेर गन्ती १४:३४ र इजकिएल ४:६मा बताइएको छ। यस बारे पाठ ७को पाँचौँ बुँदामा उल्लेख गरिएको छ)। यो १,२६० दिन/वर्ष भविष्यवाणीको सुरुवात सन ५३८मा भएको थियो। यस समयमा रोमन क्याथोलिक इसाई समूहको मूल पादरी पोपलाई इसाई र राष्ट्रको प्रधान बनाइएको थियो। पोपले राजनैतिकरुपमा र धार्मिकरुपमा इतिहासको मध्यकालीन युगसम्म पश्चिमी संसारमा आफ्नो आधिपत्य जमाएका थिए। पश्चिमी राष्ट्रका राजा वा प्रमुखहरू पोपको हुकुम अनुसार चल्दथे। पोपलाई रिस उठाउनु तिनीहरूको अस्तित्वमा नै खतरा निम्त्याउनु सरह हुन्थ्यो। तर फ्रान्सको जनक्रान्तिपछि त्यहाँको शासकले धर्मलाई अवैध मानेर सन १७९८मा पोपलाई नजरबन्दमा राखेर निर्वासित जीवन बिताउन वाध्य पारेका थिए। पशुलाई मरेको जस्तै घाइते बनाइएको थियो। यसले गर्दा इसाई धर्मको नाउँमा जबरजस्ती इसाई बनाउने वा आफ्नो पक्षमा नआउने मानिसहरूलाई यातना दिने अतिवादी चर्चको समूहको दमन नीति र धर्मको आडमा वा धर्मलाई राजनीतिसँग गाँसेर राष्ट्रहरूलाई दवाउने पोपको हैकमी शासनको अस्थायीरूपमा अन्त्य भएको थियो।

`दानिएल ७:२४,२५को साथै प्रकाश १३:५­८ र २ थेस्सोलिनिकी २:१­१२ पढ्नुहोस्। परमेश्वरको आधिपत्यको बिरुद्धमा सानो सिङले बोल्ने र परमेश्वरका व्यवस्थालाई भङ्ग गर्ने व्यक्तिले गर्ने क्रियाकलापहरूले समुद्रबाट निस्किएको पशुको क्रियाकलापसँग कस्तो मिल्दोजुल्दो छ? हेर्नुहोस्, दानिएल ७:२३­२५ ×23 मलाई त्यसको अर्थ यसरी बुझाइयो, “त्यो चौथो जन्तु चौथो राज्य हो, त्यो राज्य पृथ्वीमा स्थापित हुनेछ र त्यो अरू सबै राज्यहरूभन्दा भिन्नै हुनेछ। त्यसले सारा पृथ्वीलाई मर्याकमुरुक पारेर पैतालाले कुल्चनेछ।24 दश वटा सिङचाहिँ त्यो साम्राज्यमाथि शासन गर्ने दश राजाहरू हुन्। त्यसपछि अर्को एक जना राजा खडा हुनेछ, त्यो अघिअघिका राजाहरूभन्दा भिन्नै हुनेछ र त्यसले तीन जना राजाहरूलाई पराजित गर्नेछ।25 त्यसले सर्वोच्च परमेश्वरको विरुद्धमा बोल्नेछ र त्यसले परमेश्वरका पवित्र जनहरूलाई सताउनेछ। त्यसले धार्मिक नियम र चाडहरू हेरफेर गर्ने कोसिस गर्नेछ अनि साढे तीन वर्षसम्म परमेश्वरका पवित्र जनहरू त्यसको वशमा रहनेछन्।", प्रकाश १३:५­८ ×5 आफ्नो घमण्डको कुरा गरेर परमेश्वरको अपमान गर्न त्यस जनावरलाई बयालीस महिनासम्म समय दिइएको थियो।6 त्यसले परमेश्वरलाई, उहाँको नाम, वासस्थान र स्वर्गमा बस्ने सबैलाई सराप्न थाल्यो। 7 त्यसलाई परमेश्वरका मानिसहरूसित लडाइँ गरेर उनीहरूलाई जित्ने हक दिइएको थियो। सबै कुल, देश, भाषा र जातिमाथि अधिकार गर्न त्यसलाई हक दिइएको थियो।8 मारिएका थुमाको जीवनको पुस्तकमा संसारको उत्पत्तिभन्दा पहिले नै नाउँ लेखिएका व्यक्तिहरू बाहेक पृथ्वीमा रहनेहरू सबैले नै त्यो जनावरलाई मान-आदर गर्नेछन्।" र २ थेस्सोलिनिकी २:१-१२ ×1 दाजुभाइहरू, हाम्रा प्रभु येशू ख्रीष्ट फेरि आउनुहुनेछ, उहाँकहाँ हामी भेला हुनेछौं। तर हामी तिमीहरूलाई बिन्ती गर्दछौं, 2 हाम्रा प्रभु आउने दिन भयो भन्दा तिमीहरू नआत्तियौ न त बिचलित होओ। त्यस दिनको बारेमा कसैले हामीले पत्र लेखेजस्तै गरी पत्रले, कसैले आत्माले, कसैले बोलीले तिमीहरूलाई भन्लान्।3 तर तिमीहरूलाई कसैले पनि कुनै किसिमले झुक्याउन नपाओस्। परमेश्वरको विरोधमा ठूलो उपद्रो नभएसम्म र नाश हुनुपर्ने व्यवस्था भङ्ग गर्ने मानिस नआएसम्म प्रभुको दिन आउनेछैन।4 त्यस व्यवस्था भङ्ग गर्ने मानिसले आफैं ठूलो भएर मानिसहरूले परमेश्वर ठानेका सबै कुराहरूलाई र पूजा गर्ने गरेका सबै थोकको विरोध गर्नेछ। त्यसले त परमेश्वरको मन्दिरमा बसेर आफैंलाई परमेश्वर हुँ भन्नेछ।5 सँगै हुँदा यी सबै कुरा त मैले तिमीहरूलाई भनेको थिएँ, होइन? 6 बेला भएपछि त्यो दुष्ट प्रकट हुनेछ। अहिले नै यो कुरो भैहाल्न नदिन थामिराखिएको छ। यो त तिमीहरूलाई थाहै छ। 7 त्यो व्यवस्था भङ्ग गर्नेले आफ्ना कामहरू भित्रभित्रै सुरु गरिसकेको छ। तर त्यसलाई थामिराख्ने शक्ति नहटेसम्म यसको दुष्ट कामहरू बाहिर देखिनेछैनन्।8 यसलाई थामिराख्ने शक्ति हटेपछि त्यो व्यवस्था भङ्ग गर्ने मानिस देखा पर्नेछ। प्रभु येशू ख्रीष्ट आफ्नो उज्यालो शक्तिमा आउनुहुँदा त्यसलाई एक सासमा नै नाश गर्नुहुनेछ। 9 त्यो व्यवस्था भङ्ग गर्नेले शैतानको शक्ति लिएर आउनेछ अनि सबै किसिमका झूटा चिन्ह र अचम्म-अचम्मका कामहरू गर्नेछ। 10 नाश हुनेहरू जति सबैलाई त्यसले दुष्ट किसिमले छक्याउनेछ किनभने तिनीहरूले मुक्ति दिने सत्यलाई मन पराएनन्।11 त्यसकारण तिनीहरूले झूटा कुरा नै पत्याऊन् भनेर परमेश्वरले भर्माउने शक्तिलाई पठाउनुहुनेछ। 12 तिनीहरूले सत्यमा विश्वास नगरेर अन्याय गर्न राम्रो ठानेकोले सजाय पाऊन् भनेर नै परमेश्वरले यसो गर्नुभएको हो।"`

भविष्यवाणी अनुसार निस्किएको सामुद्रिक पशुको १,२६० दिन/वर्षमा हुने क्रियाकलापलाई ईश्वरनिन्दा, परमेश्वरको अपमान गर्ने वा धर्मविरोधी काम गरेको भनेर व्याख्या गरिएको छ। नयाँ करारमा त्यस्तो काम गर्नु वा परमेश्वरको अपमान गर्नु वा उहाँको विरुद्धमा बोल्नु भनेकै त्यो बोल्ने व्यक्तिले आफूलाई परमेश्वर सरह मानेको ठहरिएको थियो (यूहन्ना १०:३३, मत्ती २६-६५)। उसको क्रियाकलापले परमेश्वरको स्वामित्व वा अधिकारको खिलाफमा गएर त्यसलाई खतम गर्ने प्रयास गर्नु हो (जब येशूले पाप क्षमा गर्नुभयो तब उहाँमाथि परमेश्वरले मात्र गर्ने कामलाई उहाँले गर्नुभएकोले उहाँलाई ईस्वरनिन्दाको आरोप यसरी लगाइएको थियो ×यसले त परमेश्वरको निन्दा पो गर्दोरहेछ। परमेश्वरले बाहेक अरू कसले पाप क्षमा गर्न सक्छ र?” मर्कूस २:७)। समुद्रबाट निस्किएको पशुले आफ्नो विरोधी वचनहरू ×परमेश्वरतिर, उहाँको नाउँको निन्दा, उहाँको पवित्र स्थानको विरोधमा र स्वर्गमा रहने सबै जीवहरूतिर" प्रकाश १३:६ रूपान्तरित) लक्षित गरेको हुन्छ। परमेश्वर रहने ठाउँ स्वर्गमा भएको पवित्र स्थान हो। त्यहाँ येशूले हामीहरूको मुक्तिको लागि सेवाकार्य गर्नुहुन्छ। स्वर्गको पवित्र मन्दिरमा भइरहेको येशूको कामलाई निकम्मा पार्न खोजेर  सामुद्रिक पशुले उहाँको सट्टामा मानवीय पुजारीलाई स्थापना गर्न खोज्दछ। त्यसको अर्थ केवल परमेश्वरले मात्र उपलब्ध गराउने मुक्ति र पापको क्षमा मानवीय पुजारीले गर्न सक्छ भनेर दावी गराउनु हो। रोमन क्याथोलिक चर्चका धार्मिक पदाधिकारीहरूले त्यो काम गर्न आफूहरूलाई खटाइएको हो भनेर दावी गर्दछन्। परमेश्वरमामात्र निहित भएको अधिकार मानिसले लिन खोज्नु निचोडमा भन्ने हो भने त्यो सरासर ईश्वरनिन्दा हो।

येशूलाई विश्वास गर्ने धेरै इसाईहरू येशू र बाइबलको सत्यतामा नरहेर भडकिएर जानेछन् भनेर प्रकाश १३ले बताउँदछ। यो त्यसबेलादेखि पूरा भयो जब रोमन क्याथोलिक चर्चले पोपलाई शिर्षस्थ अगुवा छानेर उनी परमेश्वरको पदमा आसिन भएको र उहाँको अधिकार उनीमाथि भएको दावी गर्न लगाएका थिए। त्यो समयमा जो जो रोमन क्याथोलिक इसाई धर्मको अधीनमा रहन चाहेनन् तिनीहरूलाई भयङ्कर सास्ति दिइएको थियो र शहीद बनाइएको थियो। ऐतिहासिक समयमा इसाईहरूले पाएका यातनाहरूको बारेमा चर्चा गर्नु कतिले नराम्रो मान्छन्, पूर्वाग्रही भएर बोलेको भनेर आरोप पनि लगाउँछन् र रोमन क्याथोलिक चर्चको विरोधमा चलेको भनेर प्रतिकार पनि गर्न थाल्दछन् तर जेभएतापनि नचाहेर पनि वर्तमान परिस्थितिले इतिहासलाई मेटाउन सकेको छैन।

`इतिहासले देखाएको भविष्यवाणीप्रति सजग रहेर हामी परमेश्वरप्रति कसरी आस्थामा अडिग भएर बस्ने, फेरि त्यसबखत यो सत्यलाई अरूलाई प्रस्तुत गर्दा हामी अरूको भावनाप्रति कतिको संवेदनशील हुनुपर्छ वा होसियारी अपनाउनुपर्छ?`