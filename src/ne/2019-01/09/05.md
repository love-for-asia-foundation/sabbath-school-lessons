---
title:  पशुको मूर्ति वा स्वरुप
date:   27/02/2019
---

`×11 यसपछि मैले पृथ्वीबाट निस्किआएको अर्को एउटा जनावर देखें। थुमाका जस्ता त्यसका दुईटा सिङ थिए र त्यसको बोली अजिङ्गरको जस्तो थियो।12 त्यसले त्यो पहिलो जनावरपट्टिबाट त्यसको ठूलो अधिकार चलायो र त्यो घाउ निको भएको पहिलो जनावरलाई मान-आदर गर्न संसारका सबै मानिसलाई कर लगायो। 13 यो दोस्रो जनावरले अचम्म-अचम्मका चिन्हहरू देखायो। सबैले देख्ने गरी त्यसले आकाशबाट पृथ्वीमा आगो झार्यो। 14 त्यो पहिलो जनावरको अगाडि यस्ता अचम्मका चिन्हहरू देखाउने शक्ति त्यसलाई दिइएको थियो। यसैले गर्दा संसारका सबै मानिसहरूलाई त्यसले भर्मायो। तरवारले घायल भएर पनि बाँचेको त्यो जनावरलाई मान्न सबैले त्यसको मूर्ति बनाउनू भनेर त्यो दोस्रो जनावरले हुकुम गर्यो।" प्रकाश  13:11-14। थुमा जस्तो पशुले मानिसहरूलाई सत्य परमेश्वर र बाइबलबाट भर्मराउन अनेकौँ छलका कामहरू गर्ने छ­ अझ परमेश्वरले जस्तै उसले आकाशबाट आगो झारेर आफ्नो शक्तिको प्रदर्शन गर्न प्रयास गर्नेछ। देहायका पदहरू पढेर थुमा जस्तो देखिने तर अनेकौँ अचम्मका छलि कामहरूद्वारा आफ्ना स्वभावहरू देखाउने चरित्रलाई बुझाउन कसरी सहयोग गर्दछ? हेर्नुहोस्, १ राजा १८:३०-४० ×30 तब एलियाले मानिसहरूलाई भने, “मेरा नजिक आओ।” सबै उनको छेउमा चारैपट्टि जम्मा भए। उनले परमप्रभुको भत्केको वेदीलाई मरमत गरे।31 उनले हरेक कुलका नाममा एउटाका हिसाबले बाह्र वटा ढुङ्गाहरू लिए। ती कुलहरूका नाम याकूबका छोराहरूका नामअनुसार राखिएका थिए र याकूबलाई परमप्रभुले ‘इस्राएल’ नाम दिनुभएको थियो।32 ती ढुङ्गाहरूले उनले परमप्रभुको आराधना गर्न वेदी बनाए। वेदीका चारैपट्टि उनले खाडल खने। खाडल निकै ठूलो थियो र चौध लिटर जति पानी त्यसमा हाल्न सकिन्थ्यो। 33 त्यसपछि तिनले वेदीमाथि दाउराहरू मिलाए, साँढे टुक्रा-टुक्रा पारेर काटे र दाउरामाथि राखे। तिनले भने, “चार गाग्रा पानी भरेर यी दाउरा र बलिमा खन्याओ।” तिनीहरूले त्यसै गरे।34 उनले भने, “फेरि त्यसैगरी पानी खन्याओ।” अनि तिनीहरूले त्यसै गरे। उनले फेरि भने, “अझ एक चोटि त्यसै गर।” र तिनीहरूले फेरि पनि बलि र दाउराहरूमाथि पानी खन्याए।35 पानी वेदीका चारैपट्टि पोखिएर गयो र खाडल पानीले भरियो।36 साँझको बलिदान चढाउने समयमा एलिया अगमवक्ता वेदीको छेउमा गएर प्रार्थना गर्न लागे, “हे परमप्रभु, अब्राहाम, इसहाक र याकूबका परमेश्वर,तपाईं इस्राएलमा परमेश्वर हुनुहुन्छ र म तपाईंको सेवक हुँ र तपाईंको आज्ञाले यी सबै काम गर्दै छु भनी प्रमाण दिनुहोस्।37 मलाई जवाफ दिनुहोस्, परमप्रभु, मलाई जवाफ दिनुहोस् र यी मानिसहरूले तपाईं परमप्रभु परमेश्वर हुनुहुन्छ र तपाईंले नै यिनीहरूलाई आफूकहाँ फर्काउँदै हुनुहुन्छ भनी जानून्।36 साँझको बलिदान चढाउने समयमा एलिया अगमवक्ता वेदीको छेउमा गएर प्रार्थना गर्न लागे, “हे परमप्रभु, अब्राहाम, इसहाक र याकूबका परमेश्वर,तपाईं इस्राएलमा परमेश्वर हुनुहुन्छ र म तपाईंको सेवक हुँ र तपाईंको आज्ञाले यी सबै काम गर्दै छु भनी प्रमाण दिनुहोस्।37 मलाई जवाफ दिनुहोस्, परमप्रभु, मलाई जवाफ दिनुहोस् र यी मानिसहरूले तपाईं परमप्रभु परमेश्वर हुनुहुन्छ र तपाईंले नै यिनीहरूलाई आफूकहाँ फर्काउँदै हुनुहुन्छ भनी जानून्।38 परमप्रभुले आगो पठाउनुभयो र आगोले बलि, दाउरा र ढुङ्गाहरू भस्म पार्यो, भूइँ डढायो र खाडलका पानी सुकाइदियो।" र प्रेरित २:१­४ ×1 पेन्तिकोस भनिने यहूदी चाड हुँदा प्रभु येशूमा विश्वास गर्ने सबै मानिसहरू एकै ठाउँमा भेला भएका थिए।2 त्यस बेला एक्कासि आकाशबाट ठूलो हावा चल्यो र त्यो हावाको आवाजले तिनीहरू बसेको घर भरियो 3 अनि आगोका जिब्राहरूजस्ता तिनीहरूकहाँ देखा परे। ती आगोका जिब्राहरू भाग-भाग भएर त्यहाँ भएका सबै मानिसमाथि बसे।4 तिनीहरू सबै पवित्र आत्माले भरिए र तिनीहरूले पवित्र आत्माबाटै बोल्ने शक्ति पाएर अन्य भाषाहरूमा बोल्न थाले।"`

बाइबलको पवित्र वचन अनुसार नचलेतापनि वा बाइबल सम्मत नभएतापनि त्यस थुमा जस्तो पशुले अनेकौँ शब्दहरू प्रयोग गरेर आफ्ना वचनहरू सत्य हुन् भनेर विश्वका मानिसहरूलाई विश्वस्त पार्नेछ। ×तन्त्रमन्त्र गर्ने, मरेका मानिसहरूसँग बातचित गर्ने जस्ता दुष्ट आत्माहरूको सहभागितामा र बाइबलसम्मत नभएका अनेकौँ आध्यात्मिक क्रियाकलापहरूद्वारा मानिसहरूलाई सत्य परमेश्वरबाट आफूतिर खिँच्नेछ। अनेकौँ चमत्कारीय काम पनि हुनेछ, बिरामीहरू निको हुनेछ र कसैले पनि इन्कार गर्न नसक्ने अचम्मका कामहरू गरिनेछ"-एलेन जी ह्वाइट, द ग्रेट कन्त्रोभर्सी, पृ. ५८८बाट रूपान्तरित। यी अचम्मका अलौकिक कामहरू गरेर त्यस थुमा जस्तो पशुले यस पृथ्वीका मानिसहरूलाई घाइते भएको सामुद्रिक पशुको मूर्ति वा प्रतीकलाई पूजा गर्न कर लगाउनेछ।

घाइते भएको चोट निको भएको भन्नुको अर्थ गुमेको रोमन क्याथोलिक चर्चको धार्मिक र राजनैतिक शक्तिको पुनस्थापना गर्नु हो। त्यस थुमा जस्तो पशुले अजिङ्गर वा शैतानको जस्तो बोलि बोल्नेछ। जुन् सामुद्रिक पशुको पहिलाको शक्ति थियो अर्थात धर्मको नाउँमा दमन गर्ने नीति लिएको थियो त्यही शक्ति बाइबल र येशूलाई मात्र स्वविवेकले मान्नेहरूप्रति दमनको नीति अपनाएर सास्ति दिनेछ। रोमन क्याथोलिक धर्मलाई आडमा लिएर त्यस चर्चको शिक्षादीक्षालाई विश्वमा लाड्ने काम त्यस थुमा जस्तो पशुले गर्नेछ। 

×इसाई धर्मकै नाउँमा रोमन क्याथोलिकको सिद्धान्तलाई मानिसहरूलाई जबरजस्ती लाद्ने काम अमेरिकन सरकारको नीतिकै विरुद्ध हो। अमेरिकाले बिलायतसँग युद्ध गरेर मानवहितको निम्ति स्वतन्त्र श्रेष्ठ निकायहरू स्थापना गरेको थियो। स्वतन्त्रताको घोषणाको दस्तावेज र संविधान स्थापना गरेर त्यस अनुसार गम्भीर भएर चल्न अमेरिकाले शपथ खाएको थियो। तर अमेरिकाले ती नीती तथा प्रतिवद्धताहरूलाई पन्छाएर मानिसहरूलाई जबरजस्ती क्याथोलिक चर्चको सिद्धान्तलाई लाद्नेछ। अमेरिका आफ्नो प्रतिवद्धता अनुसार नचल्नुले यो देखाउँछ कि त्यो राष्ट्र थुमाको अनुहार देखाएर शैतानको निम्ति आफ्ना कदमहरू चाल्दैछ। देखावटी रूपमा शुद्ध, नरम र हानी नगर्ने खालका थुमा जस्तो देखिने पशु अजिङ्गर जस्तै बोल्नेछ र उसको निम्ति काम गर्नेछ। ×संसारमा रहने मानिसहरूलाई पशुको मूर्ति वा प्रतीकलाई मान्न त्यस अमेरिकाले उक्साउनेछ। स्वविवेकको हकहितको निम्ति विधान बनाउने काम मानिसहरूमै निहित भएको सरकारले जबरजस्ती धर्मको नाउँमा क्याथोलिक चर्चको सिद्धान्तलाई लाद्ने काम गर्ने राष्ट्र भविष्यवाणी अनुसार अमेरिका नै हो भनेर त्यसको क्रियाकलाप हेरेर ठोकुवा गर्न सकिन्छ। ×तर पशुको मूर्ति वा प्रतीक के हो त? र यो कसरी बनिन्छ त? त्यो मूर्ति दुई सिङ भएको पशुले बनाउँदछ, र त्यो मूर्ति पशुको निम्ति बनाइएको हुन्छ। यसलाई पशुकै मूर्ति भनिन्छ। अनि पशुको मूर्ति कस्तो छ  त्यो कसरी बनिएको हुन्छ सो थाहा पाउन पशु आफैको स्वभाव वा चरित्रहरूको अध्ययन गर्नुपर्छ। त्यो पशु अरू कुनै नभएर रोमन क्याथोलिक चर्चको पोपतन्त्र हो।

×जब सुरुका चर्चले सुसमाचारको सरलतालाई त्यागेर मूर्तिपूजा गर्नेका रितिथिति तथा संस्कार र सिद्धान्तहरू भित्राएर आफूलाई भ्रष्ट पारे तब उनले परमेश्वरको पवित्र आत्मा र शक्तिलाई गुमाए। मानिसहरूको विवेकलाई नियन्त्रण गर्न चर्चले धर्मनिरपेक्षक वा धर्मलाई नियन्त्रण नगर्ने राष्ट्रको शक्तिको सहयोग खोजे। त्यसको नतिजा पोपीयतन्त्र हो जसले राष्ट्रको शक्तिलाई आफ्नो नियन्त्रणमा लियो र आफ्नै भलाइको निम्ति येशू र बाइबललाईमात्र मान्ने मानिसहरूलाई अवैध घोषणा गरेर दण्ड दिने काम गर्यो। ...त्यो समय आउनेछ जब अमेरिकाको अग्रपन्थीमा रहेका प्रोटेस्टेन्ट वा सुधारवादी इसाई चर्चहरूले रोमन क्याथोलिकले अपनाएको सिद्धान्तलाई साझा सिद्धान्त भनेर मान्नेछन्। अनि त्यस सिद्धान्तलाई लाद्न र आफ्ना संस्थाहरूलाई कायम राख्न नीति कानुनहरू बनाउनेछन्। यो नै प्रोटेस्टेन्ट वा सुधारवादी चर्चको बाहुल्यता भएको देश अमेरिकाले रोमन क्याथोलिक चर्चको पोपीय शासनको मूर्तिलाई मानेको ठहरिन्छ। अनि रोमन क्याथोलिक चर्चको सिद्धान्तलाई नमान्ने मानिसहरूलाई मुलुकी ऐनद्वारा दण्ड दिनेछन् र त्यसको बिरोध गर्ने मानिसहरूको दलहरू खडा हुनेछन।...जब प्रोटेस्टेन्ट  चर्चहरूले बाइबलको सत्यताबाट बाहिर रहेर रोमन क्याथोलिक चर्चको सिद्धान्तलाई आफ्नो शिक्षादीक्षासँग मिलाउँछन् र त्यस धार्मिक सिद्धान्तलाई जबरजस्ति लाद्न सरकारको सहयोग माग्छ तब भ्रष्ट भएको प्रोटेस्टेन्ट चर्च वा सम्प्रदायहरूले पशुको मूर्तिलाई पुजा गरेको ठहरिन जान्छ।"-एलेन जी ह्वाइट, द ग्रेट कन्त्रोभर्सी, पृ. ४४२-४४५बाट रूपान्तरित।