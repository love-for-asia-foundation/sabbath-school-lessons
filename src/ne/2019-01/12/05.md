---
title:  पशुका सातवटा टाउकाहरू
date:   20/03/2019
---

`देहायका पदहरू पढ्नुहोस्: प्रकाश १७:९-११ "९ “बुद्धिमत्ता यसैमा छ: ती सात शिर सात पर्वतहरू हुन्, जसमाथि त्यो स्त्री बसेकी छे। १० तिनीहरू सात राजाहरू पनि हुन्– पाँच जनाको पतन भइसकेको छ, एउटाचाहिँ छँदैछ, र अर्को अझै आएको छैन। त्यो आएपछि केही समयको लागि मात्र रहनुपर्छ। ११ त्यो पशु, जो एक समय थियो, तर अब छैन, त्योचाहिँ आठौँ हो। सातमध्येको त्यो एक हो, तर त्यसको सर्वनाश हुनेछ।" र प्रकाश १३:१८ "बुद्धिमत्ता यसैमा छ: जसको समझ छ, त्यसले त्यस पशुको संख्या जोडोस्, किनकि त्यो कुनै मानिसको संख्या हो, र यो संख्याचाहिँ छ सय छयसट्ठी हो।" सातवटा टाउकाहरूको बारेमा बुझ्न बुद्धिको दिमाग चाहिन्छ अर्थात् भित्री आत्मज्ञान। यहाँ कस्तो खालको बुद्धिको बारेमा चर्चा गरिएको छ? परमेश्वरबाट दिइने यो ज्ञान कसरी पाउने? (हेर्नुहोस् याकूब १:५ "तर यदि तिमीहरूमध्ये कसैलाई बुद्धिको अभाव छ भने उदार-चित्तसँग नझर्की दिनुहुने परमेश्वरलाई त्यसले मागोस्, र त्यसलाई त्यो दिइनेछ")। `

सातवटा टाउकोको अर्थ सातवटा पहाडहरू भनेर यूहन्नालाई स्वर्गदूतले सिकाउँदछन्। कतिपय अनुवादहरूमा ती पहाडहरू भनेको ती सातवटा पहाडहरू हुन् जहाँ रोमको सहर स्थापना भएको थियो। त्यसैकारण तिनीहरूले ग्रीक शब्द ओर्वाई (oroi) "पहाडहरू"लाई थुम्कोहरू पनि भनेर अनुवाद गरिएको हुन्छ। सात जना राजाहरू पनि छन् जुन कि सातवटा पहाडहरूका प्रतीकहरू हुन्। ती पहाडहरू एक पछि अर्को हुन् तर एकसाथ संगसंगै रहेको होइन। ती पहाडहरूले व्यक्तिगत राजाहरूलाई शङ्केत गर्दैनन्, किनभने प्रकाशको पुस्तकले कुनै पनि व्यक्तिहरूको बारेमा चर्चा गर्दैन बरू प्रणाली, काम गर्ने निकाय वा पद्वतिहरूको बारेमा चर्चा गर्दछ। बाइबलमा पहाडहरू प्रायजसो विश्व शक्ति वा साम्राज्यहरूलाई औँल्याउँछ (यर्मिया ५१:२५ “हे नाश गर्ने पहाड़, जसले सारा पृथ्वीलाई नाश गर्दछ, म तेरो विरुद्धमा छु,” परमप्रभु भन्नुहुन्छ। “म मेरो हात तेरो विरुद्धमा पसार्नेछु, र तँलाई भीरबाट तल खसालिदिनेछु, र तँलाई डढ़ेलो लागेको पहाड़ तुल्याइदिनेछु।", इजकिएल ३५:२-४ " २ “हे मानिसको छोरो, सेइर पर्वततिर तेरो मुख फर्का, र त्यसको विरुद्धमा अगमवाणी कहेर भन्: ३ “परमप्रभु परमेश्वर यसो भन्नुहुन्छ: हे सेइर पर्वत, म तेरो विरुद्धमा छु। म मेरो हात तँमाथि उठाउनेछु र तँलाई निर्जन र उजाड़ तुल्याइदिनेछु। ४ म तेरा सहरहरूलाई भग्नावशेष पारिदिनेछु, र तँ उजाड़ हुनेछस्। तब तैंले म नै परमप्रभु हुँ भनी जान्नेछस्")। बाइबलको भविष्यवाणीमा राजाहरू भनेको राज्यहरू हुन् (दानिएल २:३६-४० " ३६ “सपना यही थियो, र अब महाराजालाई यसको अर्थ बताउनेछौं। ३७ हजूर नै राजाहरूका महाराजा हुनुहुन्छ। स्वर्गका परमेश्वरले हजूरलाई राज्य, पराक्रम, शक्ति र महिमा दिनुभएको छ। ३८ हजूरको हातमा उहाँले सारा पृथ्वीका मानिसहरू र पशुहरू र आकाशका पन्क्षीहरू दिनुभएको छ। जहाँ-जहाँ उनीहरू बस्छन्, उहाँले हजूरलाई उनीहरूमाथि अधिकार गर्न दिनुभएको छ। हजूर नै त्यो सुनको टाउको हुनुहुन्छ।३९ “हजूरपछि, हजूरको भन्दा अलि कमजोर राज्य खड़ा हुनेछ। त्यसपछि काँसोको तेस्रो राज्यले सारा पृथ्वीमाथि अधिकार जमाउनेछ। ४० अन्त्यमा, फलामजस्तै बलियो चौथो राज्य आउनेछ, किनभने फलामले सबै थोक चकनाचूर पारिदिएझैँ त्यसले अरू सबैलाई तोड़फोड़ गरी तितरबितर पार्नेछ")। यसरी सातवटा पहाडहरू भनेको सातवटा महान् साम्राज्यहरूको प्रतीक हुन् जो एक पछि अर्को हुन् जसले विश्वको इतिहासमा विश्वमाथि शासन गरेको बताउँछ। ती विश्व शक्तिहरू परमेश्वरको बिरुद्धमा थिए र परमेश्वरका जनहरूलाई हानी गर्दथे।

यूहन्नाको दृष्टिकोणमा पाँचवटा साम्राज्यहरूको पतन भइसकेको थियो। एउटाले चाहिँ विश्वमाथि शासन गरिरहेको थियो भने अर्को आएको थिएन। हुन त सबै एडभेन्टिस्ट विद्वानहरू राजा वा साम्राज्यहरूको बारेमा एउटै धारणामा सहमत भएको पाइन्दैन, धेरै जसोले पाँच साम्राज्य भनेको ती पाँच महान् राज्यहरू हुन् जुन पुरानो करारमा उल्लेखनीय रूपमा उल्लेख गरिएका छन् र विभिन्न समयहरूमा परमेश्वरका जनहरूलाई दु:ख दिएका थिए। तिनीहरू हुन्: मिश्र देश अर्थात् इजिप्ट, असेरिया, बेबिलोन, मिडपर्सिया र ग्रीस। एउटा चलिरहेको राज्यचाहिँ यूहन्नाको समयमा भएको रोमी साम्राज्य थियो।

यूहन्नाको समयमा नआएको सातौँ राज्यचाहीँ प्रकाश १३ अनुसार निस्किएको पोपीयतन्त्र हो जसले परमेश्वरका जनहरूलाई दमन गरेर हानी पुर्याएको थियो। यो यूहन्नाको समयपछि र रोमी साम्राज्यको पतनपछि आउनेवाला थियो। केवल बाइबल र सुसमाचारमात्र विश्वास गर्ने मानिसहरूलाई गरिने पोप वा रोमन क्याथोलिक धर्मको अत्याचारको सत्य कहानी धेरै शताब्दी अघि लेखिएको कुरालाई इतिहासले प्रभावकारी रूपमा प्रमाणित गरेको छ (अनेकौँ इसाईहरूलाई मार्नेमा बाइबललाई प्रथम लोकप्रिय भाषामा अनुवाद गर्ने विलियम टिन्डेल, प्रभुलाई आफ्नो विवेकले पछ्याउने जोन हस जस्ता विश्वासी हस्तीहरूलाई पोपले जिउँदै जलाएको थियो। प्रथम प्रेस आविष्कार गरेर बाइबललाई जनसमक्ष ल्याउने गुटेनवर्ग, सुधारवादी अगुवा मार्टिन लुथरलाई पोपले सफाय दिन भरमग्दुर कोशिश गरेका थिए। ×पोपको शासन सुरूभएदेखि पाँच करोड भन्दा बेसी इसाईहरूलाई रोमन क्याथोलिक चर्चले इसाईहरूलाई विधर्मी भएर अपराध गरेको भनेर हत्या गरेको थियो। त्यसको मतलब, पोपको अस्तित्व भएको प्रत्येक वर्षमा धर्मको नाउँमा चालिसहजारभन्दा बेसी अनजान इसाईहरूको हत्या भएको थियो भनेर देखाउँदछ" हिस्टोरी अभ रोमानिजम, पृ. ५४१,५४२, न्यु योर्क: १८७१बाट रूपान्तरित-क्रिश्चियन एडवार्डसनको फाक्टस् अभ फेथबाट उदृध      अनुवादकको थप जानकारी) ।

रातो पशु आठौँ विश्व शक्ति हो भनेर यूहन्नालाई थप जानकारी दिइएको थियो। तर त्यो शक्ति सातवटा टाउकाहरूमा (विश्व शक्ति) एक थियो। तर सातवटा टाउकाहरूमध्ये कुनचाहिँ आठौँ हो? सातवटा टाउकाहरू वा विश्व राजनैतिक साम्राज्यहरू समयको एक पछि अर्को क्रममा निस्किइएकोले आठौँचाहिँ घाइते भएको सातौँ पशुको टाउको हुनुपर्छ। घाइते पशु वा रोमन क्याथोलिक चर्चको धर्मगुरु पोपलाई नजरबन्दमा राखिएको समय पछि उसको पुनर्जीवित हुन गएको शक्ति नै आठौँ राज्य वा विश्व शक्ति हुनसक्छ। यसबेला रातो पशु देखापर्छ र बेश्यारूपी बेबिलोनको लक्ष्यलाई अघि बढाउने जिम्मा उसले लिएको थियो। आज हामी घाइते पोप निको भइरहेको समयमा छौँ। तर त्यो शक्ति युगको अन्त्यको दृश्यमा विश्वको अत्यन्त शक्तिशाली भएर देखा पर्नेछ र परमेश्वरसँगको युद्धमा हार भएर सदाको निम्ति बिलाएर जानेछ।