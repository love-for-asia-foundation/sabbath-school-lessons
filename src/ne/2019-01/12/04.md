---
title:  रातो पशुको पहिचान
date:   19/03/2019
---

"अनि तिनले मलाई आत्मामा बोकेर एउटा उजाड-स्थानभित्र लगे। त्यहाँ सात वटा शिर र दश वटा सिङ भएको ईश्वर-निन्दाका नाउँहरूले भरिपूर्ण भएको चहकिलो रातो रङ्गको पशुमाथि बसेकी एउटी स्त्रीलाई मैले देखें।" यसरी प्रकाश १७:३मा उल्लेख गरिएको रातो पशुको वर्णन प्रकाश १३को समुद्रबाट आएको पशुकै जस्तो स्वभाव थियो। प्रकाश १३:५-७ले परमेश्वरका जनहरूलाई आक्रमण वा दमन गरेर जितेको भनेर यसरी बताउँछ: "५ त्यसलाई अहङ्कारी र ईश्वर-निन्दक शब्दहरू उच्चारण गर्ने मुख दिइयो। त्यसलाई बयालीस महिनासम्म अधिकार चलाउने अनुमति दिइयो। ६ परमेश्वरको विरुद्धमा निन्दा गर्न, उहाँको नाउँ र उहाँको वासस्थान, र स्वर्गमा बस्नेहरूसमेत सबैको निन्दा गर्नलाई त्यसले आफ्नो मुख खोल्यो। ७ अनि त्यसलाई सन्तहरूसँग लड़ाइँ गर्न र तिनीहरूलाई जित्न अनुमति दिइयो। सबै कुलहरू, मानिसहरू, भाषाहरू र जातिहरूमाथि त्यसलाई अधिकार दिइयो।" रोमन क्याथोलिक चर्चकै नेतृत्वमा बाइबल र बाइबललाईमात्र मान्ने परमेश्वरका जनहरूलाई सताउँदा तिनीहरूले जङ्गलमा भागेर लुक्नु परेको थियो। इसाईहरूले नै इसाई धर्मको नाउँमा शुद्ध स्त्रीरुपी चर्च सतावटको सुरूमा भूमिगत हुनुपरेको थियो। यो १,२६० दिन वा वर्षको भविष्यवाणी चालुभएको बेलामा अर्थात् सन् ५३८देखि १७९०सम्म रोमन क्याथोलिक चर्चको दमन कालमा भएको थियो (प्रकाश १२:१३,१४ "१३ जब त्यस अजिङ्गरले आफू पृथ्वीमा फ्याँकिएको देख्यो, तब त्यसले छोरो जन्माउने त्यस स्त्रीलाई खेद्यो। १४ तर त्यस स्त्रीलाई त्यस सर्पको सम्मुखबाट उजाड-स्थानमा उड़ेर जानलाई ठूलो गरुडका दुई पखेटा दिइए। त्यो उजाड-स्थान साढ़े तीन वर्षसम्म त्यस स्त्रीको पालनपोषणको निम्ति तयार गरिएको थियो")। सबै इसाईहरू एक हौँ भनेर इक्युमिनिकल अभियानमा लागेका सुधारवादी वा प्रोटेस्टेन्ट इसाईहरूले विगतमा रोमन क्याथोलिकले दिएको सतावट बिर्सनुहुन्न किनभने त्यो भन्दा अझ झन खराब सतावटको सामना गर्नुपर्नेछ भनेर भविष्यवाणीले बताउँदछ।

`प्रकाश १७:८मा के लेखिएको छ सो पढ्नुहोस् "तिमीले देखेको त्यो पशु एक समय थियो, तर अब छैन, र सर्वनाशमा जान अतल कुण्डबाट त्यो माथि उक्लन लागेको छ। अनि पृथ्वीका बासिन्दाहरू, जसका नाउँ संसारको उत्पत्तिदेखि जीवनको पुस्तकमा लेखिएका छैनन्, तिनीहरूले त्यस पशुलाई देखेर अचम्म मान्नेछन्, किनकि त्यो एक समय थियो, तर अब छैन र पछि आउनेछ।" यस पदमा लेखिएका शब्दहरूसँग प्रकाश १३:८ तुलना गर्नुहोस् "पृथ्वीमा वास गर्ने सबैले त्यस पशुको पूजा गर्नेछन्, अर्थात् तिनीहरूले, जसको नाउँ संसारको सृष्टिदेखि नै मारिनुभएका थुमाका जीवनको पुस्तकमा लेखिएको छैन।" पशुको अस्तित्व र त्यसका क्रियाकलापहरूको तिन पक्षहरूलाई प्रकाश १३:३ले कसरी स्पष्ट पार्दछ "त्यसको एउटा शिरमा चाहिँ घातक चोट लागेको जस्तो देखिन्थ्यो, तर त्यसको चोट निको भयो। अनि सारा पृथ्वी छक्क परेर त्यस पशुको पछिपछि लाग्यो?"`

रातो पशुको पहिचान यसरी गरिएको छ: त्यो पशु थियो, र छैन, र अटल कुण्ड वा एक हजार वर्षसम्म उजाड हुने यस पृथ्वीबाट त्यो निस्किनेछ र सदाको निम्ति त्यसको अन्त्य गरिनेछ। पशुको तिन पक्षीय स्वभावको अर्थमा प्रथमत: उसको अस्तित्वले यह्वे परमेश्वरको नाउँको नक्कल गरिएको हुन्छ "जो हुनुहुन्छ, जो हुनुहुन्थ्यो र जो हुन आउनुहुनेछ" (प्रकाश १:४ र ४:८)। यसले पशुको तिन पक्षीय अस्तित्व पार गरेको पनि देखाउँछ: (१) पशु "थियो।" यसको अस्तित्व बिगतमा थियो। यसको मुख्य भूमिका भविष्यवाणीको ४३ महिना वा १२६० दिन वा वर्षसम्म रहेको थियो (प्रकाश १३:५ "५ त्यसलाई अहङ्कारी र ईश्वर-निन्दक शब्दहरू उच्चारण गर्ने मुख दिइयो। त्यसलाई बयालीस महिनासम्म अधिकार चलाउने अनुमति दिइयो।" साथै अध्याय ९को प्रथम भाग हेर्नुहोस्)। (२) "छैन।" घाइते भएको पशु (प्रकाश १३:३ "त्यसको एउटा शिरमा चाहिँ घातक चोट लागेको जस्तो देखिन्थ्यो, तर त्यसको चोट निको भयो। अनि सारा पृथ्वी छक्क परेर त्यस पशुको पछिपछि लाग्यो"), सन् १७९८पशु केही समयको निम्ति येशूभक्तहरूलाई सताउने स्थितिबाट गायब भएको थियो। यस संसारको दृश्यबाट केही समयको निम्ति गायब भएको थियो। अर्थात् जब फ्रान्सका सम्राट् नेपोलियनको सेनापतिले सन् १७९८मा पोपलाई कब्जा गरेर निर्वासनमा पठायो तब केही समयसम्म रोमन क्याथोलिक चर्चको बिगिविगि सेलाएको थियो, तर बाँचिरहेको थियो। (३) अन्तमा घाइते भएको घाऊ निको भयो अर्थात् विश्वमा पोपको लोकप्रियता फेरि बढ्यो। त्यस परिप्रेक्षमा पशु फेरि शैतानिक क्रोधमा बिउँझिनेछ। प्रकाश १७ अध्यायले प्रकाश १३:१-८मा उल्लेख गरिएको घाइते चोट निको भइरहेको अवस्थाको बारेमा वर्णन गर्दछ। यही पुनर्जीवित भएको पशुमाथि बेश्या बेबिलोन बस्दछ। मध्यकालीन युगमा जस्तै इसाई धर्म र राजनैतिक शक्तिको गठबन्धन फेरि छोटो समयको निम्ति हुनेछ र परमेश्वरका जनहरूलाई इसाई धर्मकै नाउँमा इसाई भनाउँदा अतिवादीहरूले फेरि नराम्रोसँग सताउनेछन्।

`"परमेश्वरका जनहरूको बिरुद्धमा विरोधीहरू खडा होओस्, धर्मको नाउँमा अतिवादी र असहिष्णुता फेरि उचालियोस्, सतावटको आगो फेरि जलोस, र देखावटी र पाखण्डी इसाईहरूको विश्वास धमिलियोस् र तिनीहरूले येशूप्रति देखाएको प्रेम केवल मुखकोमात्र बनोस्, तर सत्य इसाई पत्थर जस्तै अडिग भएर खडा भइरहनेछ, उसको विश्वास झन बलियो हुँदै जानेछ, उसको आशा झन झन चम्किनेछ। त्यसको विश्वासको स्थिति सम्पन्न भएका दिनहरूभन्दा झन बलियो हुनेछ।"-एलेन जी ह्वाइट, द ग्रेट कन्त्रोभर्सी, पृ. ६०२बाट रूपान्तरित। अन्तिम युगका घट्नाहरू घट्नुभन्दा अघि एलेन जी ह्वाइटले व्यक्त गर्नुभएको वचनहरूलाई हामीहरूको इसाई अनुभवमा कसरी आवश्यकता ठानेर अघि बढिरहनुपर्दछ?`