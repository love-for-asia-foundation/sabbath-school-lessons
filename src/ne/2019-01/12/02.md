---
title:  बेश्या बेबिलोन
date:   17/03/2019
---

`बेबिलोन बसिरहेका धेरै पानीहरू भन्नुको अर्थ युफ्रेटिस नदी हो भनेर प्रकाश १७:१ र यर्मिया ५१:१३ले यसरी बताउँछ "ती सात कचौरा लिने सात स्वर्गदूतहरूमध्ये एक जनाले मकहाँ आएर मलाई भने, “यता आऊ, म तिमीलाई धेरै पानीहरूमा बसेकी त्यस महावेश्यालाई दिइएको इन्साफ देखाउनेछु।" (प्रकाश १७:१) र "तँ, जो धेरै पानी भएका ठाउँमा बस्छस्, र धन-सम्पत्तिका भण्डारले पूर्ण भएको छस्, तेरो खतम हुने समय आइपुग्यो, तेरो अन्त्य आइपुग्यो।" (यर्मिया ५१:१३)। प्रकाश १७:१५ अनुसार धेरै पानीहरूको अर्थ के हो? हेर्नुहोस: "ती स्वर्गदूतले मलाई भने, “तिमीले देखेका ती पानीहरू, जहाँ त्यो वेश्या बसेकी छे, तीचाहिँ मानिसहरू, भीड़हरू, जातिहरू र भाषाहरू हुन्।"`

स्त्री परमेश्वरका जनहरूको प्रतीक हो भनेर बाइबलले देखाउँदछ। परमेश्वरका सत्य चर्चलाई सफा, शुद्ध र पवित्र स्त्रीको रुपमा प्रकाशको पुस्तकले चित्रण गर्दछ (प्रकाश १२:१,२२:१७)। परमेश्वरको विशुद्ध शिक्षाबाट अलग भएर पतित भएको झुटो इसाई चर्चलाई प्रकाशको पुस्तकले बेश्याको प्रतिनिधि भनेर बताउँछ। यो बेश्या महान् बेबिलोन भनेर प्रकाश १७:५ले औँल्याउँछ ("त्यसको निधारमा एउटा नाउँ लेखिएको थियो: रहस्य पृथ्वीका वेश्याहरू र घिनलाग्दा कुराहरूकी आमा महान् बेबिलोन")। जसरी पौराणिक बेबिलोन सहरको अस्तित्वको निम्ति युफ्रेटिस नदीमा भर पर्नुपरेको थियो, त्यसरी नै अन्तिम युगको बेबिलोनले आफ्ना योजनाहरूलाई कार्यान्वन गर्न परमेश्वर र उहाँका जनहरूको बिरुद्धमा लाग्ने जनलहरमा भरपर्नेछ।

`युगको अन्तमा चम्किने परमेश्वरको विरोधीकोरुपमा खडा भएको बेबिलोनले बहकाएर गैरकानुनी सम्बन्ध राख्न वा लसपसमा फसाउन दुई समूहका मानिसहरूलाई विशेषरूपमा समावेश गर्ने देहायका पदहरूले यसरी बताउँछ: प्रकाश १७:२ "त्यससँग पृथ्वीका राजाहरूले व्यभिचार गरेका छन्, र पृथ्वीका बासिन्दाहरू त्यसका व्यभिचारको मद्यले मातेका छन्।", प्रकाश १४:८ "अनि एउटा अर्को स्वर्गदूत, अर्थात् दोस्राचाहिँ यसो भन्दै पछिपछि लागे, “पतन भयो! जाति-जातिलाई आफ्नो व्यभिचारका क्रोधको मद्य पिउन लाउने महान् बेबिलोनको पतन भयो।” र प्रकाश १८:१-३ "१ यसपछि ठूलो अधिकार भएका अर्का एउटा स्वर्गदूत स्वर्गबाट तल आइरहेका मैले देखें। तिनको वैभवले पृथ्वी उज्यालो भयो। २ तिनले यसो भनेर शक्तिशाली सोरले कराए: “महानगरी बेबिलोनको पतन भयो, यो महानगरी भूतहरूको वासस्थान, हरेक अशुद्ध आत्मा, र हरेक अशुद्ध तथा घृणित पक्षीको अखड़ा भएको छ। ३ किनकि सबै जातिहरूले त्यसको अशुद्ध कामवासनाको मद्य पिएका छन्, र पृथ्वीका राजाहरूले त्यससँग व्यभिचार गरेका छन्, र पृथ्वीका व्यापारीहरू त्यसको विलासिताको प्रभावले धनी भएका छन्।” `

प्रथम समूह भनेको यस पृथ्वीका राजाहरू (अर्थात् राष्ट्रपतिहरू) वा शासन गर्ने राजनैतिक शक्तिहरू हुन्। बेश्या बेबिलोनसँग व्यभिचारमा तिनीहरू फसिरहेको भनेर ती पदहरूले चित्रण गर्दछ। जब इस्रायलीहरू परमेश्वरबाट तर्किएर झुटो धार्मिक क्रियाकलाप वा संस्कारमा लाग्दथे तब तिनीहरू बेश्याभएको भनेर पुरानो करारमा बारम्बार उल्लेख गरिएको पाइन्छ (उदाहरणमा, यशैया १:२१ "हेर त, विश्वासयोग्य सहर कसरी एउटी वेश्या भई त! उहिले त्यो न्यायले पूर्ण थियो। त्यसमा धार्मिकताले वास गर्थ्यो, तर अब त त्यो हत्याराहरूले भरिएको छ!", यर्मिया ३:१-१० "१ “यदि कुनै मानिसले आफ्नी पत्नीलाई त्याग्छ र त्यो स्त्री उदेखि छुट्टिएर अर्को मानिसकी पत्नी भई भने, के त्यो मानिसले फेरि त्यसकहाँ फर्केर जानुपर्ने? के त्यो देश बिलकुलै बिटुलो हुनेथिएन र? तर तँचाहिँ एउटी वेश्याझैँ धेरैकहाँ गएकी छस्– र के तँ मकहाँ फर्केर आउँछेस्?” परमप्रभु भन्नुहुन्छ। २ “आफ्ना आँखा उठाएर नाङ्गा डाँड़ाहरूमा हेर्। तिनीहरूमध्ये कुनचाहिँमा तैंले कुकर्म गरेकी छैनस् र? एउटा अरबी मरुभूमिमा बसेझैँ तँ आफ्ना प्रेमीहरूको प्रतीक्षामा बाटो हुँदो बसिस्। तैंले देशलाई आफ्नो व्यभिचार र दुष्ट कर्मले बिटुलो पारेकी छस्। ३ यसैकारण झरी थामिएको छ, र बसन्तको वर्षा परेको छैन। तापनि तेरो रूप निर्लज्ज वेश्याजस्तै छ। तँ लाजले रातो हुन इन्कार गर्छेस्। ४ के भर्खरै मात्र तैंले मलाई यसरी पुकारिनस्, ‘हे मेरा पिता, युवावस्थादेखि मेरा मित्र, ५ के तपाईं सधैँ रिसाइरहनुहुन्छ र? के तपाईंको क्रोध सधैँसम्म रहिरहन्छ?’ तैंले त यसरी कुरा गर्छेस्, तर तैंले सकेसम्म खराबी गर्छेस्।”  ६ योशियाह राजाका राजकालमा परमप्रभुले मलाई भन्नुभयो, “अविश्वासी इस्राएलले के गर्यो, के तैंले देखेको छस्? त्यो गएर हरेक डाँड़ामा र हरेक झ्याम्म परेको रूखमुनि त्यसले व्यभिचार गरेकी छ। ७ त्यसले यी सबै काम गरेपछि मकहाँ फर्कन्छे होला भनी मैले विचार गरेको थिएँ, र तर त्यो फर्किन, र त्यसकी विश्वासघाती बहिनीले त्यो देखी। ८ त्यस अविश्वासी इस्राएलका सबै व्यभिचारको कारण मैले त्यसलाई त्यागपत्र दिएर निकालिदिएँ। तापनि मैले हेरें, त्यसकी विश्वासघाती बहिनी यहूदा डराइन, तर गएर त्यसले पनि वेश्यावृत्ति गरी। ९ वेश्यावृत्ति इस्राएलको निम्ति यति सजिलो कुरा भयो, कि त्यसले ढुङ्गा र रूखसित व्यभिचार गरेर देशलाई बिटुलो पारी। १० यी सबै भए तापनि त्यसकी विश्वासघाती बहिनी यहूदा, पूर्ण हृदयले त होइन, तर बाहिरी रूपले मात्र मतिर फर्की,” परमप्रभु भन्नुहुन्छ")।

यस पृथ्वीका राजाहरू (वा राष्ट्रपतिहरू) वा देशका शासकहरू र बेश्याको बीचमा ब्यभिचारको सम्बन्ध हुनु भनेको के हो त? युगको अन्तमा औँल्याइएको बेबिलोन पतित इसाई चर्च र देशका राजनैतिक शासकहरूको बीचमा गठन्धन हुनु नै ती दुई समूह एक आपसमा व्यभिचारमा फसे सरह हो भनेर प्रकाशको पुस्तकले व्याख्या गर्दछ। अर्थात् परमेश्वरका जनहरूको बिरुद्धमा अनेकौँ कानुनहरू बनाएर यातना दिन पतित चर्च र राजनैतिक शक्तिहरूको गठबन्धन वा युनियन हुनु नै एक आपसले करणी गरेको हो भनेर बुझिनुपर्छ। त्यस बेश्या बेबिलोनसँग व्यभिचारीय सम्बन्ध राख्ने दोस्रो समूह भनेको शासन गरिएका संसारका जनताहरू हुन्। बेबिलोनले नाठो खेलाउन वा व्यभिचारमा फसाउन मानिसहरूलाई रक्सी पिलाउँछन्। यो भनेको मानिसहरूलाई धर्मको नाउँमा आत्मिक रूपमा लठ्ठ पार्नु हो। राजनैतिक शक्तिहरू त बेबिलोन रूपी पतित इसाई चर्चहरूसँग साँठगाँठ गर्नु त छ नै। तर बेबिलोनको अर्थात् पतित इसाई चर्च वा धार्मिक समूहले बाइबलले अनुमोदन नगरेका अनेकौँ झुटा शिक्षादीक्षा र संस्कारहरूलाई फैलाउँदै सर्बसाधारण मानिसहरूलाई लठ्ठ पार्नु भनेकै रक्सीले मात लाग्न दिनु हो। यसरी धर्मको नाउँमा बेबिलोनको झुटा आत्मिक क्रियाकलापहरूमा मानिसहरू फस्दा उसले तिनीहरूलाई सुरक्षा दिनेछन् भनेर तिनीहरूले सोच्नेछ। यो नै तिनीहरू उनको धोखामा पर्नु हो। जब मानिसहरू रक्सीले मातिन्छन् तब तिनीहरूको दिमागले ठिक काम गर्दैन र तिनीहरूलाई सजिलैसँग नियन्त्रणमा राख्न सकिन्छ ("यिनीहरू पनि दाखमद्यले गर्दा धरमरिन्छन्, जाँड़ले गर्दा तिनीहरू लरबरिन्छन्: पूजाहारी र अगमवक्ता जाँड़ले धरमरिन्छन्। दाखमद्यले तिनीहरू लट्ठिएका छन्। तिनीहरू जाँड़ले गर्दा धरमरिएका छन्। दर्शन देख्दा तिनीहरू धरमरिन्छन्, निर्णय दिँदा तिनीहरू लरबराउँछन्" यशैया २८:७)। परमेश्वरप्रति बफादार भइरहने केवल केही बाँकी वा बचेखुचेका विश्वासीहरूबाहेक अरू सारा संसार त्यस बेबिलोनको छलमा फस्नेछ।

`आजको जस्तै युगको अन्तमा पनि जनलहर गलत दिशामा गइरहेको पाइनेछ। सबैले गर्छन् भन्ने लोकप्रिय चालचलन वा भावनामा लाग्नु कतिको खतरा हुनेरहेछ भन्ने कुरामा हामीहरू कसरी सजग हुने?`