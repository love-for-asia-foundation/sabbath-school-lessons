---
title:  बेबिलोनमाथि गरिने परमेश्वरको न्याय
date:   21/03/2019
---

`"दश राजाहरू"को बारेमा हामी के सिक्न सक्छौँ सो देहायका पदहरू हेरौँ: प्रकाश १७:१२-१५ "१२ “तिमीले देखेका ती दश वटा सिङचाहिँ दश राजाहरू हुन्, जसले अहिलेसम्म राजकीय शक्ति पाएका छैनन्। तर तिनीहरूले त्यस पशुसँग छोटो समयको निम्ति राजाकै अधिकार पाउनेछन्। १३ तिनीहरू एकै मनका छन्, र तिनीहरूले आफ्नो शक्ति र अधिकार त्यस पशुलाई सुम्पनेछन्। १४ तिनीहरूले थुमाको विरुद्धमा युद्ध गर्नेछन्, र थुमाले तिनीहरूलाई जित्नुहुनेछ, किनकि उहाँ प्रभुहरूका प्रभु र राजाहरूका राजा हुनुहुन्छ। उहाँको साथमा हुनेहरूचाहिँ बोलाइएका, चुनिएका र विश्वासयोग्य हुन्।” १५ ती स्वर्गदूतले मलाई भने, “तिमीले देखेका ती पानीहरू, जहाँ त्यो वेश्या बसेकी छे, तीचाहिँ मानिसहरू, भीड़हरू, जातिहरू र भाषाहरू हुन्।" र प्रकाश १६:१२-१६ "१२ तब छैटौँ स्वर्गदूतले आफ्नो कचौरो महानदी यूफ्रेटिसमा खन्याए, र नदीको पानी सुकिहाल्यो र पूर्वबाट आउने राजाहरूका निम्ति मार्ग तयार भयो। १३ तब मैले अजिङ्गरको मुखबाट, त्यस पशुको मुखबाट र झूटो अगमवक्ताको मुखबाट भ्यागुताहरूजस्ता तीन वटा घृणित आत्माहरू निस्किरहेका देखें। १४ तिनीहरू चमत्कार देखाउने दुष्टात्माहरू हुन्। तिनीहरू समस्त संसारका राजाहरूकहाँ जाँदछन्, र सर्वशक्तिमान् परमेश्वरको महान् दिनमा युद्ध गर्नलाई तिनीहरूलाई भेला गर्छन्। १५ “हेर, म चोरजस्तै आउनेछु। त्यो धन्य हो, जो जागा रहन्छ र आफ्नो वस्त्रको रक्षा गर्छ। नत्रता त्यो नाङ्गै हिँड्नेछ, र त्यसको नग्नता देखिनेछ।” १६ तिनीहरूले राजाहरूलाई त्यस ठाउँमा भेला गरे जसलाई हिब्रू भाषामा आर-मागेड्डोन भनिन्छ।"`

बाइबलका विभिन्न विद्वानहरूले दश राजाहरूको पहिचानको बारेमा विभिन्न धारणाहरू प्रस्तुत गरेका छन्। यद्यपि सही कुरा गर्ने हो भने प्रकाशको पुस्तकले ती राजाहरू यिनै हुन् भनेर ठम्याएर हामीलाई बुझाइएको छैन। तर ती पदहरूलाई ध्यानपूर्वक अध्ययन गर्दा तिनीहरू छोटो समयको निम्ति देखा परेका राजनैतिक गठबन्धन हुन् जुन युगको अन्त्यमा बेबिलोनरुपी बेश्यालाई सहयोग गर्न देखापरेका थिए भनेर निष्कर्ष निकाल्न सक्दछौँ। तिनीहरूको संख्या अत्यन्त महत्त्वपूर्ण छ किनभने विश्वका शक्ति राष्ट्रहरूले पशुलाई पूर्णरुपमा अलिकतिपनि नहिच्किच्याइ आफ्नो बफादारीलाई देखाउनेछ।

प्रकाश १६:१२-१७मा उल्लेख गरिएको आरमागेड्डोनयुद्धलाई प्रकाश १७:१३,१४ले यसरी निचौडरुपमा प्रस्तुत गर्दछ "१३ तिनीहरू एकै मनका छन्, र तिनीहरूले आफ्नो शक्ति र अधिकार त्यस पशुलाई सुम्पनेछन्। १४ तिनीहरूले थुमाको विरुद्धमा युद्ध गर्नेछन्, र थुमाले तिनीहरूलाई जित्नुहुनेछ, किनकि उहाँ प्रभुहरूका प्रभु र राजाहरूका राजा हुनुहुन्छ। उहाँको साथमा हुनेहरूचाहिँ बोलाइएका, चुनिएका र विश्वासयोग्य हुन्।”  (प्रकाश १६:१२-१६ फेरि पढ्नुहोस्: "१२ तब छैटौँ स्वर्गदूतले आफ्नो कचौरो महानदी यूफ्रेटिसमा खन्याए, र नदीको पानी सुकिहाल्यो र पूर्वबाट आउने राजाहरूका निम्ति मार्ग तयार भयो। १३ तब मैले अजिङ्गरको मुखबाट, त्यस पशुको मुखबाट र झूटो अगमवक्ताको मुखबाट भ्यागुताहरूजस्ता तीन वटा घृणित आत्माहरू निस्किरहेका देखें। १४ तिनीहरू चमत्कार देखाउने दुष्टात्माहरू हुन्। तिनीहरू समस्त संसारका राजाहरूकहाँ जाँदछन्, र सर्वशक्तिमान् परमेश्वरको महान् दिनमा युद्ध गर्नलाई तिनीहरूलाई भेला गर्छन्। १५ “हेर, म चोरजस्तै आउनेछु। त्यो धन्य हो, जो जागा रहन्छ र आफ्नो वस्त्रको रक्षा गर्छ। नत्रता त्यो नाङ्गै हिँड्नेछ, र त्यसको नग्नता देखिनेछ।” १६ तिनीहरूले राजाहरूलाई त्यस ठाउँमा भेला गरे जसलाई हिब्रू भाषामा आर-मागेड्डोन भनिन्छ)।

अजिङ्गर वा शैतानको मातहतमा दुष्ट आत्माहरूको शक्तिले अत्यन्त अलौकिक चमत्कारपूर्ण क्रियाकलापप्रति अत्यन्त प्रभावित भएर समुद्रबाट निस्किएको पशु, झुटा भविष्यवक्ता, आत्मिक गुरुहरू वा बाइबललाई पन्छाएर आफूतिर आकर्षित गर्ने झुटा इसाई धर्मगुरु नै किननहुन् र विश्वका राजनैतिक शक्तिहरू एकजुट भएर थुमासँग महायुद्ध गर्नेछन्। अर्को अर्थमा भन्ने हो भने आर­-मागेड्डोनको युद्ध मध्यपूर्व वा संसारको कुनै एक भारी द्वन्द्व क्षेत्रमा हुने  कुनै सैनिक युद्ध नभएर येशू दोस्रो पल्ट आउनुहुँदा उहाँसँग शैतान र उसका गठबन्दनले येशू र स्वर्गका स्वर्गदूतहरूको फौजसँग गरिने अन्तिम महासंग्राम हो।

`प्रकाश १७:१६-१८ पढ्नुहोस्: "१६ अनि तिमीले देखेका ती दश सिङ र त्यस पशुले त्यस वेश्यालाई घृणा गर्नेछन्, र त्यसलाई एकलो र नाङ्गो पार्नेछन्, त्यसको मासु खानेछन्, र त्यसलाई आगोमा भस्म पारिदिनेछन्। १७ किनकि परमेश्वरको वचन पूरा नहोउञ्जेल एक मनका भई तिनीहरूले आफ्नो राजकीय शक्ति त्यस पशुलाई दिएर उहाँको अभिप्राय पूरा गर्न परमेश्वरले तिनीहरूका हृदयमा यो विचार हालिदिनुभयो! १८ तिमीले देखेको त्यो स्त्रीचाहिँ त्यो महानगरी हो, जसले पृथ्वीका राजाहरूमाथि प्रभुत्व गर्छ।" प्रकाश १६:२-१२मा हामीले अगाडि हेर्यौँ, बेबिलोनप्रति दश राजाहरूको मन किन परिवर्तन भयो? बेबिलोनलाई जे भयो त्यसको पछाडि को थियो?`

अत्यन्त घृणाले वाक्क भएर, दश सिङ वा एक पछि अर्को दश राजाहरू जुन् विभाजित युरोपका राष्ट्रहरू हुन्, अचानक बेश्या बेबिलोनको बिरुद्धमा जानेछन्। त्यो बेश्या त्यो हो जुन् युगको अन्तमा आफ्नो भारीशक्ति देखाउने रोमन क्याथोलिक चर्चको धर्मगुरु पोप र उनका क्रियाकलापहरू। त्यो बेश्यालाई नाङ्गो र भताभुङ्ग पारिनेछ। साङ्केतिक अर्थमा त्यस बेश्यालाई लुछाछुड गरेर ती राजाहरूले उनको मासु खानेछन् र उनलाई आगोमा जिउँदै फ्याँकिदिनेछन। बेश्या बेबिलोनलाई के हुनेछ भनेर वर्णन गर्न यूहन्नाले त्यही खालको लवज प्रयोग गर्छन् जुन् परमेश्वरले अरू धर्ममा लागेर बेश्या भएका वा पतित यरुशलेमको हुने गतिको बारेमा उच्चारण गर्नुभएको थियो "हे उजाड़ पारिएकी, तँ के गरिरहिछस्? तैंले रातो पोशाक पहिरेकी, र सुनका गहना पहिरेर आफूलाई सिँगारेकी अर्थ के हो? तँ किन गाजल लगाएर तेरा आँखा ठूलो पार्छेस्? व्यर्थमा तँ आफूलाई सुन्दर बनाउँछेस्। तेरा प्रेमीहरूले तँलाई घृणा गर्छन्, तिनीहरू तेरो ज्यान लिन खोज्छन्।" (यर्मिया ४:३०)। जब पुरानो करारको पुजारीकी छोरी व्यभिचारमा फसिन् भने तब उनलाई जिउँदै आगोमा जलाइदिने उर्दी थियो (लेबी २१:९ “ ‘कुनै पूजाहारीकी छोरीले वेश्यावृत्तिगरेर आफूलाई अशुद्ध गरी भने, त्यसले आफ्ना बाबुको अपमान गर्छे। त्यो आगोमा जलाइओस्')। अनेकौँ महाकष्टपूर्ण महामारीहरूबाट बेबिलोनले सुरक्षा दिन नसकेकोमा धोखा पाएका राजनैतिक शक्तिहरू अत्यन्त अलमलिन पुगेका थिए। आफूहरूलाई छल गरेकोले रिसले चुर्णभएर बेबिलोनलाई आक्रमण गर्दछ। अन्तमा पतित इसाई धर्म नै किन नहुन असत्य धार्मिक प्रणालीमा आवद्ध हुनेहरू र पोपतन्त्रमा लागेर उनको पक्षमा उभिरहेको भनेर पहिचान दिने सबैले अब परमेश्वरको पूरै न्यायको अनुभव गर्नुपर्नेछ।

`युगको अन्तमा हुने घट्नाहरूको बारेमा धेरै प्रश्नहरू हुनेछन् जसको जवाफ छ भन्ने छैन जसले गर्दा हामीलाई अन्यौलमा पार्नसक्दछ। तैपनि प्रकाश १७:१४मा के विशेष प्रतिज्ञा दिइएको छ जसलाई हामीले आत्मसात् गर्नुपर्दछ? हेर्नुहोस् "तिनीहरूले थुमाको विरुद्धमा युद्ध गर्नेछन्, र थुमाले तिनीहरूलाई जित्नुहुनेछ, किनकि उहाँ प्रभुहरूका प्रभु र राजाहरूका राजा हुनुहुन्छ। उहाँको साथमा हुनेहरूचाहिँ बोलाइएका, चुनिएका र विश्वासयोग्य हुन्।” `