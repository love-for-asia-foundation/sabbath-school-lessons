---
title:  बेबिलोनमाथि परमेश्वरले गर्ने फैसला
date:   16/03/2019
---

### यस अध्यायका मूल पदहरू
प्रकाश १७, यर्मिया ५१:१३, प्रस्थान २८:३६-३८, प्रकाश १३:१-८, प्रकाश १३:१८ र प्रकाश १६:२-१२।

> <p>यस अध्यायको मूल सार पद</p>
> "र मैले आकाशबाट अर्को आवाज आएको सुनेँ 'हे मेरा जनहरू हो, उनीबाट निस्केर आऊ, नत्र भने तिमीहरू पनि उनका पापहरूमा सहभागी हुनेछौ, र तिमीहरूले पनि उनीमाथि आएको महामारीहरूमा सहभागी हुनुपर्नेछ। किनभने उनका पापहरू स्वर्गसम्मै पुगिसक्यो, र उनका पाप तथा अपराधहरूलाई परमेश्वरले याद गर्नुभयो'" (प्रकाश १८:४,५ रूपान्तरित)।

अघिल्लो अध्यायमा छैटौँ महामारीको बारेमा चर्चा गरिएको थियो। त्यो महामारी साङ्केतिकरुपमा युफ्रेटिस नदी सुख्खा भएको थियो। त्यसको अर्थ भ्रममा परेका संसारका मानिसहरूले अन्तिम बेबिलोनलाई दिइने लोकप्रिय समर्थन फिर्ता लिएको देखाउँछ। आफ्नो शक्ति छिया छिया भएकोले बेबिलोनरूपी परमेश्वरको बिरोधी शैतानले अनेकौँ दुष्टताले भरिएको चमत्कारपूर्ण क्रियाकलापहरू गर्नेछ जुन परमेश्वरले गर्नुहुने कामको नक्कल हुनेछ (प्रकाश १६:१३,१४)। यसको बारेमा अघिल्लो अध्यायमा चर्चा गरिएकोछ। दुष्ट आत्माले प्रेरित भएको विभिन्न आकर्षित क्रियाकलापले दुष्ट मानिसहरूलाई एकत्रित पार्न सफल हुनेछ। त्यो सफलता आर­-मागेड्डोनको महायुद्धको निम्ति तयारी हुनेछ। परमेश्वरसँगको शैतानले गर्ने अन्तिम युद्धमा महाभूकम्प हुनेछ जुन कि सातौँ महामारीको एक भाग हुनेछ। त्यस महाभूकम्पले बेबिलोनको एकता भङ्ग हुनेछ। त्यो एकता तिन टुक्रामा भाँडिनेछ (प्रकाश १६:१८,१९)। अन्तिम बेबिलोनलाई सहरको रूपमा चित्रण गरिएकोछ। परमेश्वरका जनहरूको बिरुद्धमा राजनैतिक र धार्मिक शक्तिहरूको एकता छोटो समयको निम्ति भएको त्यो सहरले चित्रण गर्दछ। अनि त्यो एकता भङ्ग हुनेछ, जसले गर्दा अन्तिम समयमा एक भएको बेबिलोनको एकता छियाछिया हुनेछ।

अन्तको बेबिलोनको राजनैतिक एकतामात्र भङ्ग भएको कुरा प्रकाश १६:१९ले बताउँछ भनेर हामीले मनमा राख्नुपर्दछ। खास गरेर बेबिलोन सहर कसरी भताभुङ्ग हुनेछ भनेर प्रकाश १७ र १८ले बताउँछ। अन्तिम बेबिलोनको सत्यानाश र त्यसको पतनका कारणहरूको अघि (प्रकाश १७:१२-१८:२४) प्रकाश १७ले अन्तको समयमा हुने भ्रष्ट वा परमेश्वरको सहीबाटोबाट तर्केर जाने धार्मिक प्रणालीको बारेमा उल्लेख गर्दछ। त्यो घट्नालाई रातो पशुमाथि बेश्या चढिरहेकोले घट्नाले चित्रण गर्दछ। रातो पशुमाथि चढिरहेकी बेश्या बेबिलोन आफ्ना छोरीहरूको साथमा संसारका मानिसहरूलाई परमेश्वरको बिरुद्धमा जान बहकाउनेछ (प्रकाश १७:१-११)।