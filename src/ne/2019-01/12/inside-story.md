---
title:  कथा
date:   22/03/2019
---

#### आङ्गोलालाई उद्धार

_पाओलो पिन्टो,  आङ्गोला_

आफ्नो काम छोडेर कैदीहरूलाई सुसमाचार प्रचार गर्न जाँदा पाओलोले आफ्नी आमालाई निकै रिस उठाएको थियो। पाओलो एडेन्टिस्ट परिवारमा हुर्केको थियो। उसले सरकारी स्कूलमा एक र दुई कक्षामा शिक्षकको काम गर्दै थियो। उसले कमाएको पैसाले विश्वविद्यालयमा उसलाई पढ्ने खर्च र उनको आमा र दस जना दाजुभाइहरूको घर खर्च टार्न सहयोग गर्दथ्यो। सात वर्ष अघि उसको बुबा टाइफ्वाइड रोगले मरेका थिए। पाओलो जेठो छोरो भएकोले घर परिवारलाई सम्हाल्ने भार उसमाथि परेको थियो। जब ऊ विश्वविद्यालयमा दोस्रो वर्षमा पढ्दै थियो तब उसलाई टाइफ्वाइड ज्वरोले समात्यो। उसलाई आटलान्टिक समुद्रको किनारामा रहेको १३०,००० जनसंख्या भएको बेनगुवेला सहरको अस्पतालमा भर्ना गरियो। चर्को ज्वरोले सताएकोले ऊ अस्पतालमा दुई महिनासम्म बस्नु पर्यो। अस्पतालको पैसा तिर्न उसँग पैसा थिएन। तर चर्चका सदस्यहरूले उसको निम्ति प्रार्थनामात्र गरेनन् सबै जनाले मिलिजुली पैसा जम्मा गरेर अस्पतालको औषधीको पैसा पनि तिरिदिए। "जब म अस्पतालबाट निमो भएर  घर फर्केँ तब मैले मेरो जीवनलाई परिवर्तन गर्ने निर्णय गरेँ" पाओलोले भन्यो।

जब सन् २०१३मा उसले अस्पताल छोड्यो तब उसले प्राथमिक स्कूलमा पढाउने काम र विश्वविद्यालयमा पढ्ने काम पनि छोड्यो। "म फेरि पुरानै जीवनमा फर्कुन्छु होला भन्ने डरले मैले पढाएको स्कूल र पढ्ने विश्वविद्यालयमा म फर्किँन" भनेर उसले आफ्नो भावना व्यक्त गर्यो। तर उसले जिम्बावेमा भएको सोलुसी एडभेन्टिस्ट विश्वविद्यालयमा धर्मदर्शन विषय पढ्न चाहेको थियो। उसँग पैसा थिएन र भर्नाको निम्ति अर्को वर्षको जनवरी महिनासम्म उसले पर्खनु पर्थ्यो।  त्यसकारण सात महिनासम्म उसले कैदमा परिरहेका कैदीहरूलाई येशूको बारेमा सुसमाचार सुनाउन थालेको थियो। उसको एक जना नातेदार सरकारी कर्मचारी थियो। उसको सहायताले पाओलोले झ्यालखानामा गएर कैदीहरूको सेवा गर्ने अनुमति पायो। उसले एक जना स्थानीय चर्चको एल्डरलाई पनि कैदीहरूको बीचमा सुसमाचार सुनाउन लग्यो। तिनीहरूको सक्रियतामा बेनगुयला सहरमा रहेको झ्यालखानामा बीस जना कैदीहरूले बप्तिस्मा लिए। तर उसको परिवारले उसको जीवनको बारेमा बुझ्नै सकेनन्। घर खर्च चलाउन पाओलोसँग काम र दाम दुवै थिएन। पाओलोले विश्वविद्यालयमा पढेर धेरै पैसा कमाएर घरमा सहयोग गर्ला भनेर आशा गरेकी आमाले उसलाई घरैबाट निकालिदिइन्।

जसो तसो गरेर पाओलो सोलुसी एडभेन्टिस्ट विश्वविद्यालयमा आइपुग्यो। उसँग खान र अङ्ग्रेजी सिक्न कमै पैसा थियो। उसले पोर्तुगिज भाषामामात्र जानेको थियो र विश्वविद्यालयमा पढ्न उसले अङ्ग्रेजी भाषा पनि जान्नुपर्थ्यो। पाओलोले प्रार्थना गर्यो, "हे प्रभु यदि यस विश्वविद्यालयमा पढ्न मलाई सघाउनुभयो भने मैले म जीवनको बाँकी भाग तपाईँको सेवामा लाग्नेछु। येशूको बारेमा सुनाउन आवश्यक भएकोले म सोलुसी विश्वविद्यालयमा गएको थिएँ भनेर म सबैलाई देखाइदिनेछु।" विश्वविद्यालयमा उसले परमेश्वरको बारेमा धेरै सिक्नु पर्ने रहेछ भनेर उसले थाहा पायो। ऊ एडभेन्टिस्ट परिवारमा हुर्केतापनि त्यो समयमा उसको देश गृहयुद्धमा होमिएको थियो। २७ वर्षसम्म गृहयुद्धमा फसेको आङ्गोला देश परमेश्वरको बारेमा पाउनुपर्ने ज्ञानमा कमजोर भएको थियो। "परमेश्वर र बाइबलको बारेमा हामीले खास केही थाहा थिएन। सोलुसी विश्वविद्यालयमा आउँदा नै मैले बाइबलको बारेमा पूरा ध्यान दिएर पढ्न पाएँ" आफ्नो घरमा एडभेन्टिस्ट भन्ने केवल नाउँमात्र भएको स्वीकार गर्दै पाओलोले भन्यो। विदेशीहरूलाई पनि परमेश्वरले धेरै प्रेम गर्नुहुन्छ भन्ने कुरा पनि विश्वविद्यालयमा उसले सिक्यो। बाहिर देशबाट आएर सोलुसी विश्वविद्यालयमा पढ्ने विद्यार्थीहरूप्रति त्यस विश्वविद्यालयले बिशेष ध्यान दिन्छ भनेर उसले भन्यो। "कहिलेकाहीँ हामीहरू बसेको होस्टेलको कोठाहरूमा शिक्षकहरू आउनुहुन्छ र हामीसँग प्रार्थना गर्नुहुन्छ। कहिलेकाहीँ हामीले नचिनेका मानिसहरूले सित्तैँमा खाना पनि खान दिन्छन्" खुशी भएर उसले व्यक्त गर्यो। सोलुसी विश्वविद्यालयले लेबी २३:२२को वचन पूरा गरिरहेको उसले देखेको थियो। यसमा लेखिएको छ "तिमीहरूले आफ्नो देशमा खेतको बाली काट्दा खेतका छेउ-छेउसम्म निखारेर नकाट्नू। तिमीहरूले आफ्नो बालीको शिला-बाला नबटुल्नू। ती तिमीहरूको बीचमा बसोबास गरेका गरीब र परदेशीहरूका निम्ति छोड़िदिनू। म परमप्रभु तिमीहरूका परमेश्वर हुँ।" सोलुसी विश्वविद्यालयमा पढेको प्रथम सेमिस्टरपछि उसको दाजुपर्नेले उसको पढाइको खर्च तिरिदिने कबुल गर्यो। जब त्यो दाजु पर्ने मर्यो तब एक जना चर्चको सदस्यले उसलाई एक सेमिस्टरको पैसा तिरिदियो। अहिले एक जना महिलाले उसको पढाइको खर्च तिर्दैछ। त्यही विश्वविद्यालयबाट उनको नातीको ग्राजुयट भएको थियो। सोलुसीमा पढिरहँदा पाओलोले आङ्गोलाका अरू विद्यार्थीहरू र जाम्बिया, युगान्डा र फिलिप्पिन्सका विद्यार्थीहरूलाई साथी बनाएको थियो। आफूहरूको पढाइसकेपछि सुसमाचारीय कार्यक्रम आयोजना गर्ने तिनीहरूको  चाहना छ। आफूले सिकेका परमेश्वरका नयाँ आत्मज्ञान पनि आफ्नो परिवारमा बाँड्न पाओलो चाहन्छ। आङ्गोलामा भएका २ करोड नब्बे लाख जनसंख्या र १७६,००० एडभेन्टिस्टहरूको निम्ति प्रार्थना गर्न पाओलोले यस कथाका लेखकलाई अनुरोध गरेको थियो। "हामीहरूले कसैलाई ईसाइ बनाउने प्रयास गरेका छैनौँ। मत्ती २४:१४मा बताइएको 'यस राज्यको सुसमाचार सारा संसारमा गवाहीको निम्ति फैलाइनेछ र अनि यस संसारको अन्त हुनेछ" मर्म पूरा गर्नमात्र हामी लागिरहेकाछौँ। त्यसकारण सबैले येशूको बारेमा थाहा पाओस् भनेर सुसमाचारको गवाही सबैलाई सुनाउनु जरुरी छ- अनि येशूको आगमन हुनेछ।" आफ्नो अठोट व्यक्त गर्दै पाओलोले अन्तरवार्ता अन्त गर्यो।

(यस त्रैमासिक भेटीको केही भाग सोलुसी विश्वविद्यालयमा रहेको भान्सा कोठामा १००० विद्यार्थीहरूलाई खाना ख्वाउन अट्ने गरेर कोठा बढाउन सहयोग गरिनेछ)।

-लेखक: आन्द्र्यु मेकचेस्ने।