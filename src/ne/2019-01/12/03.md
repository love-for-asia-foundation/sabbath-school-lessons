---
title:  रातो पशुमाथि चढिरहने बेश्या
date:   18/03/2019
---

`प्रकाश १७:३मा भनिएको छ "अनि तिनले मलाई आत्मामा बोकेर एउटा उजाड-स्थानभित्र लगे। त्यहाँ सात वटा शिर र दश वटा सिङ भएको ईश्वर-निन्दाका नाउँहरूले भरिपूर्ण भएको चहकिलो रातो रङ्गको पशुमाथि बसेकी एउटी स्त्रीलाई मैले देखें।" अन्तिम सात महामारीको कचौरा बोकेका सात जना स्वर्गदूतहरूमध्ये एक जना स्वर्गदूतले धेरै पानीहरूमाथि बस्ने वेश्याको गरिने न्यायको दृश्य यूहन्नालाई देखाउँदछन्। जब यूहन्नाले त्यस बेश्यालाई देख्छन् उनी रातो घोडामा चढिरहेको उनले देख्दछन्। पानी र पशुमा प्रयोग गरिएको साङ्केतिक चित्रणले बेबिलोनको समर्थन गर्नेहरूको वर्णन कसरी उपयुक्त छ?`

दर्शनमा यूहन्नालाई जङ्गलमा लगिन्छ जहाँ उनले रातो पशुमाथि चढिरहेकी स्त्रीलाई देख्छन्। यदि बेश्या भनेको ती धार्मिक तत्वहरू हुन् जुन पतित इसाई शिक्षादीक्षा नै किन नहुन् भने पशु भनेको राजनैतिक शक्ति हो। धर्मनिरपेक्ष वा धर्महीन वाद र राजनैतिक शक्तिहरूमाथि धर्म वा आत्मिक शक्ति चढिरहेकोले दुई फरक निकायहरूलाई औँल्याउँछ। यो विगतमा भएको मामिला थिएन। यो हो धर्म र राजनीति मिसिएको मामिला। युगको अन्तको समयमा ती दुई तत्वहरूले एक आपसमा हातेमालो गर्नेछ भनेर बाइबलको भविष्यवाणीले बताउँछ। पशुमाथि चढिरहनु भन्ने अवधारणाले अधिकार जमाएको देखाउँछ। अन्तको समयमा पशुमाथि चढ्ने तत्व धार्मिक प्रणाली हो जसले धर्मनिरपेक्ष वा धर्महिन र राजनैतिक शक्तिमाथि आफ्नो अधिकार जमाउनेछ।

`बेश्याका चरित्रहरूले प्रकाश १२ र १३मा  अजिङ्गर, समुद्रबाट निस्किएको पशु र पृथ्वीबाट निस्किएको पशुलाई कसरी औँल्याउँछन्?`

बेश्याको पहिरण अत्यन्त तडकभडक भएको चित्रण गरिएको छ। उनको पोशाक प्याजी र बैजनी रङ्गको अत्यन्त आकर्षित थियो। उसले सुन, अमूल्य पत्थरहरू र मोतीले सजिएका गहनाहरू पहिरेकी थिई। यस्ता खालका सिँगारपटार पौराणिक बेश्याहरूले लगाउँथे। ती बेश्याहरूले मानिसहरूलाई मोहित पार्न त्यस्तो खालको आकर्षित सिँगारपटार गर्दथे ("हे उजाड़ पारिएकी, तँ के गरिरहिछस्? तैंले रातो पोशाक पहिरेकी, र सुनका गहना पहिरेर आफूलाई सिँगारेकी छेस्, (त्यसको अर्थ के हो?) तँ किन गाजल लगाएर तेरा आँखा ठूलो पार्छेस्? व्यर्थमा तँ आफूलाई सुन्दर बनाउँछेस्। तेरा प्रेमीहरूले तँलाई घृणा गर्छन्, तिनीहरू तेरो ज्यान लिन खोज्छन्" (यर्मिया ४:३०)। रातो रङ्ग रगतको प्रतीक हो। बेश्याले रातो रङ्गको पोशाक लाउनुको अर्थ त्यस धार्मिक तत्वलाई जनाउँछ जसले धर्मको नाउँमा अतिवादी भएर अरूलाई दवाउँछ।

जुन पोशाक वेश्याले लाउँछे त्यो पुरानो करारको मूल पुजारीले लाउने पोशाकको नक्कल हुनेछ। त्यसबेला मूल पुजारीको पोशाकमा प्याजी रङ्ग, रातो र सुन हुन्थ्यो ("५ तिनीहरूले सुन, र नीलो, बैजनी, रातो धागो र मसिनो गरी सूती कपड़ा प्रयोग गरून्। ६ तिनीहरूले एपोदचाहिँ सुनको, र नीलो, बैजनी, रातो धागो र मसिनो गरी सूती कपड़ाले निपुणताका साथ बनाऊन्" प्रस्थान २८:५-६)। बेश्याको निधारमा परमेश्वरको बेइज्जत गर्ने वा ईश्वर निन्दा भएको वाक्य थियो जुन् मूल पुजारीको फेटामा हुन्थ्यो। त्यो थियो "परमेश्वरको निम्ति पवित्र" (प्रस्थान २८:३६-३८)। उनको हातमा भएको रक्सीको कचौराले बेबिलोनको राजा बेलशजारका पाहुनाहरूले पवित्र मन्दिरबाट लुटेर ल्याएको पवित्र कचौरामा रक्सी पिएको हामीलाई याद दिलाउँछ (दानिएल ५:२-४)। बेश्याको हातमा भएको कपको अर्थ यो हो कि देखावटी सत्य हो जुन् रक्सीमा मिसिएको हुन्छ। अन्तको समयमा शैतानले अनेकौँ धार्मिक वा आत्मिक शिक्षादीक्षा, क्रियाकलापहरूद्वारा संसारका मानिसहरूलाई परमेश्वरबाट अलग राख्न लठ्ठ पार्नेछ।

बेबिलोनी बेश्याले सन्त र येशूका निम्ति शहीद हुनेहरूको रगत पिएर लठ्ठ भएको भनेर थप वर्णन गरिएको छ। येशूका बफादारी भक्तहरू उहाँको निम्ति गवाही भएको हुनाले तिनीहरूको हत्या भएको थियो। युगको अन्तको बेबिलोनले पिउने रगत त्योसँग सम्बधित भएको चित्रण गर्दछ जब मध्यकालीन् युगमा बाइबलको सत्यबाट भ्रष्ट भएका इसाई धर्म, पोपको नेतृत्वमा करौडौँ इसाईहरूको हत्या भएको थियो किनभने तिनीहरूले पोपको धार्मिक अधिकारलाई अस्वीकार गरेका थिए र सुसमाचारप्रतिको आस्थामा अडिग भएका थिए।

`बेबिलोनी बेश्याको वर्णनले थियाटिरा चर्चको ईजबेलको प्रतीकलाई प्रतिबिम्बित गर्दछ (प्रकाश २:२०-२३ "२० तर तिम्रो विरुद्धमा मैले यो भन्नु छ: तिमी ईजेबेल भन्ने स्त्रीलाई सहन गर्छौ। त्यसले आफैलाई अगमवादिनी भन्छे, र मेरा सेवकहरूलाई व्यभिचार गर्न र मूर्तिहरूलाई चढ़ाइएको भोजन खान सिकाउँछे, र यसरी तिनीहरूलाई बहकाउँछे। २१ मैले त्यसलाई पश्चात्ताप गर्ने समय दिएँ, तर त्यसले आफ्नो व्यभिचारबाट पश्चात्ताप गर्न इन्कार गरी। २२ हेर, म त्यसलाई रोग-शय्यामा फालिदिनेछु, र त्यससँग व्यभिचार गर्नेहरूले त्यसले गरेका कामहरूबाट पश्चात्ताप गरेनन् भने म तिनीहरूलाई महासङ्कष्टमा फालिदिनेछु। २३ म त्यसका छोराछोरीहरूलाई मार्नेछु। र सबै मण्डलीहरूले थाहा पाउनेछन्, कि म उही हुँ, जसले सबैका मन र हृदयको जाँच गर्दछु, र म तिमीहरू हरेकलाई तिमीहरूका कामअनुसार दिनेछु")। युगको अन्तको बेबिलोन र ईजबेल स्त्रीहरूको बीचमा कस्तो खालको एकै स्वभाव छ?`