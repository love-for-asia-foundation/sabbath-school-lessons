---
title:  नयाँ पृथ्वी र र नयाँ स्वर्ग"
date:   27/03/2019
---

जब यस पृथ्वीमा पापको प्रत्येक तत्व सदाको निम्ति अन्त्य पारिएर यसको कायापलट अर्थात् पूर्ण रूपमा परिवर्तन गरिनेछ। आगोले सफा गरिएको यो पृथ्वी नयाँ भइदिएर मुक्ति पाएकाहरूको निम्ति घर हुनेछ। हुनत त्यो घर कस्तो हुनेछ भनेर मानव दिमागले कल्पना गर्न नसक्ने भएतापनि बाइबलमा हामीलाई केही झलक देखाइएको छ। प्रकाश २१:१मा यूहन्नाले भन्दछन् "तब मैले नयाँ आकाश र नयाँ पृथ्वी देखें, किनकि पहिलो आकाश र पहिलो पृथ्वी बितिगएका थिए। समुद्र त अब छँदैथिएन।" स्वर्ग भन्दा बाइबलले तिन किसिमको स्वर्गको वर्णन गर्दछ: बायुमण्डल वा आकाश, ताराहरूको जगत र परमेश्वर रहनुहुने स्थान ("२ ख्रीष्टमा म एक जना मानिसलाई चिन्दछु, जो चौध वर्षअघि तेस्रो स्वर्गसम्म उचालिलगियो। ऊ शरीरमै लगियो कि शरीरविनै, सो म जान्दिनँ, परमेश्वर जान्नुहुन्छ। ३ म त्यस मानिसलाई चिन्दछु, शरीरमा हो कि विनाशरीरमा, त्यो मलाई थाहा छैन, तर त्यो मानिस स्वर्गलोकमा उचालिलगियो, यो कुरा परमेश्वर जान्नुहुन्छ" २ कोरिन्थी १२:२-३)। प्रकाश २१:१मा पृथ्वीको बायुमण्डलको दृश्य देखाइएको थियो। प्रदुषित पृथ्वी र आकाश वा बायुमण्डल परमेश्वरको प्रतापमा टिक्न सक्दैन (प्रकाश २०:११ "११ तब मैले एउटा ठूलो सेतो सिंहासन र त्यसमाथि विराजमान हुनुहुनेलाई देखें। उहाँको सामुन्नेबाट पृथ्वी र आकाश भागेर गए, र तिनीहरूका निम्ति कतै ठाउँ पाइएन")। ग्रीक शब्दमा कायनोज (kainos) भन्ने शब्दले उच्च गुणस्तरको नयाँ थोक भनेर देखाउँछ। यो समय र सुरुको बस्तुलाई काटकुट गरेर नयाँ बनाउनु भनेको होइन। तर यस ग्रहलाई आगोले जलाएर पगालीनेछ र पापरहित पृथ्वीको पुन संरचना गरिनेछ। यस पृथ्वीलाई जिर्णोद्धार गरिने नभएर नयाँनै बनाइनेछ (२ पत्रुस ३:१०-१३ "१० तर प्रभुको दिन त चोरजस्तै गरी झट्टै आउनेछ, जसमा आकाशचाहिँ ठूलो आवाजसाथ बितिजानेछ, तत्त्वहरू आगोको रापले पग्लिनेछन्, र पृथ्वी र त्यसमा भएका सबै थोक भस्म हुनेछन्। ११ यी सबै कुराहरू यसरी पग्लन्छन् भन्ने जानेर पवित्रता र भक्तिको जीवनमा तिमीहरू कस्ता किसिमका मानिस हुनुपर्छ? १२ तिमीहरू परमेश्वरको दिन प्रतीक्षा गर्दछौ, र त्यस दिनलाई नजिक ल्याउन चाहन्छौ, जुन दिन आकाशहरू जलेर भस्म हुनेछन्, र तत्त्वहरू आगोको रापमा पग्लनेछन्। १३ तर उहाँको प्रतिज्ञाबमोजिम हामी नयाँ स्वर्ग र नयाँ पृथ्वीको बाटो हेर्छौं, जसमा धार्मिकताले वास गर्छ" २ पत्रुस ३:१०-१३)। अचम्मको कुरो के छ भने जब यूहन्नाले नयाँ पृथ्वी देख्छन् तब त्यहाँ समुद्र हुँदैन। "समुद्र" हुँदैन भनेर सम्बोधन गर्दा यूहन्नाको दिमागले पत्मोसको टापु भनेको हुनुपर्छ। यो समुद्र यूहन्नाको निम्ति मानिसलाई दु:खकष्ट दिने र अरू मानिसबाट अलग राख्ने वस्तुकोरुपमा हुनसक्छ। नयाँ पृथ्वीमा समुद्र नरहनुको अर्थ यूहन्नाको निम्ति उनका प्रियजनहरूबाट बिछोड भएर बस्नुपर्दा भोगिने पीडाबाट मुक्त हुनु थियो। 

`उत्पत्ति २मा वर्णन गरिएको अदनको बगैँचा र प्रकाशको पुस्तकमा वर्णन गरिएको नयाँ पृथ्वीको वर्णन कसरी मिल्दछ? पढ्नुहोस्: उत्पत्ति २:८-१५ "८ परमेश्वरले पूर्वतिर अदनमा एउटा बगैँचा लगाउनुभयो, र उहाँले बनाउनुभएको मानिसलाई त्यहीँ राख्नुभयो। ९ अनि हेर्नमा राम्रो र खानमा असल फल भएको हरेक किसिमको रूख परमप्रभु परमेश्वरले भूमिबाट उमार्नुभयो। उहाँले बगैँचाको बीचमा जीवनको रूख र असल र खराबको ज्ञान दिने रूख पनि लगाउनुभयो। १० बगैँचा भिजाउनलाई अदनबाट एउटा नदी निस्केको थियो, र त्यहाँबाट छुट्टिएर त्यो चार शाखा भएको थियो। ११ पहिलो नदीको नाउँ पीशोन हो। यो त्यही नदी हो, जुन हवीलाको समस्त मुलुकमा बहन्छ, जहाँ सुन पाइन्छ। १२ त्यस देशको सुन असल हुन्छ। त्यहाँ खोटो र आनिक्सहरू छन्। १३ दोस्रो नदीको नाउँ गीहोन हो। कूशको समस्त देशमा बहने नदी यही हो। १४ तेस्रो नदीको नाउँ टाइग्रिस हो। यो त्यही नदी हो, जो अश्शूरको पूर्वतिर बहन्छ। र चौथो नदी यूफ्रेटिस हो। १५ परमप्रभु परमेश्वरले मानिसलाई लगेर अदनको बगैँचामा त्यसको गोड़गाड़ र हेरचाह गर्न राख्नुभयो।", प्रकाश २१:२-८ "२ अनि मैले परमेश्वरबाट दुलहाको निम्ति दुलही जस्तै गरी सिङ्गारिएर तयार पारिराखेकी, अर्थात् पवित्र सहर, नयाँ यरूशलेम स्वर्गबाट तलतिर झरिरहेको देखें। ३ सिंहासनबाट यसो भन्ने एउटा चर्को सोर मैले सुनें, “हेर, परमेश्वरको वास मानिसहरूसँग भएको छ। उहाँ तिनीहरूसँग वास गर्नुहुनेछ, र तिनीहरू उहाँका प्रजा हुनेछन्, र परमेश्वर आफै तिनीहरूका परमेश्वर भएर तिनीहरूसँग रहनुहुनेछ। ४ उहाँले तिनीहरूका आँखाको आँसु पूर्ण रूपले पुछिदिनुहुनेछ, र फेरि मृत्यु नै हुनेछैन, र शोक र पीडा पनि हुनेछैन। किनकि पहिलेका कुराहरू बितिसकेका छन्।” ५ सिंहासनमा विराजमान हुनुहुनेले मलाई भन्नुभयो, “हेर, म सबै कुरा नयाँ तुल्याउँछु।” उहाँले यसो पनि भन्नुभयो, “यो लेख, यी कुराहरू भरपर्दा र सत्य छन्।” ६ उहाँले मलाई भन्नुभयो, “अब सिद्धियो। म अल्फा र ओमेगा हुँ, आदि र अन्त्य म नै हुँ। तिर्खाउनेहरूलाई जीवनका पानीको फुहाराबाट म सित्तैँमा दिनेछु। ७ जसले विजय प्राप्त गर्छ त्यसले यो उत्तराधिकार पाउनेछ, र म त्यसका परमेश्वर हुनेछु, र त्योचाहिँ मेरो छोरो हुनेछ। ८ तर डरपोकहरू, अविश्वासीहरू, घिनलाग्दा भएकाहरू, हत्याराहरू, व्यभिचारीहरू, जादूगरहरू, मूर्तिपूजकहरू र झूटा बोल्नेहरू सबैको हिस्सा आगो र गन्धक दन्कने कुण्डमा हुनेछ। यो दोस्रो मृत्यु हो।" र प्रकाश ७:१५-१७ "१५ यसैकारण, “तिनीहरू परमेश्वरका सिंहासनको सामुन्ने छन्, र दिनरात उहाँको मन्दिरमा उहाँको सेवा गर्दछन्, र सिंहासनमा विराजमान हुनुहुनेले आफ्नै उपस्थितिले तिनीहरूलाई शरण दिनुहुनेछ। १६ तिनीहरू कहिल्यै भोकाउने र तिर्खाउनेछैनन्, सूर्यको राप अथवा कुनै प्रचण्ड ताप तिनीहरूमाथि पर्नेछैन, १७ किनकि सिंहासनको बीचमा हुनुहुने थुमा तिनीहरूका गोठालो हुनुहुनेछ, र तिनीहरूलाई डोर्याएर जिउँदो पानीको स्रोतसम्म लानुहुनेछ, र परमेश्वरले तिनीहरूका आँखाबाट सबै आँसु पुछिदिनुहुनेछ।” `

फेरी सृजनाभएको नयाँ पृथ्वीमा आफ्ना जनहरूसँग परमेश्वरको उपस्थिति हुनेभएकोकारणले दु:खकष्ट र मृत्युबाट स्वतन्त्र हुने वचनवद्धता वा ग्यारेन्टी दिइएको छ। नयाँ यरुशलेम र परमेश्वरको पवित्र स्थान नयाँ पृथ्वीमा हुनेभनिएकोले (प्रकाश २१:३) उहाँ उहाँका जनहरूको बीचमा हुनुहुनेछ भनिएको छ। भक्तजनहरूको बीचमा परमेश्वर हिँडडुल गर्नुहुने र उहाँको उपस्थितिले पुनसंरचना गरिएको नयाँ पृथ्वी यथार्थरूपमा तिनीहरूको जीवनमा त्यो स्वर्ग नै भएको अनुभूति तिनीहरूले पाउनेछन्।

दु:खकष्ट आदिबाट स्वतन्त्र हुने वचनवद्धता वा ग्यारेन्टी उहाँ स्वयंको उपस्थितिले हुनेछ: त्यहाँ मृत्यु हुनेछैन, शोक हुँदैन, कोही रुनुपर्दैन नत कुनै पीडा नै हुनेछ। मानिसले भोगेका यी सबै नकारात्मक तत्वहरू पापको परिणामले गर्दा हो। पापको उन्मुलनले गर्दा पहिलेका तत्वहरू बितेर जानेछन् (प्रकाश २१:४)।

परमेश्वरको उपस्थितिमा मृत्यु हुनेछैन भन्ने भावना मार्था र मरियमले तिनीहरूको भाइ लाजरसको मृत्युमा व्यक्त गरेका थिए: "प्रभु, यदि तपाईँ यहाँ हुनुभएको भए, मेरा भाइ मर्ने थिएन" (यूहन्ना ११:२१,३२ रूपान्तरित)। येशू ख्रीष्टको उपस्थितिमा मृत्युको अस्तित्व हुनसक्दैन भनेर ती दिदीबहिनीहरूलाई थाहा थियो। त्यही किसिमले नयाँ पृथ्वीमा परमेश्वरको उपस्थितिले अहिले हामीहरूको जीवनले भोगिरहेका दु:खकष्ट, पीडा र मृत्युबाट हामी स्वतन्त्र हुनेछौँ। यो स्वतन्त्रताको महान् आशा प्रतिज्ञास्वरुप हामीलाई दिइएको छ। त्यो आशाको प्रतिज्ञालाई येशू ख्रीष्टले आफ्नै रगतले लालमोहर लगाएर शिलबन्दी गर्नुभएको छ।

`यस पापी संसारमा हामीले भौँतारिएको अनुभव गरेतापनि नयाँ पृथ्वीमा हामीहरूको अस्तित्व नयाँ नै हुनेछ भन्ने आशाको प्रतिज्ञा हामीहरूको सबै विश्वासको मूल केन्द्रविन्दु किन हुनुपर्छ? यदि यो प्रतिज्ञा वा आशा हामीमा भएन भने हामीहरूको विश्वास, आस्था वा आत्मिक जीवनको औचित्य के रह्यो र?`