---
title:  हेर, म सबै थोकहरु नयाँ बनाउनेछु 
date:   23/03/2019
---

### यस अध्यायका मूल पदहरू
प्रकाश १९:६-९, यूहन्ना १४:१-३, प्रकाश १९:११-१६, प्रकाश २०:१-३, यर्मिया ४:२३-२६,प्रकाश २०:४-६ र प्रकाश २१:२-८।

> <p>यस अध्यायको मूल सार पद</p>
> "अनि सिंहासनमा बिराजमान हुनुहुनेले भन्नुभयो, 'हेर, म सबै थोक नयाँ बनाउनेछु।' र उहाँले मलाई भन्नुभयो, ' यो लेख, किनभने यी शब्दहरू सत्य र विश्वासयोग्य छन्'" (प्रकाश २१:५ रूपान्तरित)।

जसले इसाई भनेर दावी गरेतापनि परमेश्वरको स्वच्छ र निर्मल वचन तथा सुसमाचारलाई बाइबलका अपरिचित अनेकौँ धर्म वा दर्शन वा शिक्षाहरूलाई घुसाएर बिटुलो पार्दछ तिनीहरूको निम्ति अन्तको समयमा रहेका बेबिलोनको सुमाचार खराब हुन्छ। जब पतित इसाई वा धर्म त्यस इसाई भनाउँदा बेबिलोनसँग मिल्दछ र परमेश्वरका जनहरूको खिलाफमा युद्ध गर्दछ तब ती धार्मिक, आत्मिक र राजनैतिक गठबन्धनप्रति परमेश्वरले गर्ने न्याय त्यस गठबन्धनको निम्ति तीतो सत्य हुन जान्छ। तर परमेश्वरका जनहरूको निम्ति यो शुभसमाचार हुन्छ (प्रकाश १९:१-७)। सेक्युलर वा धर्म नमान्ने राजनैतिक शक्तिलाई प्रेरित गरेर परमेश्वरका जनहरूलाई यातना दिन र तिनीहरूको नोक्सान पुर्याउन बेबिलोन जिम्मेवारी छ (प्रकाश १८:२४)। शैतानद्वारा अभिप्रेरित यो महान गठबन्धन शक्ति सदाको निम्ति नाश वा जगतमा नाम निशानै नहुने गरेर नाश हुनु भनेको परमेश्वरका विश्वासी जनहरूको निम्ति उद्धार र मुक्ति हुन्।

जब बेबिलोनको नाश हुन्छ तब पाँचौ शिलबन्दी वा छाप खोलेर देखाइएको दृश्यमा देखाइएको परमेश्वरका जनहरूको प्रार्थनाको जवाफ आखिरमा दिइएको हुन्छ। तिनीहरूको क्रन्दन "कहिले, ओ प्रभु?" (प्रकाश ६:१०) जुन हाबेलदेखि युगको अन्तसम्ममा रहेका परमेश्वरका जनहरूको थियो। धर्म, राजनैतिक, सामाजिक आदिको नाउँमा परमेश्वरका जनहरूलाई दवाइएको हुन्छ र अनेकौँ कष्ट तथा यातना दिइएको हुन्छ। त्यसबेला परमेश्वर टाढा रहेको वा तिनीहरूसँग रिसाउनुभएको अनुभव तिनीहरूले गरिरहेका होलान् अब समय आउँछ ती यातना दिने तत्वलाई न्यायी परमेश्वरले सदाको निम्ति फैसला गरेर पन्छाउनुहुन्छ ("कहिलेसम्म, हे परमेश्वर? के तपाईं हामीहरूसँग सधैँभरि क्रोधित भइरहनुहुन्छ? 

तपाईंको डाह आगोझैँ कतिसम्म दन्की नै रहनेछ?  भजनसंग्रह ७९:५, "हे परमप्रभु, कहिलेसम्म सहायताको निम्ति मैले पुकार गर्ने, तर तपाईं सुन्नुहुन्न? अथवा “उपद्रव” भनी म तपाईंमा कहिलेसम्म पुकारा गर्ने, तर तपाईं बचाउनुहुन्न?"  हबकूक १:२ र "६ तीमध्ये एक जनाले नदीको पानीमाथि हुने मलमलको लुगा लगाउनेलाई भने, “यी अचम्मका कुराहरू पूरा हुन अघि कति समय लाग्ला?”  ७ त्यस नदीका पानीमाथि हुने मलमलको लुगा लगाएका मानिसले आफ्नो दायाँ हात र बायाँ हात स्वर्गतिर उठाए, र सदासर्वदा रहनुहुनेको नाममा यसो भनेर तिनले शपथ खाएका मैले सुनें, “यो साढ़े तीन वर्षका निम्ति हुनेछ। जब पवित्र जनहरूको शक्ति अन्तमा: तोड़िनेछ, तब यी सबै कुरा पूरा हुनेछन्।”  दानिएल १२:६-७)। परमेश्वरका जनहरूलाई दुष्ट, धार्मिक, राजनैतिक, सामाजिक, आर्थिक, आत्मिकको नाउँमा आतङ्ककारी हुने, दवाउने र कष्ट दिनेको आखिरमा सदाको निम्ति अन्त हुनेछ भनेर प्रकाशको पुस्तकले स्पष्टरूपमा खुलाउँदछ।

येशू ख्रीष्टको कहिल्यै अन्त नहुने राज्यको निम्ति पहल गर्ने समय आएको छ। हामीले अध्ययन गरिरहेका प्रकाशको पुस्तकको अन्तिम अध्यायहरूमा विश्वको धर्मगुरु बनेर मानिसहरूलाई बहकाउने अन्तिम बेबिलोनरुपी तत्वमात्र होइन शैतान र उसका दुष्ट फौजहरू पनि सदाको लागि ध्वस्त हुनेछ। अनि समस्त मानव प्राणीको निम्ति परमेश्वरले स्थापना गर्नुहुने अनन्तको राज्यको बारेमा केही झलकहरू पनि प्रकाशको अन्तिम अध्यायहरूमा हामी हेर्नेछौँ।