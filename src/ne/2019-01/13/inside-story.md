---
title:  कथा
date:   29/03/2019
---

#### दुष्ट आत्मा हटाइन्छ

_मोर्डेकाइ सिमाङग्, ६८, ग्लोबल मिसन अग्रज जिम्बाबे_

एक दिन मोर्डेकाइकहाँ एक जना महिला अचम्मको कुरा लिएर आइन्। उनी ३५ वर्षकी आमा थिइन्। उनको श्रीमान् थिएनन्। "हरेक रात म सुत्ने लुगा लगाएर सुत्छु तर बिहान उठ्दा म नाङ्गै भएर उठ्छु। मलाई के भएको हो थाहा छैन। मलाई धेरै डर लागिरहेको छ' भन्दै तिनले आफ्नो पीडा पोखाइन्। "किन त्यसो भयो?" मोर्डेकाइले सोध्यो। उनले जिम्बाबेको न्काइ भन्ने सहरमा दुई हप्ता सुसमाचरीय कार्यक्रमको नेतृत्व गर्दै थियो। "मलाई थाहा छैन" त्यस महिलाले आफ्नो दु:ख पोखाइन्। यस्तो अनौठो क्रियाकलापहरूदेखि मोर्डेकाइ सजग भएको थियो। यस्ता खालका कथाहरू उसले धेरै सुनेको थियो। ती सबै दुष्ट आत्माको क्रियाकलाप भएको उसलाई थियो। त्यसलाई कसरी सामाधान गर्ने सो उसलाई थाहा थियो। "के तपाईँले येशूलाई ग्रहण गर्नुभएको छ?" उसले सोध्यो, "यदि तपाईँले प्रार्थना गर्नुभयो भने तपाईँ नाङ्गै किन उठ्नुपर्यो सो कुराको बारेमा उहाले तपाईँलाई बुझाइदिनुहुनेछ।" आफूले आफ्नो जीवनमा येशूलाई ग्रहण गरेको कुरा त्यस महिलाले भनिन्। उनले येशूलाई अघि नै विश्वास गरेको आधारमा मोर्डेकाइले चर्चका सबै विश्वासीहरूलाई जम्मा गर्यो र प्रार्थना गर्यो। तिनीहरूले तिन दिनसम्म त्यस महिलाको निम्ति प्रार्थना गरे। अनि तेस्रो दिनमा मोर्डेकाइ त्यस महिलाको घरमा गएर उनलाई कस्तो भइरहेको छ भनेर सोध्यो। "तिनदिनदेखि मलाई ठिकै भइरहेको छ। विहान मेरो लुगा फुकालिएको छैन" अचम्म मान्दै त्यस महिलाले जवाफ दिइन्। पछि त्यस महिलाले बप्तिस्मा लिइन् र त्यहाँदेखि दुष्ट आत्माहरूले फेरि कहिल्यै पनि छोपेनन्।

अफ्रिकाको जिम्बाबेमा दुष्ट आत्माले धेरै जसो मानिसहरूलाई सताउने काम बराम्बार भइरहन्छ। त्यो देशका धेरै मानिसहरू अन्धविश्वास गर्छन् र अनेकौँ तन्त्रमन्त्र झाँक्री आदि परम्परामा ती मानिसहरू लाग्छन्। जुन क्षेत्रमा मोर्डेकाइले काम गरिरहेको थियो त्यो क्षेत्रमा केवल ऊमात्र ग्लोबल मिसनको पायोनिएर थियो र अरू कुनै एडभेन्टिस्टहरू थिएनन्। त्यहाँ उसले ती दुष्ट आत्माले सताइएका धेरै मानिसहरूलाई सम्हाल्नु परेको थियो।

अहिले जिम्बाबेको दक्षिणमा रहेको मतापु भन्ने जिल्लामा मोर्डेकाइ कार्यरत छ। त्यहाँ एक आइतबार एउटा आइतबार पालन गर्ने चर्चले उसलाई प्रवचन दिन निम्त्याएको थियो। त्यसबेला घुँडा दुखेको एउटी महिलाले प्रार्थना गरिदिन उससँग अनुरोध गरिन्। जब उसले प्रार्थनामा येशूको नाउँ लिनेबित्तिक्कै ती महिला भुईँमा ढलिन्। "त्यसको अर्थ दुष्टआत्माले उनलाई छोड्यो। उनको निम्ति प्रार्थना गरेर मैले उनलाई उठाएँ। आज उनी सेभेन्थ-डे एडभेन्टिस्ट चर्चको सदस्य छिन्। किनभने आफ्नो अनुभवमा उनले येशूको शक्ति देखेकी थिइन्" खुशी भएर मोर्डेकाइले भन्यो। 

तर मोर्डेकाइको सबै कथाहरूमा दुष्ट आत्माहरूको चलखेलमात्र हुन्छ भनेको छैन। जेजना भन्ने गाउँको बारेमा चर्चा गर्दा ऊ धेरै खुशी हुन्छ। सन् २००७मा उसलाई ग्लोबल मिसन पायोनियर बनाइएर त्यस गाउँमा पठाइएको थियो। ऊ घरघरमा गएर साबथ र येशूको बारेमा सिकाउँथ्यो। एक वर्षभित्र उसको प्रयासमा एउटा चर्चको १६ जना र पास्टरसमेतले एडभेन्टिस्ट चर्चमा बप्तिस्मा लिए। त्यस ठाउँमा तिनीहरूले पहिलो एडभेन्टिस्ट चर्च स्थापना गरेका थिए।

एक दिन साउथ अफ्रिकाको सिमानामा रहेको जिम्बाबेको बिइतब्रिज भन्ने सहरको प्राथमिक स्कूलमा सुसमाचार श्रृखलाबद्धरूपमा प्रचार गर्दै थियो। त्यसबेला उसले आठवटा दुष्ट आत्माहरूको सामना गर्नुपरेको थियो। जब भित्तामा उसले क्रुसमा टाँगिएको येशूको फोटो देखाउँदै थियो एउटा ४८ वर्षकी महिला जुरुक्क उठेर कोठाबाट कुलेलम ठोकिन। कार्यक्रमपछि मोर्डेकाइ स्कूलबाट बाहिर निस्कदा त ती महिला स्कूलको चौरमा लम्पसार परिरहेकी थिइन्। उनी अचेत थिइन् र मरेकी जस्ती थिइन्। धेरै मानिसहरूले उनलाई बोकेर स्कूलमा लगेर कोठामा राखे। मोर्डेकाइले चर्चका १० जना विश्वासीहरूलाई भेला गर्यो र  ती महिलाको वरिपरि वसेर गीत गाउँदै प्रार्थना गर्न थाले। जब तिनीहरूले येशूको नाउँ लिए तब ती महिला अचानक उठेर बसिन्, अत्यन्तै डरलाग्दो गरेर काँपिन् र फेरि भुईँमा लम्पसार परिन्। त्यसको अर्थ दुष्ट आत्माले ऊ भागेको उसलाई देखाएको थियो। अब उनी स्वतन्त्र भयो की भनेर मोर्डेकाइले जान्न चाह्यो र सोध्यो "के तपाईँले येशूलाई प्रार्थना गर्नुहुन्छ?" तर ती महिला केही हलचल नगरी भुईँमै लडिरहिन्। त्यसको अर्थ उनी अझ पनि दुष्ट आत्माको पकडमा थिइन् भनेर देखाएको थियो। चर्चका विश्वासीहरू फेरि प्रार्थना गर्न थाले र गीत गाउन थाले। येशूको नाउँ सुन्नेबितिक्कै ती महिला जुरूक्क उठेर बसिन्, काँपिन् र फेरि भुईँमै लडिन्। अर्को  दुष्ट आत्माले उनलाई छोडेको थियो। "के तपाईँले येशूलाई प्रार्थना गर्नुहुन्छ?" मोर्डेकाइले सोध्यो तर ती महिलाले हलचल गरिनन्। यो दृश्य बारम्बार दोहोरिरहयो। त्यस प्रार्थनाको समूह बेलुका ९ बजेदेखि बिहान ९ बजेसम्म गीत गाइरहे र प्रार्थना गरिरहे। आखिरमा आठौँ पल्टमा ती महिलाले मोर्डेकाइले अनुरोध गरेको प्रार्थना सुनिन्। उनले टक्क बसेर स्पष्ट स्वरुमा प्रार्थना गरिन्, "हे प्यारो येशू, मलाई दुष्ट आत्माहरूबाट छुट्कारा दिनुभएकोमा म तपाईँलाई धन्यवाद दिन्छु। मलाई सहयोग गर्नुहोस् र मलाई यस कोठामा रहेका अरू विश्वासीहरू जस्तै बनाउनुहोस्।" ती महिला सेभेन्थ-डे एडभेन्टिस्ट भएकी छिन् र अहिले चर्चको डिकनेस भएर चर्चको सेवा गर्छिन्। "मेरो जीवनमा परमेश्वरले सधैँ राम्रो गरिरहनुभएको छ" हर्षित भएर मोर्डेकाइले व्यक्त गरिन।

-लेखक आन्द्र्यु मेचेस्ने