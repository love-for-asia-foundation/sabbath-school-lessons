---
title:  उपसंहार
date:   29/03/2019
---

एलेन जी ह्वाइटद्वारा लिखित क्राइस्ट अबजेक्ट लेशनसको पृ. ३०७-३१९मा उल्लेखित अध्याय "विथाउट गार्मेन्ट" र द ग्रेट कन्त्रोभर्सी, पृ. ६६२-६७८मा उल्लेखित अध्याय "द कन्त्रोभर्सी एन्डेड" थप जानकारीको निम्ति पढ्नुहोस्।

प्रकाशको पुस्तक जसरी चिनारी दिएर सुरू गरिएको थियो त्यसरी नै अन्त गरिएकोछ: येशू ख्रीष्टको आगमन अत्यन्तै शक्ति, महिमा र तेजस्वीकासाथ हुने र परमेश्वरको अनन्तको राज्यको स्थापना र येशूको आगमनमा उहाँ उहाँको दुलहीसँग पुनर्मिलन हुने भन्ने सन्देश नै प्रकाशको पुस्तकको चरम बिन्दु हो।

यद्यपि, ती घट्नाहरू केवल आदर्शको कुरा, मनगढन्ते, अव्यवहारिक, आध्यात्मिक बिचारहरूमात्र हुन् भनेर प्रकाशको पुस्तकले बताउँदैन। येशूको सिघ्र आगमन पहिलो वास्तविक सन्देश हो। हामीहरूले उहाँको आगमनको निम्ति प्रतीक्षा गरिरहनु दोस्रो वास्तविक तथ्य हो। उहाँको आगमनको प्रतीक्षा गरिरहँदा प्रकाशको पुस्तकमा रहेका सन्देशहरूको स्पष्ट ज्ञान हुनु जरुरी छ भनेर हामीले ठान्नुपर्दछ। एक पटकमात्र होइन सबै थोक अन्त नहुञ्जेल प्रकाशको पुस्तक पढेकै पढै गरेर त्यसमा भएका विषयबस्तुहरू हामीले बुझ्नै पर्छ। जब हामी पर्खिरहन्छौँ तब हामीहरूको ध्यान संसारमा केन्द्रित नगरेर हामीहरूको आँखा स्वर्ग र परमेश्वरमा केन्द्रित गरिरहनुपर्छ भनेर प्रकाशको पुस्तकले हामीलाई बारम्बार सम्झाउँदछ। हामी केवल परमेश्वरमा आशा राखेरमात्रै जिउँछौँ। यस संसारमा अनिश्चित, अन्यौल र भौँतारिहेको जीवनमा आउने अनेकौँ प्रश्नहरूको जवाफ प्रकाशको ख्रीष्टले दिनुहुन्छ। युगौँ युगको मानिसहरूको चाहना र आशा येशूमै निहित छ। यस संसारको भविष्य र हामीहरूको भविष्य उहाँको हातमा सम्हालिरहनुभएको छ। यस संसारको अन्त्य हुनुभन्दा अघि येशूको आगमनको सन्देश सारा संसारमा सुनाउने जिम्मा हामीलाई दिइएको छ भनेर प्रकाशको पुस्तकले हामीलाई याद दिलाउँछ। उहाँको आगमनको पर्खाइ हामीले हात बाँधेर बस्ने होइन तर सक्रिय भएर त्यो सुसमाचार अरूलाई पनि सुनाउनु हामीहरूको कर्तव्य हो। दुवै आत्मा र दुलहीले "आऊ!" भनेर बोलाउनुहुन्छ (प्रकाश २२:१७)। त्यस बोलावटमा हामी सम्मिलित हुनुपर्दछ। यो हामीहरूको लागि शुभसमाचार हो। तर त्यो समाचार केवल हामीहरूभित्रमात्रै गुम्साएर नराखी संसारका मानिसहरूलाई सुनाउनु जरुरी छ।

**चिन्तनमनन**

`अ)	सहस्राब्दीको बारेमा र एक हजारवर्षपछिमात्र मरेका अधर्मीहरूको न्याय हुनेछ भन्ने तर्कलाई सोच्नुहोस्। मुक्ति पाएकाहरूमा भएका सबै प्रश्नहरूको जवाफ पाउन एक हजार वर्षको समय दिइनेछ। हामीहरूमा भएका प्रश्नहरूको जवाफपछिमात्रै दुष्टहरूको अन्तिम न्याय हुनेछ। यस बिचारले परमेश्वरको बारेमा हामीलाई के प्रकट गर्दछ?`

`आ)  प्रकाश १:३मा भनिएको छ: "त्यो धन्य हो, जसले अगमवाणीका यी वचनहरू उच्च स्वरले पाठ गर्दछ, र धन्य हुन् तिनीहरू, जसले सुन्दछन् र त्यहाँ लेखिएका कुरा पालन गर्दछन्, किनकि समय नजिक छ।" अब हामी प्रकाशको पुस्तकको अध्ययनलाई अन्त्य गर्दैछौँ। अहिलेसम्म तपाईँले अध्ययन गर्नुभएकोमा के के कुराहरू मनमा राख्नुभएको छ र पालन गर्न कतिवद्ध हुने निचौडमा पुग्नुभएको छ?`