---
title:  थुमाको विवाहको भोज
date:   24/03/2019
---

`येशू ख्रीष्ट र उहाँका जनहरूको बीचमा हुने मिलनलाई विवाहको भोजमा सामेल हुने भनेर अत्यन्त उचित तरिकाले चित्रण गरिएको देहायका पदहरूले कसरी दिन्छन्? हेर्नुहोस्: प्रकाश १९:६-९ "६ त्यसपछि एउटा ठूलो भीड़को सोरजस्तो मैले सुनें, उलंर्दो पानीहरूको आवाज र धेरै शक्तिशाली मेघ गर्जनको आवाजजस्तो मैले सुनें, जसले यसो भनिरहेको थियो: “हल्लेलूयाह! किनकि परमप्रभु हाम्रा परमेश्वर सर्वशक्तिमान्ले राज्य गर्नुहुन्छ। ७ हामी रमाऔं र अत्यन्त खुशी होऔं, र उहाँलाई महिमा दिऔं! किनकि थुमाका विवाहको दिन आएको छ, र उहाँकी दुलही स्वयम् तयार भएकी छिन्। ८ चहकिलो र स्वच्छ मलमलको वस्त्र पहिरन तिनलाई दिइयो।” चहकिलो मलमलको वस्त्र सन्तहरूका धार्मिक कार्य हुन्। ९ अनि ती स्वर्गदूतले मलाई भने, “यो लेख, थुमाका विवाहको भोजमा निमन्त्रणा पाउनेहरू धन्यका हुन्।” तिनले फेरि मलाई भने, “परमेश्वरका सत्य वचनहरू यी नै हुन्।” र यूहन्ना १४:१-३ "१ “तिमीहरूको हृदय व्याकुल नहोस्। तिमीहरू परमेश्वरमाथि विश्वास गर्दछौ, ममाथि पनि विश्वास गर। २ मेरा पिताको घरमा बस्ने ठाउँहरू धेरै छन्। त्यसो नभए, के म तिमीहरूलाई भन्नेथिएँ र, कि तिमीहरूका निम्ति ठाउँ तयार पार्न म गइरहेछु? ३ अनि गएर मैले तिमीहरूका निम्ति ठाउँ तयार पारेपछि म फेरि आउनेछु, र तिमीहरूलाई मकहाँ लैजानेछु, र जहाँ म छु, त्यहाँ तिमीहरू पनि हुनेछौ।"`

दुई हजार वर्ष पहिले आफ्नो स्वर्गको घरमा जानुभन्दा अघि येशूले उहाँका जनहरूलाई विवाहको भोजमा सामेल हुन निमन्त्रना दिनुभएको थियो (मत्ती २२:१-१४)। यो भोज उहाँको दुलहीसँग विवाह गरेपछि हुनेछ। "येशू ख्रीष्टले उहाँको राज्य सम्हाल्न पुग्नुभएको उपलक्षमा गरिने औपचारिक समारोहको कार्यक्रमलाई विवाहको भोज भनेर चित्रण गरिएको छ। पवित्र सहर, नयाँ यरुशलेमलाई उहाँको दुलही वा थुमाको श्रीमती भनिएको छ।...प्रकाशको पुस्तकमा त्यस विवाहको भोजमा सामेल हुने परमेश्वरका जनहरूलाई पाहुना भनेर सम्बोधन गरिएको छ (प्रकाश १९:९)। यदि ती जनहरू पाहुना हुन् भने तिनीहरूलाई दुलही भन्न मिल्दैन...मत्ती २२ अध्यायमा त्यही खालको विवाहको भोजको अर्तीकथा येशूले सुनाउनुभएको थियो। विवाहभन्दा पहिला छानबिनको न्याय वा विवाहमा आउन को योग्य वा अयोग्य छ भनेर छानबिन गरेर फैसला सुनाउने काम भएको थियो भनेर त्यस अर्तीकथाले स्पष्टरूपमा बताउँदछ। विवाहभन्दा पहिले भोजमा सामेल हुने पाहुनाहरूलाई हेर्न राजा आउँदछन्। प्रत्येक पाहुनालाई लगाउन भोजको विशेष लुगा दिइएको थियो। सबै पाहुनाले त्यो लुगा लगाएका छन् कि छैनन् भनेर हेर्न राजा आएका थिए। त्यो सफा वा दागरहित वस्त्र प्रतीकको रुपमा थुमाको रगतमा धोइएर लगाइएको उहाँको चरित्र थियो। मत्ती २२:११ "“तर जब राजा पाहुनाहरूलाई हेर्न भनी भित्र आए, तब तिनले विवाहको पोशाक नलगाएको एक जना मानिसलाई देखे।" र प्रकाश ७:११-१२ "११ अनि सिंहासन, धर्म-गुरुहरू र चार जीवित प्राणीहरूका वरिपरि सबै स्वर्गदूतहरू उभिए, र तिनीहरू सिंहासनको सामुन्ने घोप्टो परी यसो भन्दै परमेश्वरलाई दण्डवत् गरे। १२ “आमेन! हाम्रा परमेश्वरलाई प्रशंसा, महिमा, बुद्धि, धन्यवाद, सम्मान, शक्ति र सामर्थ्य सदासर्वदा होस्। आमेन!” १३ धर्म-गुरुहरूमध्ये एउटाले मलाई सोधे, “यी सेता पोशाक लाउनेहरू को हुन्, र कहाँबाट आएका हुन्?” १४ अनि मैले तिनलाई भने, “हजूर, तपाईं नै जान्नुहुन्छ।” तिनले मलाई भने, “यिनीहरू ती नै हुन्, जुनहरू महासङ्कष्टबाट आएका हुन्, र तिनीहरूले आफ्ना-आफ्ना पोशाकहरू थुमाको रगतमा धोएर सेता बनाएका छन्।"-एलेन जी ह्वाइट, द ग्रेट कन्त्रोभर्सी, पृ. ४२६-४२८बाट रूपान्तरित। आफ्नो मृत्यु र पुनरुत्थानपछि दुलाहा येशू आफ्ना पिताको घरमा उहाँका जनहरूलाई ठाउँ तयार पार्न जानुभएको थियो (यूहन्ना १४:१-३)। येशूको आगमनको अपेक्षा गर्दै ती पाहुनाहरू यस पृथ्वीमा रहिरहेका हुन्छन्। यस संसारको अन्त्यमा उहाँ यस पृथ्वीमा फर्केर आउनुहुनेछ र उहाँका पिताको घरमा तिनीहरूलाई लानुहुनेछ।

सफा, चहकिलो र स्वच्छ वस्त्र ख्रीष्टले आफ्नी दुलहीलाई पहिर्याइ दिनुभयो भनेर प्रकाश १९:७,८ले यसरी बताउँछ "७ हामी रमाऔं र अत्यन्त खुशी होऔं, र उहाँलाई महिमा दिऔं! किनकि थुमाका विवाहको दिन आएको छ, र उहाँकी दुलही स्वयम् तयार भएकी छिन्। ८ चहकिलो र स्वच्छ मलमलको वस्त्र पहिरन तिनलाई दिइयो।”  त्यसको अर्थ जो पाहुनाहरू भोजको निमन्त्रणा स्वीकार गरेर सहर भित्र आए तिनीहरूले आफ्ना धर्मकर्म, परोपकारीय आदि कामहरूद्वारा धर्मात्मा भएर पाहुना हुन पाएका हुन् भनेर दावी गर्दैनन्। यसरी तिनीहरूले लाउने "स्वच्छ, सफा र चहकिलो वस्त्र सन्तहरूका धार्मिक कार्यहरू हुन्"  (प्रकाश १९:८)। ती धार्मिक कार्य भनेको ख्रीष्टसँग एक भएर र उहाँलाई तिनीहरूको भित्री जीवनमा रहन दिँदाको परिणाम हो। ती वस्त्रहरू उहाँका धार्मिक कामहरू र उहाँका जनहरूको प्रतीक हुन्। ती जनहरूले उहाँका आज्ञाहरूलाई पालन गरेका थिए र तिनीहरूमा येशूमा भएको विश्वास वा आस्था थिए (प्रकाश १४:१२)। जब उहाँ यस संसारमा हुनुहुन्थ्यो उहाँले विवाहको भोजको उखान भन्नुभएको थियो। प्रत्येक पाहुनालाई विवाहको वस्त्र दिइएको थियो तर एक जना पाहुनाले त्यो लगाउन अस्वीकार गरेको थियो। राजाले दिएका विवाहको पोशाक नलगाइ आफ्नै पहिरणमा आएका थिए। हुनसक्छ त्यो आफ्नै रवाफिलो वा औपचारिक पहिरण थियो। तर राजाले त्यसलाई स्वीकार नगरेर भोजबाटै बाहिर निकाली दिए (मत्ती २२:१-१४)।

प्रकाश ३:१८ले भन्दछ "यसकारण धनी हुनलाई आगोले खारेको सुन र आफ्नो नग्नताको शर्म ढाक्नलाई सेतो वस्त्र र तिमीले देख्न सक भनी तिम्रा आँखामा लाउनलाई मलहम, यी सबै मबाट किन्ने म तिमीलाई सल्लाह दिन्छु।"  अर्थात ख्रीष्टको धार्मिकताको वस्त्र भनेको सुनौलो विश्वास र प्रेम हो र आँखामा लगाउने मलहम भनेको पवित्र आत्मा हो जसले हामीहरूको आत्मिक आँखालाई खोलाइदिनुहुन्छ। युगको अन्तमा जीवित रहने परमेश्वरका जनहरूलाई ती तिन थोकको अत्यन्त आवश्यकता छ। ती उपहारहरू किन भनेर येशूले लेओडेकियाको चर्चलाई भन्नुहुन्छ। त्यसको अर्थ उहाँले हामीलाई दिनुहुने विश्वास, सेतो वस्त्र वा उहाँको धार्मिकता वा प्रेम र आँखामा लगाउने मलहम अर्थात् पवित्र आत्माको सट्टामा हामीहरूको अभिमानी वा हामीलाई परमेश्वर चाहिँदैन भन्ने शेखी र आफैलाई केन्द्रविन्दु बनाउने बानी अर्थात् आफूमाथि नै भरोसा राख्ने बानीलाई त्यागेर ख्रीष्टप्रति बफादार रहेर उहाँमाथि नै भरोसा राखेर हाम्रो मुक्तिको आशा केवल उहाँमात्रै हुनुहुन्छ भन्ने मनस्थितिको सृजना गर्नु हो।

`हो, हामीहरूको धर्मकर्म, काम आदिबाट हामीले मुक्ति पाउँदैनौँ। यद्यपि तपाईँले के धार्मिक वा असल काम गरेर देखाइरहनुभएको छ जसले गर्दा तपाईँको जीवन कसको भक्त भएर जिइरहनुभएको छ भनेर देखाउँदछ?`