---
title:  सहस्रवर्ष वा सहस्राब्दी
date:   26/03/2019
---

`शैतानलाई एक हजार वर्षसम्म सिक्रीले बाँधिराखिनेछ भनिएको छ।  त्यसबेला यस पृथ्वीको अवस्था कस्तो हुनेछ? हेर्नुहोस् प्रकाश २०:१­३ ×1 यसपछि मैले गहिरो भड्खालाको साँचो र ठूलो साङ्लो हातमा लिएका एक स्वर्गदूतलाई स्वर्गबाट ओर्लिरहेको देखें। 2 अनि तिनले त्यो रातो अजिङ्गरलाई पक्रेर एक हजार वर्षसम्म बाँधिदिए। अजिङ्गरचाहिँ सुरुको सर्प वा दुष्टात्माको राजा वा शैतान हो। 3 त्यसले जाति-जातिलाई अबदेखि नठगोस् भनेर स्वर्गदूतले त्यसलाई गहिरो भड्खालामा फ्याँकिदिए र ढोकामा ताल्चा मारेर मोहर लगाइदिए। एक हजार वर्ष बितिसकेपछि अलिबेरको निम्ति त्यो फुकाइनुपर्छ।" र यर्मिया ४:२३-२६ ×23 मैले पृथ्वीलाई हेरें, त्यो रित्तो थियो; मैले आकाशलाई हेरें, त्यहाँ रत्तिभर उज्यालो थिएन। 24 मैले पर्वतहरूलाई हेरें, ती हल्लिरहेका थिए र डाँडाहरूले यताउति धक्का दिइरहेका थिए।  25 मैले हेरें र त्यहाँ कोही मानिसहरू नै थिएनन्, आकाशका पंक्षीहरू पनि उडेर गइसकेका थिए।26 मलिलो भूमि मरुभूमि भयो, सहरहरू विनाश भए, परमप्रभुको प्रचण्ड क्रोधको कारणले नाश भए।"  `

येशूको दोस्रो आगमनपछि १००० वर्ष वा सहस्रवर्ष वा सहस्राब्दी सुरु हुन्छ। हजार वर्षसम्म शैतान र उसका पतित स्वर्गदूतहरूलाई सिक्रीले बाँधेर राखिनेछ। त्यो सिक्री फलामको नभएर साङ्केतिक भाषामा यस पृथ्वीमा उसलाई एक्लो निर्वासित जीवन वा नजरबन्दमा बिताउन दिने हो। कुनै पनि आत्मिक प्राणीलाई भौतिकरूपमा सिक्रीले बाँध्न सक्दैन। यथार्थमा शैतानलाई उदासिन वातावरणमा  फस्न वाध्य पारिनेछ। अनेकौँ महामारी तथा बिपत्तिहरूले यस पृथ्वीको मानविय, प्राकृतिक र भौगोलिक वातावरण ध्वस्त पारेको हुन्छ। यस पृथ्वीमा कुनै पनि दुष्ट मानव प्राणी जिवित हुँदैन। सृष्टिको सुरुको पृथ्वीको अवस्था भद्रगोल थियो (उत्पत्ति १:२), त्यही अवस्था जस्तै यस पृथ्वीलाई पुर्याइनेछ। यस्तो अवस्थामा एक हजार वर्षसम्म यस पृथ्वी शैतानको निम्ति झ्यालखाना जस्तै हुनेछ। आफ्नो छललाई फैलाउन र धोखामा फसाउन यस पृथ्वीमा कोही मानव जाति हुँदैन। एक हजार वर्षसम्म शैतान र उसका पतित दुष्ट स्वर्गदूतहरू आफूहरूले परमेश्वर र असल मानव जातिको विरुद्धमा गरेका सम्पूर्ण दुष्ट क्रियाकापहरूलाई फर्केर हेर्नेछन्। परमेश्वरले ल्याउनुहुने दण्डको परिणामको बारेमा बिचार ती शैतान र उसका दुष्ट दूतहरूले गरिरहनेछन्।

`जब शैतान र उसका दुष्ट दूतहरूले यस पृथ्वीमा आफ्नो दष्टताको लेखाजोखा एक हजार वर्षसम्म गरिरहनेछन् तब मुक्ति पाएकाहरू सहस्राव्धीसम्म कहाँ हुनेछन्? पढ्नुहोस् प्रकाश २०:४-६ "४ तब मैले सिंहासनहरू र त्यसमाथि बस्नेहरूलाई देखें, जसलाई इन्साफ गर्ने अधिकार दिइएको थियो। तब येशूका गवाहीको निम्ति र परमेश्वरका वचनको निम्ति शिर काटिएकाहरू, र त्यो पशु र त्यसका मूर्तिको पूजा नगर्नेहरू र त्यसको छाप निधार वा हातमा नलगाउनेहरूका आत्माहरूलाई मैले देखें। तिनीहरू फेरि जीवित भए, र तिनीहरूले ख्रीष्टसँग एक हजार वर्षसम्म राज्य गरे। ५ अरू मरेकाहरूचाहिँ ती एक हजार वर्ष नबितुञ्जेल जीवित भएनन्। यो पहिलो पुनरुत्थान हो। ६ पहिलो पुनरुत्थानमा सहभागी हुनेहरू धन्य र पवित्र हुन्। यिनीहरूलाई दोस्रो मृत्युको शक्तिले केही गर्न सक्दैन, तर तिनीहरू परमेश्वर र ख्रीष्टका पूजाहारी भएर उहाँसँग एक हजार वर्षसम्म राज्य गर्नेछन्।"`

प्रभु येशूले तयार पारिरहनुभएको स्वर्गको ठाउँहरूमा परमेश्वरका जनहरू सहस्राब्दीसम्म रहनेछन् (यूहन्ना १४:१-३ "१ “तिमीहरूको हृदय व्याकुल नहोस्। तिमीहरू परमेश्वरमाथि विश्वास गर्दछौ, ममाथि पनि विश्वास गर। २ मेरा पिताको घरमा बस्ने ठाउँहरू धेरै छन्। त्यसो नभए, के म तिमीहरूलाई भन्नेथिएँ र, कि तिमीहरूका निम्ति ठाउँ तयार पार्न म गइरहेछु? ३ अनि गएर मैले तिमीहरूका निम्ति ठाउँ तयार पारेपछि म फेरि आउनेछु, र तिमीहरूलाई मकहाँ लैजानेछु, र जहाँ म छु, त्यहाँ तिमीहरू पनि हुनेछौ")। यस संसारमा पेलिएका, हेपिएका, तिरस्कार गरिएका, कुजात भनेर हेला गरिएका, अनाहक र असमायीक समयमा मारिनुपरेका परमेश्वरका जनहरू स्वर्गको सिंहासनमा बस्दै राजा र पूजारीहरू भएर यस संसारमा जन्मिएका प्रत्येक मानिसको लेखाजोखा गरिरहनेछन्। यस सन्दर्भमा येशू आफैले यसरी पुष्टि गर्नुभयो "तिनीहरू इस्राएका बार्ह कूलहरूको न्याय गर्न बार्ह सिंहासनहरूमा बस्नेछन्" (मत्ती १९:२८)। यस बारेमा पावलले पनि यसरी समर्थन गर्दछन् "२ सन्तहरूले संसारको न्याय गर्छन् भन्ने कुरा के तिमीहरूलाई थाहा छैन? यदि संसारको न्याय तिमीहरूले नै गर्नुपर्छ भने, सानाभन्दा साना मुद्दाहरू छिन्न के तिमीहरू अयोग्य छौ? ३ के तिमीहरूलाई थाहा छैन, हामी स्वर्गदूतहरूको न्याय गर्नेछौं? उसो भए यस जीवनमा हुने कुरा ठूला हुन् र? "

परमेश्वरका सम्पूर्ण क्रियाकलापहरू कतिको न्यायोचित रहेछ भनेर सन्तहरूले हेर्ने अवसर त्यो सहस्रवर्षमा हेर्न पाउनेछन्। यस संसारमा पापको सृजना गरेर शैतानले विश्वको इतिहासभरि परमेश्वरको चरित्रको बिरुद्धमा मानिसहरूको बीचमा शङ्का उत्पन्न गराएको थियो। परमेश्वर निष्ठुर हुनुहुन्छ, उहाँले जबरजस्ती आफूलाई पूजा गर्न लगाउनुहुन्छ, आफूले सृष्टि गरिएका प्राणीलाई धर्मको नाउँमा शोषण गर्नुहुन्छ, पक्षपात गर्नुहुन्छ भन्ने जस्ता अनेकौँ उहाँका चरित्र हत्या गर्ने जस्ता आरोपहरू शैतान र उसका मतियारहरूले लगाएका थिए। मुक्ति नपाएका जनहरूले किन मुक्ति पाएनन् भनेर सबै प्रश्नको जवाफहरू मुक्ति पाएकाहरू आफूहरूले नै संसार सृष्टिभएदेखिनको लेखाको इतिहास हेरेर थाहा पाउनेछन्। परमेश्वरले जे गर्नुभयो सो न्यायपूर्वक गर्नुभयो, ती उचितै थिए भनेर ती मुक्ति पाएकाहरूले प्रत्यक्ष मूल्याङ्कन गर्न पाउनेछन्। फेरि हजार वर्षसम्मै आफूहरू पापी भएतापनि तिनीहरू पश्चाताप गरेर परमेश्वरतिर फर्किँएका कारण उहाँको अनुग्रहले तिनीहरूको जीवनमा काम गर्दै तिनीहरूलाई कसरी अगुवाई गरिरहनुभएको रहेछ भनेर तिनीहरूले सिंहावलोकन गर्न पाउनेछन्। त्यसपछि परमेश्वरको बारेमा गरेका अनेकौँ प्रश्नहरू, उहाँको न्यायको बारेमा उत्पन्न भएका शङ्काहरू सदाको निम्ति साम्य हुनेछ। परमेश्वरप्रति शैतानले गरेका सबै आरोपहरू आधार वा जगहीन, झुटो, छलि, धोखा दिने खालका हुन् भनेर परमेश्वरका जनहरूले दूधको दूध पानीको पानी छुट्याएर हेर्न सामर्थ हुनेछन्। अब पापीहरू किन पापमै बस्न रुचाए र तिनीहरूलाई आफूहरूसँग स्वर्गमा किन आउन दिएनन् भनेर परमेश्वरको न्यायिक प्रशासनको मूल्याङ्कन गर्दै पापीहरूको अन्तिम न्याय कस्तो न्यायोचित रहेछ भनेर ती सन्तहरूले हजारवर्षको दौरानमा हेर्नपाउनेछन्।

`हामीहरूमा कोसँग परमेश्वरको बारेमा कठिन प्रश्नहरू छैनन् होला? त्यसका जवाफहरू कुनै मानव विद्वानहरूले दिन नसकेको हुन्छ। तर एक दिन परमेश्वरले हामीहरूका प्रश्नका जवाफहरू सबै दिनुहुनेछ भन्ने आत्मज्ञानले उहाँको चरित्रको बारेमा हामीलाई के देखाउँछ?`