---
title:  तिन स्वर्गदूतहरूका सन्देशहरू 
date:   03/03/2019
---

सारा संसारलाई परमेश्वरले चेतावनी स्वरुप विशेष सन्देशहरू दिनुहुनेछ। यो सन्देश दिने काममा आकाशमा उडिरहेका तिन स्वर्गदूतहरू लाग्नेछन्। तिनीहरूले ठूलो आवाजहरू निकालेर मानिसहरूलाई चेतावनी दिनेछन्। ती स्वर्गदूतहरू प्रतीकको रूपमा लिइएको छ जुन् युगको अन्तमा परिचालित गरिनेछ। ग्रीक भाषामा स्वर्गदूत वा आन्जेलोजको  ( angelos) अर्थ ×सन्देशवाहक वा समाचार दिने व्यक्ति" हो। अन्तको समयमा परमेश्वरका वचनहरू संसारलाई दिने उहाँका भक्तहरूलाई तिन स्वर्गदूतहरूको चित्रण गरिएको प्रकाशको पुस्तकले आभास् दिन्छ।

`प्रकाश १४:६मा भनिएको छ " 6 यसपछि मैले आकाशमा उडिरहेको अर्को एक स्वर्गदूत देखें। सबै जाति, कुल, भाषा र देशका मानिसहरूलाई सुनाउन तिनी अनन्तको सुसमाचार लिएर आउँदै थिए।" (कुनै-कुनै नेपाली अनुवादमा अनन्त शब्द निकालिएको छ। तर विभिन्न अङ्ग्रेजी अनुवादहरूमा यो शब्द कायमै रहेको छ-अनुवादकको टिप्पणी)। प्रथम स्वर्गदूतको सन्देशलाई ×अनन्तको सुसमाचार" भनेर सम्बोधन गरिएको छ। ×अनन्तको सुसमाचार" भन्दा प्रथम् स्वर्गदूतद्वारा के भन्न खोजिएको हो र त्यसको लक्ष्य के हो भनेर हामीलाई बुझाउन खोजिएको हो? हामी सेभेन्थ-डे एडभेन्टिस्ट भएको हैसियतले हामीहरूको विश्वासको केन्द्रविन्दु यो सन्देश किन हुन पुगेको छ? मत्ती २४:१४ पनि हेर्नुहोस् × सबै जातिका मानिसहरूलाई साक्षी होस् भनेर पहिले परमेश्वरको राज्यको सुसमाचार संसारभरि सुनाइनेछ। त्यसपछि संसारको अन्त हुनेछ।"`

यस संसारमा न्यायको समय आइपुगेको छ भनेर सुसमाचार घोषणा गर्ने पहिलो स्वर्गदूतको काम थियो। सुसमाचार शब्द आफै पनि परमेश्वरको बारेमा हामीलाई दिइने खुशीको खबर हो। येशू ख्रीष्टप्रति विश्वास राख्ने र उहाँको काममा भरपर्ने आधारमा मानिसहरूलाई परमेश्वरले मुक्ति दिनुहुन्छ भन्ने खबर असल खबर हो। सुसमाचार ×अनन्तको" हो किनभने परमेश्वर कहिल्यै पनि बदलिनुहुन्न। यस संसारको सृष्टिभन्दा अघि, हामीहरूको अस्तित्व हुनुभन्दा अघि र पाप भित्रिनुभन्दा अघि नै मुक्तिको योजना बनाइएको थियो (२ तिमोथी १:९ × परमेश्वरले नै हामीलाई बचाएर आफ्नै मानिस बनाउनलाई बोलाउनुभयो। हामीले गरेका कामले होइन तर उहाँका आफ्नै विचारले र अनुग्रहले परमेश्वरले हामीलाई आफ्नो पार्नलाई बचाएर बोलाउनुभयो। सृष्टिभन्दा अघि नै हामीलाई ख्रीष्ट येशूले यो अनुग्रह दिनुभएको हो।" र तितस १:२,३ × 2 यो सत्यचाहिँ अजम्मरी जीवनको आशामा अडिएको छ। कहिले पनि झूटो नबोल्ने परमेश्वरले सृष्टि हुनुभन्दा अघि नै हामीलाई यो जीवन दिन्छु भनेर प्रतिज्ञा गर्नुभएको थियो। 3 अनि ठीक समयमा नै उहाँले यो आफ्नो सुसमाचारमा प्रकट गर्नुभयो। यही सुसमाचार सुनाउने जिम्मा हामीलाई मुक्ति दिनुहुने परमेश्वरको हुकुमअनुसार मलाई दिइयो" )। प्रथम स्वर्गदूतको सन्देशमा परमेश्वरको न्याय र मुक्ति समावेश भएको छ। जसले परमेश्वरको महिमा गर्दछ र उहाँ सृष्टिकर्ता हुनुहुन्छ भनेर जसले उहाँकोमात्रै उपासना गर्दछ त्यसको लागि सुसमाचार असल समाचार हो। तर जसले परमेश्वर सृष्टिकर्तालाई अस्वीकार गर्दछ र उहाँ नै सृष्टिकर्ता हुनुहुन्छ भनेर ठोकुवा दिने हप्ताको सातौँ दिन साबथलाई वेवास्ता गर्छ उसको निम्ति न्यायको चेतावनी हो।

तिन स्वर्गदूतहरूले ठूलो स्वरले सन्देश घोषणा गरे भनेर उल्लेख गरिएको छ (प्रकाश १४:७,९)। यसको अर्थ ती सन्देशहरू अत्यन्तै महत्त्वपूर्ण र छिटो फैलाउनुपर्दछ। प्रत्येक मानिसको अनन्त भविष्यको निर्धारणसँग चासो भएकोले ती सन्देशहरू सबैले सुन्नु आवश्यक छ। प्रत्येक राष्ट्र, जाति, भाषा, कूल र मानिसहरूलाई यो सुसमाचार सुनाउनै पर्छ। तिनीहरूलाई पहिल्याएको अनन्त जीवन रोज्ने कि अनन्त मृत्यु अर्थात् अनन्तसम्म अस्तित्वविहीन हुने निर्णय गर्ने अधिकार तिनीहरूको जन्मसिद्ध अधिकार हो। यो अवसर सबैले पाउनुपर्छ। यो सन्देश सुन्न विशेष धेरै महत्त्वपूर्ण छ किनकि समयको अन्तमा पशुले प्रत्येक जात, कुल, भाषा र राष्ट्रमा (प्रकाश १३:७) आफ्नो अधिकार जमाउन खोज्नेछ। शैतानको विश्वव्यापी छलि कार्यक्रमलाई विश्वभरि सुनाउने सुसमाचारले प्रत्याक्रमण गर्नेछ।

हो, परमेश्वरका जनहरूले सुनाउने तिन स्वर्गदूतहरूको सन्देशले युगको अन्तमा हुने शैतान र उसका मतियारहरूले फैलाउने चालबाजी विरुद्ध प्रत्याक्रमण गर्नेछ। शैतानका औजारहरू अजिङ्गर जो सृष्टि वा मूर्तिपूजा र अनेकौँ अलौकिक क्रियाकलापद्वारा मानिसहरूलाई भुलाउने शक्तिको प्रतीक, समुद्रबाट निस्केको पशु जसले रोमन क्याथोलिक धर्मको चित्रण गर्दछ, र झुटा इसाई धर्मगुरुहरू जुन थुमाको जस्तो रूपलाई चित्रण गर्दछ जो खास गरेर परमेश्वरको वचनबाट अलग हुने सुधारवादी वा प्रोटेस्टेन्ट इसाईहरू हुन (प्रकाश १३)। तिनीहरू छैटौँ महामारीको समयभरि सक्रिय हुनेछन् (प्रकाश १६:१३,१४)। यस्तो गर्दा सारा संसारको सामु दुई प्रतिद्वन्द्वी सन्देशहरू प्रस्तुत गरिनेछ। दुवै शक्तिले-परमेश्वर र शैतान-यस संसारमा भएका मानिसहरूलाई आफूतिर बफादारि हुन दिन प्रयास गरिनेछ।

`हामी सेभेन्थ-डे एडभेन्टिस्ट भएको हैसियतले तिन स्वर्गदूतहरूमा भएको अनन्तका सत्यहरू भएका विषयबस्तुलाई सारा संसारमा सुनाउन हामीहरूलाई आह्वान गरिएको छ। यसको निम्ति तपाईँ आफैले के गरिरहनुभएको छ? अझ तपाईँ बढी के गर्न सक्नुहुन्छ?`