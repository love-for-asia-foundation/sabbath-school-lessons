---
title:  तेस्रो स्वर्गदूतको सन्देश
date:   07/03/2019
---

`परमेश्वरको सतमा रहने अर्थात् विश्वासमा रहने मानिसहरूलाई प्रकाश १४:१२ले कसरी चित्रण गर्दछ? हेर्नुहोस् × परमेश्वरका आज्ञा पालन गर्ने र  येशूको विश्वास राख्ने सन्तहरूको धैर्य धारणा यसैमा छ।" `

तर परमेश्वरका जनहरूको बिपरीत दुष्टचालमा चलेर दुष्ट नै भइरहन रूचाउनेहरूले उहाँको क्रोधको सामना गर्नुपर्ने प्रकाश १४:९,१०ले चेतावनी दिन्छ। परमेश्वरको क्रोध खनिनु भनेको कपबाट रक्सी पिउनु हो भनेर पुरानो करारमा यसरी चित्रण गरिएको छ × 15 परमप्रभु इस्राएलका परमेश्वरले मलाई भन्नुभयो, "मेरो क्रोधले भरिएको एउटा कचौरा यहाँ छ। मैले तँलाई पठाएका सबै जातिकहाँ यो कचौरा लैजा र तिनीहरूलाई पिउन लगा। 16 त्यस कचौराबाट पिउँदा तिनीहरू धरमराउनेछन् र बौलाहा हुनेछन् किनभने तिनीहरूका विरुद्धमा म लडाइँ पठाउँदै छु।" यर्मिया 25:15-16। न्यायको दिनमा पशुलाई पूजा गर्ने मानिसहरूले केही कुरा नमिसिएको रक्सी (प्रकाश १४:१०)को रूपमा परमेश्वरको क्रोधको कचौरा पिउनुपर्नेछ भनेर उल्लेख गरिँदा तिनीहरूले सामना गर्नुपर्ने न्याय कस्तो कडा हुनेरहेछ भनेर देखाउँदछ। पौराणिक समयमा शुद्ध रक्सी (वा अहिले पनि नेवारहरूले चलाउने ऐला)मा पानी मिसाइन्थ्यो। जसले गर्दा रक्सीको कडापनलाई कम गर्दथ्यो। तर परमेश्वरको क्रोधको रक्सी नमिसिएको (आक्राटु akratou) भनिन्छ। नमिसिएको रक्सी भन्दा परमेश्वरले यस्तो किसिमको क्रोध पोखाउनुहुनेछ जसमा कुनै दया हुँदैन र शुद्ध रक्सीको जस्तो उहाँको रिस कडा हुनेछ।

`देहायका पदहरूमा के छ हेर्नुहोस्: प्रकाश १४:१०,११ ×10 उनीहरूलाई परमेश्वरले आफ्नो क्रोधको कचौराबाट पियाउनुहुनेछ। तिनीहरू पवित्र स्वर्गदूतहरू र थुमाको अगाडि आगो र गन्धकमा पिरोलिनुपर्छ 11 र उनीहरूलाई पिरोल्ने आगोको धुवाँ सधैँ उँभोतिर उडेर जानेछ। जतिले त्यो जनावर र त्यसको मूर्तिलाई मान-आदर गर्छन् र त्यसको टीका लाउँछन्, दिन-रात आफ्नो सजायबाट विश्राम पाउनेछैनन्।”, प्रकाश २०:१०­१५ ×10 जाति-जातिलाई ठग्ने त्यो दुष्ट शैतानचाहिँ आगो र गन्धकको कुण्डमा फ्याँकियो, जहाँ त्यो जनावर र झूटा अगमवक्ता पहिल्यै फ्याँकिएका थिए। तिनीहरूले रात-दिन सधैँभरि दु:ख-कष्ट भोगिरहनेछन्। 11 तब एउटा ठूलो सेतो सिंहासन र त्यसमाथि विराजमान् हुनुहुनेलाई मैले देखें। उहाँको सामुन्नेबाट आकाश र पृथ्वी भागे र तिनीहरू फेरि देखा परेनन्। 12 अनि मरेका साना र ठूला सबै सिंहासनको अगाडि उभिरहेको मैले देखें अनि पुस्तकहरू खोलिएका थिए, अनि अर्को एउटा पुस्तक पनि खोलियो जुनचाहिँ जीवनको पुस्तक हो। ती पुस्तकहरूमा लेखिएका उनीहरूका कामअनुसार मरेकाहरूको न्याय गरिँदै थियो। 13 समुद्रले त्यसका मुर्दाहरू सुम्पिदियो, मृत्यु र पातालले आफूसँग राखेका मुर्दाहरूलाई सुम्पिदिए र सबैको आ-आफूले गरेका कामअनुसार न्याय भयो।14 यसपछि मृत्यु र पाताल पनि अग्नि-कुण्डमा फ्याँकिए (यो अग्नि-कुण्ड दोस्रो मरण हो)। 15 जस-जसको नाउँ जीवनको पुस्तकमा लेखिएको थिएन, तिनीहरू आगोको कुण्डमा फ्याँकिए।" × उनीहरूलाई पिरोल्ने आगोको धुवाँ सधैँ उँभोतिर उडेर जानेछ" भन्ने अर्थ भुझ्न देहायका पदहरूले कसरी बुझाउँछन्? हेर्नुहोस यशैया ३४:८-१५ × 10 त्यो रात-दिन जल्नेछ, त्यसको धुवाँ सधैँभरि उठिरहनेछ। देशचाहिँ , युग-युग उजाड भइरहनेछ र त्यसबाट भएर कोही कहिल्यै हिँड्नेछैन। 11 त्यो देशमा लाटोकोसेरो र कागहरू बास गर्नेछन्। परमप्रभुले त्यसलाई सृष्टिको अघिझैँ फेरि बाँझो र उजाड बनाउनुहुनेछ। 12 देश शासन गर्ने कोही राजा हुनेछैन र सबै अगुवाहरू मासिनेछन्। 13 सबै महल र किल्लाहरूमा काँडा र सिउँडीहरू उम्रनेछन् र त्यहाँ स्याल र लाटोकोसेराहरू बास गर्नेछन्। 14 त्यहाँ जङ्गली जनावरहरू चरिहिँड्नेछन् र भूत-प्रेतहरूले एक-अर्कालाई बोलाउनेछन्। त्यहाँ विश्राम गर्न ठाउँ खोज्दै रातको जन्तु आउनेछ। 15 लाटोकोसेराले त्यहाँ गुँड बनाई, फूल पारी बच्चा काढ्नेछ र हुर्काउनेछ। त्यहाँ गिद्धहरू जोडी-जोडी भई जम्मा हुनेछन्।" र यहूदा ७ × त्यसै गरी सदोम र गमोरा अनि वरिपरिका सहरका मानिसहरूले एकपछि अर्को गर्दै घिनलाग्दा व्यभिचारका काम गर्न लागे। आगोमा नाश पारिएर तिनीहरू कहिल्यै ननिभ्ने आगोको दण्ड पाउनेहरूका नमुना भए।"`

याद गर्नुहोस्, आगो र गन्धकको यातनाले कुनै पनि बस्तुलाई पूरै नाश गर्ने भन्ने कुरालाई जनाउँछ। आगो र गन्धक पठाउनुको अर्थ परमेश्वरको न्याय हो (उत्पत्ति १९:२४, यशैया ३४:८-१०)। नाशको धुवाँ माथि जानु भनेको बाइबलको प्रख्यात चित्रण हो। एदोमको भविष्यमा हुने ध्वस्त आगो र गन्धकबाट हुनेछ भनेर यशैयाले भविष्यवाणी गरेका थिए। यो जलिरहेको अलकत्रा हुनेछ। ×दिन रात यो निभ्ने छैन। यसको धुवाँ सधैँ माथि गइरहनेछ" (यशैया ३४:१०)। यहूदाले सदोम र गमोरा अनन्त धुवाँले दण्ड पाइरहेका छन् (यहूदा ७) भनेका छन्। ती सहरहरू कहिल्यै ननिभ्ने आगोमा जलिरहने भनेर अक्षरस वा वास्तविकरूपमा भइरहेको छ भनेको होइन किनकि ती सहरहरू अहिले जलिरहेका छैनन्। पापको नतिजा अनन्तको छ तर पाप जलिरहने भनेको होइन। प्रकाशको पुस्तकमा उल्लेख गरिएको ×अनन्तको आगो" भनेको पूरै ध्वस्त हुनु हो। त्यो जल्ने प्रक्रिया त्यतिबेलासम्म जलिरहनेछ जब कुनै पनि चिज जल्न बाँकी रहँदैन।

`कतिपय इसाईहरू वा अरू धार्मिक दर्शनहरूले पापीहरूले सदा सदा सास्ती पाइरहनेछ भनेर विश्वास गर्छन्। तर हामी सेभेन्थ-डे एडभेन्टिस्टहरूले यस्तो सिद्धान्तमा विश्वास नगर्नेभएकोले हामी धन्यवादी छौँ। तैपनि पापीहरूले पाउने दण्ड चानचुने हुनेछैन भनेर पनि बुझ्नु जरुरी छ। दुष्ट तथा पापीको विनाश कडा र सधैँको निम्ति हुनेछ वा उसको अस्तित्व रहँदैन भन्ने ज्ञान हामीले थाहा पाएर हाम्रा प्रियजन र अरूहरूलाई सुनाउनुपर्ने सुसमाचारको पवित्र कामप्रति हामी कतिको गम्भीर हुनुपर्छ भन्ने कुराको कसरी महसुस गर्ने?`