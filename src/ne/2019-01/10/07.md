---
title:  उपसंहार
date:   08/03/2019
---

थप जानकारी: एलेन जी ह्वाइटद्वारा लिखित द ग्रेट कन्त्रोभर्सी, पृ. ६०३-६१२को अध्याय ×द फाइनल वार्निङ्ग पढ्नुहोस्।

सारा संसारलाई विश्वको इतिहासको अन्तमा युगको अन्त्यको सुसमाचार सुनाउन परमेश्वरका जनहरूलाई जिम्मा लगाइएको छ भनेर प्रकाशको पुस्तकले देखाउँदछ। यो काम अत्यन्त जटिल भएको कतिपय समयमा हामी महसुस गर्दछौँ तर असम्भव भने छैन। तैपनि हामीहरूमा परमेश्वरको शक्तिको प्रतिज्ञा छ।

×जुनरूपमा सुसमाचार सुनाउने महान काममा चाहिने शक्ति पहिलाकोमा भएको थियो त्यो पछि कम हुन्छ भनेर ठान्नु हुँदैन।...अनेकौँ तर्क, वादविवाद आदि गरेर सन्देश फैलिनेछैन तर परमेश्वरको आत्माले मानिसहरूको हृदयमा गहिरो प्रभाव पारेपछि सच्चाइकासाथ फैलिनेछ। सुसमाचारको बारेमा जुन तर्क दिनुपर्थ्यो त्यो प्रस्तुत भइसकेको छ। बिऊ रोपिएको छ। अब फल फलाउन त्यो मौलाउनेछ वा उम्रिनेछ।"-एलेन जी ह्वाइट, द ग्रेट कन्त्रोभर्सी, पृ. ६११, ६१२बाट रूपान्तरित।

परमेश्वरको अन्तिम सन्देश सुनाइसकेपछि संसारका मानिसहरू दुई दलमा बिभाजित हुनेछन्: जो परमेश्वरलाई प्रेम गर्छन् र उहाँका आज्ञाहरू हृदयदेखि पालन गरेर चल्दछन्, र पशुतिर बफादारी भएर उसको इच्छा अनुसार चल्दछन। यो अलगिने प्रक्रियालाई दुई कटानी वा फसलसँग तुलना गरिएको छ: गहुँलाई काटेर भकारीमा जम्मा गर्ने (प्रकाश १४:१४-१६ ×14 यसपछि मैले हेरें, त्यहाँ सेतो एउटा बादल देखें र यसमाथि एउटा मानिसको रूप भएको कोही बसिरहेको देखें। उहाँको टाउकोमा सुनको मुकुट थियो र हातमा एउटा धारिलो हँसिया थियो। 15 अर्को एक स्वर्गदूतले परमेश्वरको मन्दिरबाट निस्केर बादलमा बस्नुहुनेलाई यसो भनेर ठूलो सोरले कराए, “हँसिया लगाएर बाली काट्नुहोस् किनभने बेला भइसक्यो। पृथ्वीको बाली पाकिसकेको छ।” 16 त्यहाँबाट बादलमा बस्नुहुनेले नै आफ्नो हँसिया पृथ्वीमा चलाउनुभयो र पृथ्वीको बाली काटियो") र मद्य बनाउने मेशिनमा दाखलाई पेलियो (प्रकाश १४:१७-२० ×17 यसपछि मैले स्वर्गमा परमेश्वरको मन्दिरबाट आएका अर्को एक स्वर्गदूत देखें। उनको हातमा पनि धारिलो हँसिया थियो। 18 अनि आगोमाथि अधिकार हुने अर्को एक स्वर्गदूत वेदीबाट आए। उनले हँसिया समाउने स्वर्गदूतलाई ठूलो सोरले यसो भन्दै कराए, “हँसिया चलाऊ र पृथ्वीको दाखबारीका दाखहरू काट किनकि तिनीहरू पाकिसकेका छन्।” 19 त्यहाँबाट ती स्वर्गदूतले आफ्नो हँसिया पृथ्वीमा चलाए र दाखका झुप्पाहरू काटिदिए। अनि दाख पेल्ने कोलझैँ परमेश्वरको क्रोधको कोलमा फ्याँकिदिए। 20 सहरबाहिर भएको कोलमा ती दाख पेलिए र त्यहाँबाट तीन सय किलोमिटर लामो र गहिरो रगतको खोला बग्यो")। युगको अन्तमा मानिसहरूको बिभाजन हुने विषयबस्तु प्रकाश १७ र १८ले बताउँदछ।

**चिन्तनमनन**

`अ) विश्वमा लाखौँ इसाई चर्च वा सम्प्रदायहरू छन्  तर सेभेन्थ­डे एडभेन्टिस्टले बाहेक अरू कुन चर्चले तिन स्वर्गदूतका सन्देशहरू फैलाइरहेकाछन् के तपाईँलाई थाहा छ? यसले गर्दा हामीमा आएको जिम्मेवारी महत्त्वपूर्ण छ भनेर बुझ्नु किन जरुरी छ?`

`आ) धेरै इसाईहरूको निम्ति न्यायको धारणा लोकप्रिय छैन, किन होला? येशू आउनुभन्दा पहिले न्याय हुन्छ वा भइरहेको छ र उहाँ आउनुहुँदा कसले मुक्ति पाउँछ र कसले पाउँदैन भनेर फैसला भइसकेको हुन्छ भन्ने धारणा महत्त्वपूर्ण छ भनेर ती इसाईहरूमा के ज्ञान छ त?  तपाईँको सहइसाई साथीहरूलाई येशू आउनुभन्दा पहिले हुने न्यायको बारेमा बुझाउन कसरी सहयोग गर्नुहुन्छ?`

`इ) युगको अन्तमा हुने घट्नाहरूको परिप्रेक्ष्यमा साबथको बारेमा उठ्ने प्रश्नलाई सोच्नुहोस्। निर्णय गर्नुपर्ने बिषयबस्तु त यो हुनेछ: स्वर्ग र पृथ्वी सृष्टि गर्नुहुने सनातन सृष्टिकर्ता परमेश्वरलाई हामीले पुज्ने कि (प्रकाश १४:७) वा इसाई भनाउँदाहरू नै किन नहुन् पशुको पछि लागेर परमेश्वरको प्रतिद्वन्दी पशुलाई नै पुज्ने? सृष्टि जतिकै साबथ सबभन्दा पुरानो छ भनेर बाइबलले सिकाउँदछ (उत्पत्ति २:२,३)। येशू ख्रीष्टद्वारा स्वर्ग र पृथ्वीलाई परमेश्वरले नै  सृष्टि गर्नुभएको हो भनेर प्रमाणित गर्ने आधारशीला साबथ नै हो। युगको अन्तमा हुने शङ्कटमा कुन भगवान वा परमेश्वरलाई पुज्ने भनेर रोज्न दश आज्ञाहरूमा (प्रकाश १४:१२) एक आज्ञा साबथ नै हुनेछ भन्ने आत्मज्ञानले हामीलाई के सिकाउँदछ?`