---
title:  परमेश्वरको अनन्तको सुसमाचार
date:   02/03/2019
---

### यस अध्यायका मूल पदहरू
प्रकाश १४:६-१२, मत्ती २४:१४, उपदेशक १२:१३,१४, प्रस्थान २०:२-११, यशैया २१:९ र यशैया ३४:८-१०।

> <p>यस अध्यायको मूल सार पद</p>
> ×परमेश्वरका आज्ञाहरू पालन गर्ने र येशूको विश्वास हुने सन्तहरूको धैर्यता यसैमा छ" (प्रकाश 14:12)। 

(अधिकांस अनुवादहरूमा येशूको विश्वास भनिएको छ अर्थात् जुन विश्वास येशूमा थियो त्यो विश्वास उहाँका भक्तहरूमा हुनुपर्छ। तर नेपाली अनुवादमा येशूमाथि विश्वास भनिएको छ। येशूमाथिको विश्वास र येशूको विश्वास भन्ने मर्म केही हदमा फरक देखिएकोले यस अनुवादकले येशूको विश्वास भन्ने अनुवादलाई कायम गर्दछ­अनुवादकको व्यक्तिगत मन्तव्य)।

युगको अन्तमा शैतानले मानिसहरूलाई भ्रममा पार्न यति सफल हुन्छ  कि तिनीहरूले पशु वा शैतानको प्रतिनिधित्व गर्नेलाई ढोग्नेछन् र पशुको छाप पाउनेछन् भनेर प्रकाशको पुस्तकले देखाउँदछ। यद्यपि प्रकाश १४:१-५ले यो पनि हामीलाई भन्दछ कि परमेश्वरका अल्प वा थोरै विश्वासीहरू हुनेछन् जो ठूलो इसाई समूदायबाट अलग हुनेछन् जसले परमेश्वरप्रति कटिबद्धभएर उहाँको वचन अनुसार चल्नेछन् जब संसार र कतिपय इसाईहरूले प्रभुप्रति गर्नुपर्ने आदर गर्न अस्वीकार गर्दछन्। अन्तमा आएर मानिसहरूले आराधना गर्नुपर्ने निर्णय गर्नैपर्ने हुन्छ-सबैले कुनै न कुनैको आराधना गर्छन नै तर सृष्टिकर्ता परमेश्वरको आराधना कि सृष्टि गरिएको जीव अर्थात् शैतान- दुई मध्ये एकलाई रोज्नुपर्नेहुन्छ। पशु वा शैतानको आराधना गर्ने मानिसहरूले हातमा कि निधारमा छाप पाउनेछन्। त्यो छाप त्यो प्रतीकको रूपमा हो कि तिनीहरूले परमेश्वरको वचनलाई नमानेर उहाँको विद्रोहीको प्रणालीलाई आफ्नो कामद्वारा र सोचद्वारा सेवा गर्ने निर्णय गर्छन्।

फेरि त्यसैवखत सारा संसारले सुसमाचारको घोषणा जोरकातोरले गरिएको सबैले देख्नेछन्। पेन्टिकोस्टपछि यस्तो कहिल्यै पनि भएको थिएन। पापलाई रोज्ने, विद्रोही, दुष्ट मानव जातिमाथि परमेश्वरको न्याय खन्याउनुभन्दा पहिले, चेतावनी स्वरुप उहाँले प्रत्येक राष्ट्र, जाति, भाषा र मानिसलाई उहाँतिर फर्कन सन्देश दिइनेछ (प्रकाश १३:६)। यस संसारमा जन्मिने कोही मानिस पनि नाश होस् भन्ने परमेश्वरको चाहना होइन। सारा मानिस जातको निम्ति येशू मर्नुभएकोले तिनीहरू सबैले मुक्ति पाउन भन्ने परमेश्वरको भित्री चाहना हो। उहाँले उपलब्ध गराउनुभएको मुक्तिको योजनालाई मान्ने कि नमान्ने भन्ने आत्मनिर्णयको अधिकार प्रत्येक मानिसलाई नै सुम्पिएको छ। कसैले कसैको व्यक्तिगत निर्णयको विरुद्धमा मुक्तिलाई उपलब्ध गराइनेछैन (अर्थात् लोक भाषा अनुसार कसैले कसैलाई कन्भर्ट वा इसाई बनाउन सक्दैन। येशू आफैले पनि यहूदालाई इसाई बनाउनुभएन। अनन्त जीवन व्यक्तिगत निर्णय हो सामूहिक वा कसैको व्यक्तिगत दवावबाट होइन-अनुवादकको मन्तव्य)।