---
title:  'प्रथम स्वर्गदूतको सन्देश: भाग १'
date:   04/03/2019
---

`प्रकाश १४:७मा ×तिनले ठूलो सोरले भने, "परमेश्वरको डर मान र उहाँको प्रशंसा गर किनभने उहाँले मानिस जातिको न्याय गर्ने बेला आइसकेको छ। आकाश, पृथ्वी, समुद्र र सब पानीका मूलहरू बनाउनुहुने परमेश्वरलाई मान-आदर देओ।" र उपदेशक १२:१३मा उल्लेख गरिएको छ ×यी सबै कुरा सुन्यौ, अब एउटै कुरा मात्र भन्नु छ; परमेश्वरको भय मान र उहाँका आज्ञापालन गर किनभने त्यति गर्नलाई मात्र मानिसको सृष्टि गरिएको हो।" परमेश्वरको डर वा भय मान्नु भनेको के हो? परमेश्वरको भय मान्नु पर्ने धारणासँग सुसमाचारको सम्बन्ध के छ? परमेश्वरको दश आज्ञाहरू पालन गर्नमा सुसमाचारसँग के सरोकार छ? (हेर्नुहोस्, रोमी ७:७-१३ ×7 त्यसो भए हामीले के भन्ने? के व्यवस्थाले नै पाप ल्याएको हो त? कहाँ हुन्थ्यो, होइन। व्यवस्था नभएको भए त मैले पापै चिन्नेथिइनँ किनभने मलाई व्यवस्थाले लोभ नगर्नू भनेर नबताएको भए मैले लोभ गर्नुहुँदैन भनेर थाहै पाउनेथिइनँ। 8 यस नियमले नगर्नू भनेको कुरा गर्दा कसो होला भनी पापले मौका छोपेर मभित्र लोभ उत्पन्न गरायो किनभने व्यवस्था नहुँदा पाप मुर्दाजस्तै हुन्छ। 9 कुनै समय मसँग व्यवस्था थिएन, व्यवस्था पाउनासाथ मैले पाप चिनें। 10 यसैले गर्दा मैले मर्नुपर्छ भनेर थाहा पाएँ। जीवन ल्याउनुपर्ने व्यवस्थाले त मेरो लागि मृत्यु पो ल्यायो 11 किनभने पापले धार्मिक आज्ञाको मौका छोपेर मलाई छक्यायो। यसरी पापले धार्मिक आज्ञालाई हतियार बनाएर मलाई मार्यो।12 व्यवस्था आफैं नै पवित्र छ अनि धार्मिक आज्ञा पनि पवित्र, न्यायी र असल छ।13 त्यसो हुँदा के यस्तो असल व्यवस्थाले मलाई नै मार्यो त? यसले होइन तर पापले पो मलाई मारेको हो। असल हतियार चलाएर पापले आफ्नो साँचो रूप देखाउन मलाई मार्यो। यसैकारण व्यवस्थाको हतियार चलाएर पाप अझ डरलाग्दो दुष्ट भयो।" परमेश्वरको डर वा भय मान्नु र उहाँको महिमा गर्नुसँग के सम्बन्ध छ?`

×परमेश्वरको भय मान्नु (वा आदर गर) र उहाँलाई महिमा देऊ" (प्रकाश १४:७) भन्ने आह्वान अनन्तको सुसमाचारको परिवेशमा घोषणा गरिएको हो। जब हामीले  हामीहरूको पापको निम्ति येशूले के गर्नुभयो सो महसुस गर्यौँ भने त्यसको परिणामबाट उहाँप्रति भावविभोर भएर सकारात्मक प्रतिक्रिया दिनसक्नेहुन्छौँ। परमेश्वरको डर मान्नु र उहाँको महिमा गर्नु भन्ने कुरा बाइबलमा घनिष्ठ सम्बन्धित रहेको पाउँछौँ (भजन २२:२३ ×हे परमप्रभुका सेवकहरू हो, उहाँको प्रशंसा गर! हे याकूबका सन्तानहरू हो, उहाँको आदर गर! हे इस्राएलीहरू हो, उहाँको आराधना गर!", प्रकाश १५:४ ×4 सबैले तपाईंको डर मान्नेछन्। तपाईंको महान्ताको घोषणा सबैले गर्नेछन्। तपाईं मात्र पवित्र हुनुहुन्छ। सबै जातिहरूले तपाईंकहाँ आएर मान-आदर गर्नेछन् किनभने अब तपाईंका ठीक विचार र न्यायहरू सबैले देखेका छन्")।  परमेश्वरप्रति आदर वा भय देखाउँदा र उहाँको महिमा गर्दा उहाँसँग हामीहरूको सम्बन्ध उचित वा ठिक भएको र उहाँको वचन पालन गर्न आतुर हुन्छौँ भनेर देखाउँछौँ (यस सन्दर्भमा परमेश्वरले अय्यूबको बारेमा यसरी प्रशंसा गर्नुहुन्छ, अय्यूब १:८ ×8 परमेश्वरले सोध्नुभयो, ×के तैँले मेरो सेवक अय्यूबलाई देखिस्?  पृथ्वीमा त्योजस्तो सोझो र असल मानिस कोही छैन। त्यसले मलाई पुज्दछ र खराब कामबाट होसियारसाथ जोगिएर बस्दछ")। 

परमेश्वरको डर मान्नु वा भय मान्नु भन्नुको अर्थ उहाँसँग डराउनु, भयभित हुनु, उहाँको नाउँ सुन्ना साथ सातोपुत्लो जानु जस्ता होइन। तर उहाँलाई हामीले गम्भीररूपमा लिनु र उहाँको उपस्थिति हामीहरूको जीवनमा गराउन दिनु हो। अन्तको समयमा रहने उहाँका मानिसहरूले उहाँलाई भित्री हृदयदेखि आदर गर्नेछन्। उहाँको न्यायप्रति सजग रहनेछन् (×जाति-जातिहरू रिसाएका छन्, अब त तपाईंको रिसाउने बेला भयो र मरेकाहरूको न्याय गर्ने बेला आएको छ। तपाईंका सेवकहरू अर्थात् तपाईंका अगमवक्ताहरूलाई, पवित्रजनहरूलाई र तपाईंको नाउँ मान्ने साना-ठूला सबैलाई इनाम दिने र पृथ्वी बिगार्नेहरूलाई नाश पार्ने बेला भएको छ" प्रकाश ११:१८, "5 सिंहासनबाट एउटा ठूलो सोरमा यसो भनेको सुनियो, "परमेश्वरका सेवक हो, उहाँलाई मान्नेहरू, साना-ठूला सबैले उहाँको जयजयकार गर 6 यसपछि मानिसको ठूलो घुइँचोको सोर वा पानीको छाँगाको आवाज जस्तो र बादलमा गड्याङ-गुडुङको गर्जनजस्तो आवाजले यसो भनेको मैले सुनें: "परमेश्वरको प्रशंसा होस्! हाम्रा प्रभु सर्वशक्तिमान् परमेश्वर महाराजा हुनुहुन्छ")। परमेश्वर चाहनुहुन्छ कि उहाँका जनहरूले उहाँलाई प्रेम गरुन् (व्यवस्था ११:१३ ×यसर्थ अब मैले तिमीहरूलाई आज दिएका आज्ञाहरू मान। परमप्रभु आफ्ना परमेश्वरलाई प्रेम गर र आफ्नो पूरा हृदयले उहाँको सेवा गर" र मत्ती २२:३७ "येशूले जवाफ दिनुभयो, "तिमीले परमप्रभु आफ्ना परमेश्वरलाई आफ्नो पूरा हृदय, पूरा प्राण र पूरा मनले प्रेम गर")। उहाँका आज्ञाहरू पालन् गरुन् वा उहाँका वचनहरू पालन गरेर उहाँको आदर गरुन् भन्ने पनि उहाँको चाहना हो (व्यवस्था ५:२९ ×सधैँ त्यस्तै तिनीहरूलाई लागिदिए त कस्तो हुन्थ्यो! सधैँ तिनीहरूले मेरो आदर गरिदिए र मेरा आज्ञाहरू मानिदिए सधैँभरि सबै कुरामा तिनीहरूको र तिनका सन्तानको भलो हुनेथ्यो", उपदेशक १२:१३ ×यी सबै कुरा सुन्यौ, अब एउटै कुरा मात्र भन्नु छ, परमेश्वरको भय मान र उहाँका आज्ञापालन गर किनभने त्यति गर्नलाई मात्र मानिसको सृष्टि गरिएको हो")। मुखले होइन वा केवल औपचारिकतवरले मात्र होइन व्यवहारिक रूपमा उहाँको चरित्रलाई प्रतिबिम्बित गरुन् भन्ने परमेश्वरको ठूलो इच्छा हो (उत्पत्ति २२:१२ ×दूतले भने, "केटोलाई हात नलगाऊ, त्यसलाई केही नगर। मैले अब जानें कि तिमीले परमेश्वरको डर मान्दोरहेछौ किनभने तिमीले आफ्नो एउटै छोरालाई पनि उहाँदेखि अलग गरी बचाइराख्न चाहेनौ" परमेश्वरले पनि हामीलाई प्रेम गर्नुभएकोले उहाँको एकमात्र पुत्रलाई हाम्रो निम्ति क्रुसमा बलिदिनुभयो)।

×न्यायको समय आएकोले" परमेश्वरका जनहरूले उहाँको महिमा गर्नु आवश्यक छ (प्रकाश १४:७ ×तिनले ठूलो सोरले भने, "परमेश्वरको डर मान र उहाँको प्रशंसा गर किनभने उहाँले मानिस जातिको न्याय गर्ने बेला आइसकेको छ। आकाश, पृथ्वी, समुद्र र सब पानीका मूलहरू बनाउनुहुने परमेश्वरलाई मान-आदर देओ")। यो न्याय कहिले हुन्छ त? यो त छानबिनको न्याय हो जुन येशूको दोस्रो आगमनभन्दा पहिला हुन्छ। न्यायको उदेश्य यो हो कि हामीले परमेश्वरलाई इमान्दारिपूर्वक भित्रि हृदयदेखि सेवा गरेकाछौँ कि छैनौँ भनेर देखाउने हो। हामीहरूको काम व्यवहारले हामी परमेश्वरकोपक्षमा छौँ कि छैनौँ भनेर बताउँछ। यस सन्दर्भमा पावलले भन्दछन् ×किनभने हामीहरू सबै एक दिन न्यायको लागि ख्रीष्टको सामुन्ने खडा हुनुपर्छ। सबैले यस जीवनमा राम्रो र नराम्रो, जेजस्तो काम गरेका छन्, त्यसैअनुसारको फल पाउनेछन्।" (२ कोरन्थी 5:10)। जब यो न्याय अन्तिम निष्कर्षमा पुग्छ तब प्रत्येक मानिसले अनन्त जीवन पाउने कि नपाउने सो को फैसला हुनेछ (प्रकाश २२:११ ×जो दुष्ट छ, त्यो दुष्टै हुँदैजान्छ, जो फोहोरी छ, त्यो फोहोरी नै हुँदैजान्छ। जो ठीक र धर्मी छ, त्यो त्यस्तै हुँदै जान्छ र जो पवित्र छ, त्यो पवित्रै हुँदैजान्छ")।

प्रकाश १४ अध्यायमा उल्लेख गरिएको न्याय सुसमाचारको एक भाग हो। जो मानिसहरू परमेश्वरसँग ठिक वा उचित सम्बन्धमा रहन्छ त्यसको निम्ति न्यायको सन्देश असल समाचार हो। यसको अर्थ दुष्टहरू दुष्टनै रहन चाहनेहरूको उचितरूमा न्याय हुनेछ र अहिले परमेश्वरले दुष्टहरूको फलिफाप हुँदा धर्मीहरूले आफू तिरस्कृत भएको अनुभव गर्लान् तर त्यस समय दुष्टहरूले पाउने न्यायले गर्दा परमेश्वर न्यायी हुनुहुँदोरहेछ भनेर थाहा पाउनेछन्। यस न्यायले परमेश्वरमा रहनेहरूले मुक्ति, स्वतन्त्र र अनन्त जीवन पाउनेछन्। तर अनाज्ञाकारी, दश आज्ञाहरूलाई पालन गर्नुपर्देन त्यसलाई फ्याँकिसक्यो भनेर वकालत गर्ने इसाईहरू नै किन नहुन् वा जानाजानी दुष्ट,अधर्मी, शोषण, अन्यायी, अत्याचार गर्नेहरूको निम्ति न्यायको सन्देश खराब हुनसक्छ। तर यदि तिनीहरू आफ्नो मन फर्काएर युगको अन्तमा दिइएको न्यायको सन्देशलाई आत्मसात् गरियो भने तिनीहरूलाई क्षमा दिइनेछ र तिनीहरूलाई पनि परमेश्वरको अनन्त राज्यमा बास गर्न अवसर दिइनेछ। यस संसारमा जन्मिने कुनै पनि व्यक्ति नाश होओस् भन्ने परमेश्वरको इच्छा होइन। पत्रुसले भन्दछन् ×कसै-कसैले विचारेजस्तो परमप्रभु परमेश्वर आफ्नो प्रतिज्ञा पूरा गर्न ढिलाउनुहुनेछैन। तर उहाँले तिमीहरूलाई पर्खिरहनुभएको छ। तिमीहरू कोही पनि नाश नभएको उहाँ चाहनुहुन्छ अनि सबैले आफ्ना पाप त्यागून् भन्ने उहाँको इच्छा छ।" (तर स्वइच्छाले नाश हुन चाहन्छ भने त्यसलाई परमेश्वरले हस्तक्षेप गर्नुहुन्न)।

`न्यायको समयमा तपाईँ एक्लै कसरी उभिन सक्नुहुन्छ? तपाईँको जीवनले तपाईँको बारेमा कस्तो फैसला गर्ला? तपाईँको जवाफले तपाईँलाई सुसमाचारको खाँचो किन रहेछ भनेर के देखाउँछ? पहिलो स्वर्गदूतको सन्देशसँग न्याय गाँसिएकोले तपाईँलाई सुसमाचारको खाँचो भएको कसरी बुझ्नुहुन्छ?`