---
title:  'पहिलो स्वर्गदूतको सन्देश: भाग २'
date:   05/03/2019
---

यस पृथ्वीको इतिहासको अन्तिम शङ्कष्टका घडीमा उब्जिने निर्णायक तथा केन्द्रित विषयबस्तुमा कसको आराधना गर्ने वा नगर्ने भन्नेमा झुण्डिनेछ भनेर प्रकाशको पुस्तकले बताउँदछ। प्रकाश १४:१२ले स्पष्टसँग देखाएको दश आज्ञाहरू पालन गरेर परमेश्वरको आराधना गर्ने मानिसहरूको बिशेष पहिचान हुनेछ। यस संसारका मानिसहरू दुई खेमामा बाँधिनेछन्। त्यहाँ मध्यममार्ग भन्ने हुँदैन: सनातन सृष्टिकर्ता परमेश्वरको भयमान्ने उहाँको आराधना गर्ने र उहाँको विद्रोही अर्थात् उहाँको सार्भौमिकतामाथि हमला गर्ने पशुको डर मानेर उसको आराधना गर्ने।

`दश आज्ञाका प्रथम् चार आज्ञाहरूलाई हेर्नुहोस्, प्रस्थान २०:२­११ ×3मबाहेक अरू कुनै देवता-देवीलाई तिमीहरूले नपुज्नू।  4 तिमीहरूले आफ्नो लागि स्वर्ग वा पृथ्वी वा पृथ्वीमुनि पानीमा भएको कुनै पनि कुराको मूर्ति नबनाउनू। 5 तिमीहरूले कुनै मूर्तिलाई नढोग्नू न त तिनीहरूको पूजा नै गर्नू किनभने म तिमीहरूका परमेश्वर परमप्रभु हुँ अनि कोही मजस्तै हुन खोजेको म सहन्नँ। मलाई घृणा गर्नेहरूलाई तिनीहरूका सन्तानका तेस्रो र चौथो पुस्तासम्म म दण्ड दिनेछु। 6 तर जसले मलाई प्रेम गर्छ र मेरा आज्ञा मान्छ, तिनीहरूका हजारौँ पुस्ताहरूमाथि म मेरो प्रेम देखाउनेछु। 7 कुनै खराब उद्देश्यको निम्ति मेरो नाम नलिनू (वा व्यर्थमा नलिनु) किनभने म परमप्रभु तिमीहरूका परमेश्वर हुँ र मेरो नामको दुरुपयोग गर्नेलाई म दण्ड दिनेछु। 8 विश्रामको दिन मान्ने गर र त्यस दिनलाई पवित्र राख। 9 तिमीहरू आफ्ना काम छ दिनसम्म गर, 10 तर सातौँ दिनचाहिँ मलाई अर्पण गरिएको विश्रामको दिन हो। त्यो दिन कसैले काम नगर्नू। तिमीहरू, तिमीहरूका छोरा-छोरी, कमारा-कमारी, गाई-वस्तु र तिमीहरूका देशमा बास गर्ने परदेशी, कसैले पनि केही काम गर्नेछैन। 11 म परमप्रभुले छ दिनमा पृथ्वी, आकाश, समुद्र र त्यहाँ भएका सबै थोक बनाएँ र सातौँ दिनमा विश्राम लिएँ। त्यसैकारण म परमप्रभुले विश्रामको दिनलाई आशिष् दिएर पवित्र पारें।" यी आज्ञाहरू पढेपछि प्रकाश १३ पनि सरसर्ती पढ्नुहोस्। पशुले परमेश्वरको डाह गरेर उहाँको स्थानमा आफू कसरी बस्न चाहेको थियो भनेर प्रकाश १३मा बताइएको देहायका बृतान्तहरूले यसरी देखाउँछन्:  परमेश्वर होइन पशु आफैले अरूको आराधना गर्न माग गर्दछ ×7 त्यसलाई परमेश्वरका मानिसहरूसित लडाइँ गरेर उनीहरूलाई जित्ने हक दिइएको थियो। सबै कुल, देश, भाषा र जातिमाथि अधिकार गर्न त्यसलाई हक दिइएको थियो। 8 मारिएका थुमाको जीवनको पुस्तकमा संसारको उत्पत्तिभन्दा पहिले नै नाउँ लेखिएका व्यक्तिहरू बाहेक पृथ्वीमा रहनेहरू सबैले नै त्यो जनावरलाई मान-आदर गर्नेछन्" प्रकाश 13:7-8, आफ्नो मूर्ति स्थापना गरेर अरूहरूले पूजा गरुन् भन्ने पशुले माग गर्दछ ×13 यो दोस्रो जनावरले अचम्म-अचम्मका चिन्हहरू देखायो। सबैले देख्ने गरी त्यसले आकाशबाट पृथ्वीमा आगो झार्यो। 14 त्यो पहिलो जनावरको अगाडि यस्ता अचम्मका चिन्हहरू देखाउने शक्ति त्यसलाई दिइएको थियो। यसैले गर्दा संसारका सबै मानिसहरूलाई त्यसले भर्मायो। तरवारले घायल भएर पनि बाँचेको त्यो जनावरलाई मान्न सबैले त्यसको मूर्ति बनाउनू भनेर त्यो दोस्रो जनावरले हुकुम गर्यो"  प्रकाश 13:13-14, परमेश्वरको बिरुद्धमा निन्दा गर्दछ र उहाँको नाउँलाई अपमान गर्दछ ×5 आफ्नो घमण्डको कुरा गरेर परमेश्वरको अपमान गर्न त्यस जनावरलाई बयालीस महिनासम्म समय दिइएको थियो। 6 त्यसले परमेश्वरलाई, उहाँको नाम, वासस्थान र स्वर्गमा बस्ने सबैलाई सराप्न थाल्यो"  प्रकाश 13:5-6 र पवित्र दिन साबथको सट्टामा पशुले परिवर्तन गरेको साबथ दिन अर्थात् आइतबारको छाप उसका भक्तहरूलाई लगाइदिने ×16 तब त्यसले साना र ठूला, धनी र गरीब, कमारा र मुक्त सबैलाई आफ्ना दाहिने हातमा वा आ-आफ्ना निधारमा चिन्ह लाउन लगायो। 17 यो दागचाहिँ त्यो जनावरको नाउँ अथवा त्यसको सङ्ख्या थियो अनि जति जनाले त्यो दाग पाएनन्, उनीहरूले किनबेच गर्न नपाउने भए। 18 यसमा बुद्धि चाहिन्छ, जसको सम्झने शक्ति छ, त्यसले त्यो जनावरको सङ्ख्या बुझोस् किनभने त्यो सङ्ख्याले एउटा मान्छेको नाउँ बुझाउँछ र त्यसको सङ्ख्याचाहिँ ६६६ हो" प्रकाश 13:16-18 (बाइबलका व्याख्याकारहरूले सङ्ख्या ६६६ रोमन क्याथोलिकको उच्च धर्मगुरु पोपलाई औँल्याएका छन्)। दश आज्ञाका प्रथम चार आज्ञाहरूलाई शैतानले यस पृथ्वीको अन्तिम शङ्कटको समयमा कसरी हमला गर्दो रहेछ भनेर माथिका पदहरूले स्पष्ट देखाइएको छ, त्यसप्रति तपाईँको बिचार के छ?`

दश आज्ञाहरूमा भएका प्रथम चार आज्ञाहरूको मूल केन्द्रबिन्दु आराधना वा पूजा गर्ने अवधारणा हो। युगको अन्तमा परमेश्वरप्रति बफादार भएको छ कि छैन भनेर जोख्ने ढक ती चार आज्ञाहरू प्रमुख हुनेछन् भनेर प्रकाशको पुस्तकले बताउँदछ। येशू ख्रीष्ट र शैतानबीचको अन्तिम महासंग्रामको विषयबस्तु नै प्रथम चार आज्ञाहरूको सेरोफेरोमा हुनेछ किनभने ती आज्ञाहरूले मानिसहरूको निष्ठा कसप्रति छ भनेर स्पष्टरुपमा बताउँदछ।

अझ युगको अन्तमा हुने अन्तिम लडाईँ वा शङ्कटको मूल विषयबस्तुलाई पहिलो स्वर्गदूतले दिएको सन्देशको दोस्रो भागले देखाइन्छ। ×स्वर्ग र पृथ्वी, समुद्र र पानीका फोहराहरूलाई सृष्टि गर्ने परमेश्वरको आराधना गर" (प्रकाश १४:७) भन्ने भनाइ चौथौ आज्ञालाई झण्डै ठ्याक्कै उतारिएको देखाउँछ (×म परमप्रभुले छ दिनमा पृथ्वी, आकाश, समुद्र र त्यहाँ भएका सबै थोक बनाएँ र सातौँ दिनमा विश्राम लिएँ। त्यसैकारण म परमप्रभुले विश्रामको दिनलाई आशिष् दिएर पवित्र पारें")। साबथ आज्ञाले कुन परमेश्वरको आराधना गर्ने भन्ने देखाइएको हुँदा सृष्टिकर्ता परमेश्वरको साबथ पालन गर्नैपर्ने आवश्यकता देखाइएको पाइन्छ। हप्ताको सातौँ दिन साबथमा बिश्राम लिनु र उहाँको आराधना गर्नु भनेको परमेश्वरसँग हामीहरूको विशेष सम्बन्ध गाँसिएको चिन्हो हो (प्रस्थान ३१:१३ × इस्राएलीहरूलाई भन्न आज्ञा गर्नुभयो, "मैले विश्राम लिएको दिन विश्राम दिन मान्नू किनभने त्यो सदाकालको निम्ति भविष्यमा तिमीहरू र मेरा बीचमा एउटा चिन्ह हुनेछ र त्यस कुराले म परमप्रभुले तिमीहरूलाई मेरा निजी प्रजा बनाएको छु भनी देखाउनेछ।" र इजिकिएल २०:१२ ×म तिनीहरूलाई पवित्र गर्ने परमप्रभु हुँ भनी जनाउन पवित्र विश्रामबारको चलन चिनोको रूपमा बनाएँ")। सृष्टिकर्ता सनातन परमेश्वरको आराधना गर भनेर प्रथम स्वर्गदूतको सन्देशले आह्वान गर्दछ।

×विश्वका देशहरूले शनिबारको सट्टा झुटो दिनलाई अर्थात् आइतबारलाई नै साबथ दिन हो त्यसलाई सबैले मान्नुपर्छ भनेर कानुन बनाएर मानिसलाई जबरजस्ती त्यस दिन पालन गर्न लगाउनु भनेको परमेश्वरले दिनुभएको चौथो आज्ञाको सरासर बिरुद्धमा जानु हो। जब हप्ताको सातौँ दिन साबथलाई पालन गर्न र परमेश्वरका आज्ञाहरू पालन गर्न प्रतिबद्धता कसैले व्यक्त गर्दछ भने त्यो व्यक्ति सृष्टिकर्ता परमेश्वरको निष्ठा र बफादारीमा रहेको प्रमाणित गर्दछ। एक समूहले पृथ्वीका शासकहरूको शक्ति वा कानुनहरूलाई पालन गरेर आइतबार नै साबथ दिन हो भनेर स्वीकार्दछ भने त्यस समूहले पशुको छाप पाउँदछ। तर अर्को समूह जसले परमेश्वरका दश आज्ञाहरूप्रति निष्ठावान भएर हप्ताको सातदिनलाई नै परमेश्वरको पवित्र दिन हो भनेर मान्दछ तब त्यस समूहले परमेश्वरको अधिकारप्रति बफादार भएको देखाउँदछ। त्यस समूहले परमेश्वरको छाप पाउनेछ।"-एलेन जी ह्वाइट, द ग्रेट कन्त्रोभर्सी, पृ. ६०५बाट रूपान्तरित।

`सृष्टि र मुक्तिको बीचमा के आपसी सम्बन्ध छ? परमेश्वर आफैले लिनुभएको बिश्रामदिनमा बिश्राम लिनु किन जरुरी छ?`