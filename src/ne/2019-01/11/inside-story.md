---
title:  कथा
date:   15/03/2019
---

#### साथी बनाउने कला रहस्यमय छ

_भितालिना मेन्दिस मोरिइरा, ५७, साओ टेमो र प्रिन्सिपे_

साओ टेमोको निबासी भाइटलिनालाई दोस्रो बच्चा पाउने बेलामा धेरै साह्रो भएको थियो। उनी धेरै रगत बगेको थियो। डाक्टरहरूले लापर्वाहीपूर्ण तरिकाले गलत समूहको रगत उनमा चढाइ दिएका थिए। बालक बच्चा त जन्म्यो तर भाइटलिनाका खुट्टाहरूमा गम्भीर रोग लाग्यो। उनलाई बचाउन डाक्टरहरूले उनको खुट्टा काटि दिए। भाइटलिना केवल १० वर्षकी मात्र थिइन्।

जब उनी ९ महिनाको अस्पतालको बासपछि घर फर्किइन् तब उनले आफ्नो श्रीमानले अर्कै केटी ल्याएको रहेछ भनेर थाहा पाइन्। उनको श्रीमान् केही दिनमात्र घर बस्दथ्यो र अरू दिन बाहिरै हुन्थ्यो। भाइटलिना अत्यन्तै दु:खी र उदास भइन्। उनले आत्महत्या गर्न खोजिन। तब एक दिन एक जना वृद्ध सेभेन्थ-डे एडभेन्टिस्ट महिला भाइटलिनाको घरमा आइन । उनको फोहर लुगाहरू लिएर नजिकको नदीमा हरेक हप्ता धुन थालिन्। उनले भाइटलिनाको लुगाफाटाहरू धुन्दै जादाँ एक दिन अचानक विरामी परिन र डाक्टरले उनको स्वास्थको कारण पानीबाट जोगिन सुझाव दिए । अनि ती एडभेन्टिस्ट महिलाले चर्चका अरू साथीहरूलाई भाइटलिनाको लुगा धोइदिन अनुरोध गरिन्।

भाइटलिना तिनीहरूको सहयोगको निम्ति आभारी थिइन् तर उनलाई असजिलो लागिरहेको थियो। "मलाई के गरूँ के गरू भइरहेको थियो किनभने म एडभेन्टिस्ट थिइनँ र तिनीहरूले किन मेरो लुगा धोइरहेका थिए सो मैले बुझ्न सकिँन" उनले भनिन्। अनि एक दिन उनले लुगा धोइदिने महिलाहरूलाई केवल केही लुगामात्र दिइन् र अरू लुगाहरू लुकाइन् र भनिन् "आज त्यतिमात्र हो। यो हप्ता मेरो धेरै धुने लुगाहरू छैन।" ती एडभेन्टिस्ट महिलाहरूलाई उनको कुरा पत्यार लागेन र घरमा अरु लुगा छन् कि भनेर खोज्न थाले तर एउटा कुनामा लुगाको थुप्रो थुपारिराखेको तिनीहरूले भेट्टाए। तिनीहरूले त्यो पनि भेट्टाए र धोइदिए। भाइटलिनाले आफ्नो जीवनलाई सम्हाल्न सकुँ भनेर परमेश्वरसँग प्रार्थना गरिन्। केही समयपछि उनले सानो र पुरानो लुगा सिउने हाते कल पाइन् र लुगाहरू सिलाउन सिकिन्। दुवै खुट्टा नभएतापनि आफ्नो हातले मेहनत गरेर लुगा सिलाएर लुगा बेच्न थालिन्। उनको काममा फलिफाप भयो। उनका अरू पाँच जना छोराछोरीहरू भए। अनि त्यसपछि उनको श्रीमान्को मृत्यु भयो। एक दिन एक जना सेभेन्थ-डे एडभेन्टिस्ट विश्वासीले उनीसँग बाइबलको बारेमा छलफल गरिन् र उनको खानामा परिवर्तन ल्याउन अनुरोध गरिन्। तर उनलाई बाइबलप्रति चासो भएन र आफ्नो खानेकुरा बदल्न चाहिनन्। अनि सन् २०१२मा एडभेन्टिस्ट पास्टरले दुई हप्ते सुसमाचार प्रचार कार्यक्रमको आयोजना गरे। "जब मैले सुसाचारीय कार्यक्रममा भाग लिएँ तब मेरो जीवनमा परमेश्वरले अचम्मका कामहरू गर्नुभएको भनेर मैले महसुस गरे। सिलाइ मेशिन उपलब्ध गराउनुभएर पैसा कमाउन सहयोग गरेर उहाँले मेरो प्रार्थनाको जवाफ दिनुभयो। यो पनि एउटा कारण हो कि मैले सुसमाचारलाई ग्रहण गरेँ" खुशी भएर भाइटलिनाले आफ्नो कुरा भनिन्। भाइटलिनाले प्रत्येक बेलुका सुमाचारीय कार्यक्रममा भाग लिइन् र बप्तिस्मा पनि लिइन्। आफ्नो कथा बाँड्न रमाइलो मानेकी भाइटलिना जसजसले उनको कथा सुन्नु  चाहन्छन्  तिनलाई सुनाइहाल्ने उनको बानी नै भइसकेको छ। "मलाई हेर्नुहोस् त! परमेश्वरले मेरो जीवनमा कस्तो काम गरिरहनुभएको छ। परमेश्वर अचम्मको हुनुहुन्छ। तपाईँले पनि उहाँलाई विश्वास गर्न आवश्यक छ" जो मानिस उनकहाँ आउँछ उनी यो सुनाउँछिन्। उनको यस कुराकानीले सात जना मानिसहरूलाई एडभेन्टिस्ट चर्चमा समावेस हुन राजी  गराएकी थिइन्। त्यो चर्च उनी रहेको तिन किलोमिटर वा दुई माइल टाढा छ। ती सात जनालाई चर्चमा जान बस खर्च आफैले दिएकी थिइन्। ती सातै जना अहिले एडभेन्टिस्ट चर्चका सदस्यहरू भएका छन्। भाइटलिनाले उनको घर बाहिर बाइबल अध्ययन टोली पनि गठन गरिन् र उनको सक्रियतामा छ जनाले बप्तिस्मा लिए। बिस्तारै उनको सक्रियताले ४० जनाले बप्तिस्मा लिए। उनका दुई जना छोराछोरीहरूले पनि बप्तिस्मा लिए। चर्चका अगुवाहरू उनको घरको छेउछाउमा चर्च बनाउने तरखरमा जुटेका छन्। चर्चको निम्ति जग्गा किन्न पैसाको कमीले गर्दा उनले आफ्नै घरको जग्गामा अस्थायी चर्च निर्माण गर्न दिएकी छिन्। त्यो चर्च काठको थियो सो सेप्टेम्बर २०१७मा निर्माण भएको थियो। "मेरो घरको ढोकाको सामु चर्च भएकोमा मलाई धेरै खुशी लागेकै छ। त्यतिमात्र नभएर धेरै मानिसहरूले प्रभुलाई विश्वास गरेकोमा म धेरै खुशी छु" उनले बैठकको सोफामा बसेर आफ्नो हर्ष व्यक्त गरिन्।

अरूलाई येशूकहाँ ल्याउने गोप्य तरिका भनेकै अरूसँग मित्रता गाँस्नु हो उनले भनिन्। "साथी नबनाइकन कसैलाई पनि परमेश्वरमा ल्याउन गार्हो छ। म छिमेकीहरूलाई साथी बनाउँछु र चर्चमा आउन अनुरोध गर्दछु" आफ्नो गोप्य कुरा खोल्दै उनले भनिन्। उनको मन पर्ने बाइबलको पद मत्ती ६:३३ हो "पहिला परमेश्वरको राज्य र उहाँको धार्मिकता खोज र अरू सबै थोक तिमीलाई थपिनेछन्" (रूपान्तरित)।  "यस पदले मलाई धेरै हौसला प्रदान गर्छ किनभने यदि मैले मेरो जीवनमा परमेश्वरलाई पहिलो स्थान दिएँ भने मेरो सबै आवश्यकता उहाँले पूरा गरिदिनुहुन्छ" खुट्टा नभएपनि दयालु हृदय भएकी भाइटलिनाले यस कथाका लेखकलाई भनिन्।

-लेखक आन्द्र्यु मेकचेस्ने