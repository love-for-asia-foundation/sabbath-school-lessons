---
title:  थप जानकारी
date:   15/03/2019
---

"जो मानिसहरूले बाइबलका सत्यहरूलाई मगजमा सोचेर राख्छन् तिनीहरूबाहेक कसैले पनि येशू र शैतानको बीचमा हुने अन्तिम महान् द्वन्दकालको सामना गर्न सक्नेछैनन्। प्रत्येक मानिसलाई यो आत्म आलोचनात्मक प्रश्न परीक्षाको रूपमा सामना गर्नुपर्नेछ: के म मानिसको भन्दा परमेश्वरको आज्ञामा हिँड्ने? ...अन्तिम समयको समिक्षा गर्दै प्रेरित पावलले यो व्यक्त गर्दछन् "त्यो समय आउनेछ जब मानिसहरू बाइबलको स्वस्थ तथा स्वच्छ शिक्षादीक्षामा उभिन सक्नेछैनन्।" २ तिमोथी ४:३। यो समय अहिले नै आइसकेको छ। बहुसङ्ख्यक मानिसहरू बाइबलको सत्यलाई चाहना गर्दैनन्, किनभने यसले तिनीहरूको पापस्वभाव र सांसारिक हृदयलाई पोस्न दिँदैन र तिनीहरूलाई मन पर्ने कुराहरूमा फसाइराख्न शैतानले आफ्ना छलहरूले तिनीहरूलाई भरिराख्छन्। "तर यस पृथ्वीमा  परमेश्वरले एक विशेष मानिसहरूलाई खडा गर्नुहुनेछ। तिनीहरूको परिवर्तित र सुधारिएको जीवन केवल बाइबल र बाइबलको शिक्षादीक्षामामात्रै आधारित हुनेछ। अर्थात् इसाई धर्मका सबै दर्शन, बिचार, शिक्षा, सिद्धान्त आदिहरू केवल बाइबलकै स्तरमा वा बाइबलले देखाए अनुसार हुनुपर्छ। संसारमा बाइबलका ठूला विद्वानहरूले आआफ्नै सोचविचार व्यक्त गर्लान्, विज्ञानहरूले खोज अनुसुन्धान गरेर बाइबलको बारेमा विभिन्न तर्कयुक्त निष्कर्षहरू निकाल्न सक्छन्, इसाई धर्मका विभिन्न परिषद वा सम्प्रदायहरूले सबैले अपनाउने औपचारिक सिद्धान्त वा निर्णयहरू प्रस्तुत गर्नसक्छन् र ती सिद्धान्त वा निर्णयहरू एक आपसमा बाझिन सक्छन् साथै बहुमत वा सबैले मानेको वा नमानेको प्रमाणित आधारहरूमा हामीहरूको धार्मिक वा आत्मिक आस्थाको जग बसाल्नुहुन्न। कसैले केही शिक्षा, धार्मिक दर्शन र नैतिक वचनलाई मान्न हामीलाई अर्हाउँछ भने त्यसलाई स्पष्टरूपमा  "प्रभुले यस्तो भन्नुभयो"को आधारमा समर्थन गर्नुपर्छ।...मानिसहरूलाई परमेश्वरबाट अलग राख्न र उहाँको बिरुद्धमा खडा गरिरहने शैतानको छलिक्रियाकलापहरूको अन्तिम वा सर्बोच्च प्रयासमा शैतान आफै येशूको भेषमा आउनेछ। मुक्तिदाताको आगमनमा सबै आफ्ना आशाहरू पूरा हुनेछ भनेर अपेक्षा गर्दै चर्चले लामो समयसम्म दावी गरिरहेको छ। अब सबै छलहरूको सर्बोच्च स्वामी शैतान आफै येशू ख्रीष्ट हुँ भनेर सबैलाई धोखा दिन आउनेछ। जुनरुपमा यूहन्नाद्वारा प्रकाशको पुस्तकमा परमेश्वरको पुत्रको बारेमा वर्णन गरिएको छ त्यसैको नक्कल गर्दै विश्वको विभिन्न भागहरूमा आँखै तिर्मिराउने तेजस्वीमय तरिकाले सबैलाई भ्रममा पार्न शैतान देखा पर्नेछ।(शैतान नै सबैले अपेक्षा गरेको येशू हुनुहुन्छ भनेर देखाउन प्रकाश १:१३-१५मा येशूको यसरी वर्णन गरिएको नक्कल उसले गर्नेछ "१३ सामदानहरूका माझमा मानिसको पुत्रजस्तै पाउसम्मै पोशाक लाउनुभएको र छातीमा सुनौला चौडा फित्ता लाउनुभएको एक जनालाई मैले देखें। १४ उहाँका शिर र केश ऊनजस्तो सेता र हिउँजस्तै सेता, र उहाँका आँखा आगोका ज्वालाजस्तै थिए। १५ उहाँका पाउहरू आगोको भट्टीमा खारेर टल्काएका काँसाजस्ता थिए, र उहाँको सोरचाहिँ उर्लिंदो पानीहरूको आवाजजस्तै थियो")। आजसम्म कुनै मानिसले नदेखेको आश्चर्यचकित महिमा र तेजले उसलाई घेर्नेछ। सारा संसारका मानिसहरूले बिजयउल्लासको स्वर आकाशमा घन्काउनेछ: 'येशू ख्रीष्ट आउनुभयो! हामीलाई उद्धार गर्नुहुन मसीह आउनुभयो!' आफ्नो श्रद्धाभाव देखाउन उसको सामु लम्पसार पर्नेछन्...अत्यन्त करुणामयी, कोमल तथा मृदु स्वरमा सबैलाई मुग्ध गर्न येशूले जस्तै उहाँको अनुग्रही र स्वर्गीय सत्यहरू उसले उच्चारण गर्नेछ। उसले बिभिन्न मानिसहरूका विभिन्न रोगहरू निको पार्नेछ। येशूको स्वभावको नक्कल गर्दैउसले यो दावी गर्नेछ कि उसले हप्ताको सातौँ दिन साबथलाई आइतबारमा सारिएको थियो र उसले आशिष दिएको साबथलाई पवित्रमान्न सबैलाई आदेश दिनेछ। उसले ज्योति र सत्यले सुसज्जित गरि पठाएको अनेकौँ स्वर्गदूतहरूको (मानव धर्मगुरुहरू) कुरा नमानि हप्ताको सातौँ दिनमात्र पवित्र छ र त्यसलाई पालन गर्नुपर्छ भनेर जिद्दी गर्दै सिकाइरहने मानिसहरूले आफ्नो नाउँको बेइज्जत र निन्दा गरिरहेको छ भनेर घोषणा गर्नेछ। मानिसहरूलाई छल गर्ने शैतानको यो अत्यन्त बलियो र झन्डै उच्च स्तरको चाल हुनेछ।"-एलेन जी ह्वाइट, द ग्रेट कन्त्रोभर्सी, पृ. ५९५-५९५,६२४बाट रूपान्तरित।

**चिन्तनमनन**

`अ)  आरमागेड्डोनको युद्धको निम्ति तयार हुनुपर्ने सन्दर्भमा येशूले दिनुभएको आदेशलाई प्रकाश १६:१५मा यसरी लेखिएको पढ्नुहोस "“हेर, म चोरजस्तै आउनेछु। त्यो धन्य हो, जो जागा रहन्छ र आफ्नो वस्त्रको रक्षा गर्छ। नत्रता त्यो नाङ्गै हिँड्नेछ, र त्यसको नग्नता देखिनेछ।”  यस्तै खालको चेतावनी लेओडेकियाको चर्चलाई प्रकाश ३:१७ दिनुभएको पनि हेर्नुहोस "“म धनी छु, र मसित धन-सम्पत्ति छ, र मलाई केही कुराको खाँचो छैन” भनी तिमी भन्दछौ, तर तिमीलाई थाहै छैन कि तिमी दु:खी, दयनीय, दरिद्र, अन्धा र नाङ्गा छौ।" यस संसारमा रहिरहने परमेश्वरका जनहरूले युगको अन्तमा हुने आत्मिक संघर्षसँग सामना गर्न लेओडेकियाको चर्चलाई दिइएको उक्त सन्देश पनि कतिको महत्त्वपूर्ण ठान्नुपर्छ? त्यो सन्देश बस्तुगत वा अरूलाई मात्र लागु हुन्छ भनेर स्वीकार नगर्दै आफूलाई पनि कसरी लागु हुन्छ भनेर व्यक्तिगतरूपमा कसरी आत्मसात् गर्ने?`

`आ) प्रकाशको पुस्तकमा उल्लेख गरिएको सफा र सेतो पोशाको अर्थ येशूको धार्मिकता भनेर चित्रण गरिएको छ (प्रकाश ३:४,५, प्रकाश १९:७-९)। युगको अन्तमा शैतानको अनेकौँ छलहरूको अन्तिम आत्मिक, भौतिक र मानसिक लडाईँको सामना गर्न केवल येशूको धार्मिक पोशाक लगाउनेहरूमात्र सामर्थ्यवान हुनेछन् भनेर किटान गरिएको छ। थुमारूपी येशूको रगतमा कसैले आफ्नो पोशाक सेतो र सफा गरेर कसरी धुन सक्दछ ("९ यसपछि कुनै मानिसले गन्न नसक्ने एउटा ठूलो भीड, जो हरेक जाति, सबै कुलहरू, मानिसहरू र भाषा बोल्नेबाट थियो, सेता पोशाक पहिरेर हातमा खजूरका हाँगा लिई सिंहासन र थुमाको सामुन्ने उभिरहेको मैले देखें। १० तिनीहरू उच्च सोरले कराए: “सिंहासनमा विराजमान हुनुहुने हाम्रा परमेश्वर र थुमामा मुक्ति छ।” ११ अनि सिंहासन, धर्म-गुरुहरू र चार जीवित प्राणीहरूका वरिपरि सबै स्वर्गदूतहरू उभिए, र तिनीहरू सिंहासनको सामुन्ने घोप्टो परी यसो भन्दै परमेश्वरलाई दण्डवत् गरे। १२ “आमेन! हाम्रा परमेश्वरलाई प्रशंसा, महिमा, बुद्धि, धन्यवाद, सम्मान, शक्ति र सामर्थ्य सदासर्वदा होस्। आमेन!” १३ धर्म-गुरुहरूमध्ये एउटाले मलाई सोधे, “यी सेता पोशाक लाउनेहरू को हुन्, र कहाँबाट आएका हुन्?” १४ अनि मैले तिनलाई भने, “हजूर, तपाईं नै जान्नुहुन्छ।” तिनले मलाई भने, “यिनीहरू ती नै हुन्, जुनहरू महासङ्कष्टबाट आएका हुन्, र तिनीहरूले आफ्ना-आफ्ना पोशाकहरू थुमाको रगतमा धोएर सेता बनाएका छन्।" प्रकाश ७:९-१४)?`