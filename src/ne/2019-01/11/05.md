---
title:  शैतानको अन्तिम ठूलो धोखा
date:   13/03/2019
---

 
युफ्रेटिस नदी सुकाउनुको अर्थ पूर्वका राजाहरूको निम्ति बाटो तयार पार्नु हो भनेर प्रकाश १६:१२ले हामीलाई बताउँदछ। पूर्वका राजाहरू भनेको उत्तरमा रहेको बेबिलोनका राजा साइरस (कोरेश) र उनका फौजहरू पूर्वबाट हमला गर्न आउनु हो भनेर पुरानो करारले बताउँछ (यशैया ४१:२५ "“मैले कसैलाई उत्तर दिशादेखि उक्साएको छु, र तिनी आउँछन्। सूर्य उदय हुने दिशाबाट आएर तिनले मेरो नाउँ लिन्छन्। तिनले हिलोलाई कुल्चेझैँ शासकहरूलाई कुल्चनेछन्, कुमालेले माटो कुल्चेझैँ")। बेबिलोनमा आक्रमण गरेर जितेकै कारणले परमेश्वरका जनहरू आफ्नो देशमा जान सम्भव हुन गएको थियो ("२७ जसले गहिरा पानीलाई भन्छ, ‘सुकिजा, म तेरा खोलाहरूलाई सुकाउनेछु,’ २८ जसले कोरेसका बारेमा भन्छ, ‘त्यो मेरो गोठाला हो, र मेरो सबै इच्छा त्यसले पूरा गर्नेछ। यरूशलेमको बारेमा त्यसले यसो भन्नेछ, “त्यो फेरि बनाइओस्,” र मन्दिरको बारेमा चाहिँ, “यसको जग बसालिओस्’' यशैया ४४:२७-२८)। इतिहासमा पूर्वतिरबाट आएर साइरस वा कोरेश राजा र उनको फौजले बेबिलोनमाथि नदी सुख्खा गरेर बिजय प्राप्त गरेको वास्तविकता थियो भने त्यसले भविष्यवाणीको अर्थ पनि लगाएको छ। जसरी पूर्वतिरबाट राजाहरूले आएर युफ्रेटिस नदी सुकाएर बेबिलोनलाई कब्जा गरेर परमेश्वरका जनहरूलाई उद्धार गरिएकोथियो त्यसरी नै युगको अन्तमा रहने परमेश्वरका जनहरूलाई पनि पूर्वतिरबाटनै आएर उद्धार गरिनेछ।

प्रकाश १६:१२मा लेखिएको पूर्वका राजाहरू भनेको येशू र उहाँका फौजा स्वर्गका स्वर्गदूतहरू हुन्। येशूको दोस्रो आगमनमा उहाँ आफ्ना स्वर्गदूतहरूको फौजसाथ सफा, सेतो र मलमलको वस्त्र पहिरेर आउनुहुनेछ ("स्वर्गका सेनाहरू सेता र स्वच्छ मलमलका वस्त्र पहिरिई सेता घोडाहरूमा चड़ेर उहाँको पछिपछि लागे" प्रकाश १९:१४)। त्यसको अर्थ स्वर्गदूतका पापरहित वस्त्र छन् ("स्वच्छ र उज्ज्वल वस्त्र धारण गरेका र छातीमा सुनौलो फित्ता बाँधेका सात स्वर्गदूतहरू सात विपत्ति लिएर मन्दिरबाट बाहिर निस्के"  प्रकाश १५:६)। स्वर्गका फौजहरूको साथमा येशू आकाशबाट ओर्ल्हिनु भएर परमेश्वरका जनहरूलाई दमन गर्ने शैतानका फौजहरूमाथि बिजय प्राप्त गर्नुहुनेछ भनेर प्रकाश १७:१४ले यसरी बताउँछ "तिनीहरूले थुमाको विरुद्धमा युद्ध गर्नेछन्, र थुमाले तिनीहरूलाई जित्नुहुनेछ, किनकि उहाँ प्रभुहरूका प्रभु र राजाहरूका राजा हुनुहुन्छ। उहाँको साथमा हुनेहरूचाहिँ बोलाइएका, चुनिएका र विश्वासयोग्य हुन्।” (यही सन्दर्भमा येशूले यसरी व्यक्त गर्नुभएको छ "३० तब मानिसको पुत्रको चिन्ह आकाशमा देखा पर्नेछ, र पृथ्वीका सब जातिहरू विलाप गर्नेछन्, र तिनीहरूले मानिसको पुत्रलाई आकाशका बादलहरूमा शक्ति र ठूलो महिमासाथ आइरहेको देख्नेछन्। ३१ उसले आफ्ना स्वर्गदूतहरूलाई तुरहीको ठूलो आवाजको साथ पठाउनेछ, र तिनीहरूले आकाशको एक छेउदेखि अर्को छेउसम्म चारै दिशाबाट उसका चुनिएकाहरूलाई भेला गर्नेछन्" मत्ती २४:३०-३१)। येशू ख्रीष्ट र उहाँका जनहरूको बिरुद्धमा शैतान अन्तिम युद्ध छेड्न अग्रसर भइरहेको बेलाले येशूको दोस्रो आगमनमालाई निम्त्याउनेछ। त्यसबेला प्रभु येशू र परमेश्वरका जनहरूको खिलाफमा ठूलो युद्ध हुनेछ। त्यस युध्दलाई आर-मागेड्डोनको महायुद्ध भनिन्छ।

`आर-मागेड्डोनको महायुद्धको तयारीको निम्ति तिन अपवित्र वा दुष्ट आत्माहरू आउनेछन् भनेर प्रकाश १६:१३,१४ले यसरी बताउँछ: "१३ तब मैले अजिङ्गरको मुखबाट, त्यस पशुको मुखबाट र झूटो अगमवक्ताको मुखबाट भ्यागुताहरूजस्ता तीन वटा घृणित आत्माहरू निस्किरहेका देखें। १४ तिनीहरू चमत्कार देखाउने दुष्टात्माहरू हुन्। तिनीहरू समस्त संसारका राजाहरूकहाँ जाँदछन्, र सर्वशक्तिमान् परमेश्वरको महान् दिनमा युद्ध गर्नलाई तिनीहरूलाई भेला गर्छन्।" शैतानबाट निस्किने ती दुष्ट आत्माहरू प्रकाश १४मा उल्लेख गरिएका तिन स्वर्गदूतहरूको नक्कली वा खोटो कसरी हुनसक्छ? हेर्नुहोस् "पवित्र आत्मा प्रष्टै भन्नुहुन्छ, कि पछि आउने समयमा छली आत्मा र भूतप्रेतका सिद्धान्ततिर मन लाएर कोही विश्वासबाट तर्किजानेछन्" १ तिमोथी ४:१)। `

मानिसहरूले पाएको पश्चाताप गर्ने अवसरको ढोका बन्दहुनेछ भनेर युगको अन्तमा हुने विभिन्न अन्तिम घट्नाहरूले देखाउँछ। जब पश्चातापको ढोका बन्द हुन्छ तब यस संसारमा जन्मेका प्रत्येक मानवप्राणीले आर्मगेड्नको महायुद्धमा दुई पक्षहरूको बीचमा आफू कसको पक्षमा उभिने भनेर निर्णय गरिसकेको हुन्छ। यो आत्मिक युद्ध हुनु अगाडि तिन राक्षसी वा दुष्ट आत्माहरू भ्यागुताको रूपमा निस्केको यूहन्नाले देख्दछन्। शैतानले मानिसहरूलाई सनातन सृष्टिकर्ता सत परमेश्वरलाई विश्वास नगरोस् भनेर दुष्ट र झुटो तथा छलि आत्माहरू पठाएर परमेश्वरको जनहरूको खिलाफमा अन्तिम अस्त्र प्रयोग गर्नेछ।

वास्तविक अर्थमा ती तिन भ्यागुताका वा दुष्ट छली आत्माहरू कुन् हुन् त? तिनीहरू अजिङ्गर रूपी शैतान जो मूर्तिपूजा र धर्मको नाउँमा तन्त्रमन्त्र तथा अलौकिक आदि गर्ने शक्ति, समुद्रबाट निस्किएका पशु वा परमेश्वरको वचनमा परम्पराहरू घुसाएर त्यसलाई ओझेलमा पार्ने रोमन क्याथोलिक चर्च र झुटा अगमवक्ता वा धर्मगुरुहरू जो एक फेरा सुधारवादी वा प्रोटेस्टेन्ट भएर नाउँ कमाएका इसाईहरू तर परमेश्वरको वचनबाट पतित भएका देखावटी इसाईहरू हुन्। तिनीहरू शैतानको आदेशमा र उसको नेतृत्वमा एक हुनेछन् (हेर्नुहोस् "११ अनि पृथ्वीबाट निस्किरहेको अर्को एउटा पशु मैले देखें। त्यसको पनि थुमाका जस्तै दुई वटा सिङ थिए, र अजिङ्गरजस्तै त्यो बोल्दथ्यो। १२ त्यसले पहिलो पशुको उपस्थितिमा त्यही पशुको सारा अधिकार चलाउँदथ्यो, र पृथ्वी र त्यसका सम्पूर्ण बासिन्दाहरूलाई पहिलो पशुको पूजा गर्न लाउँथ्यो, जसको घातक चोट निको भएको थियो" प्रकाश १३:११-१२)। थुमा जस्तो देखिने पशुलाई अनेकौँ अलौकिक र अचम्म कामहरू गर्न शैतानले शक्तिसम्पन्न गराउनेछ (हेर्नुहोस् "१३ मानिसका आँखाको अगि आकाशबाट पृथ्वीमा आगो झार्नेजस्ता ठूला-ठूला चिन्हहरू पनि त्यसले गर्यो। १४ पहिलो पशुको उपस्थितिमा जुन चमत्कार देखाउने शक्ति त्यसलाई दिइएको थियो, त्यहीद्वारा त्यसले पृथ्वीका बासिन्दाहरूलाई बहकायो। तरवारको चोट खाएर पनि जीवित भएको त्यस पहिलो पशुको सम्मानमा एउटा मूर्ति बनाउने हुकुम त्यसले तिनीहरूलाई दियो। १५ त्यस पहिलो पशुको मूर्तिमा सास हालिदिने अनुमति त्यसलाई दिइयो, यस हेतुले कि पशुको त्यो मूर्ति बोल्न सकोस्, र त्यस पशुको मूर्तिलाई नपुज्नेहरू मारिऊन्। १६ अनि त्यसले साना र ठूला, धनी र गरीब, फुक्का र कमारा सबैलाई तिनीहरूका दाहिने हात वा निधारमा छाप लगाउन लायो। १७ त्यो छाप नभईकन कसैले पनि किनमेल गर्न नपाउने भयो। त्यो छापचाहिँ त्यस पशुको नाउँ वा त्यसका नाउँको संख्या हो। १८ बुद्धिमत्ता यसैमा छ: जसको समझ छ, त्यसले त्यस पशुको संख्या जोडोस्, किनकि त्यो कुनै मानिसको संख्या हो, र यो संख्याचाहिँ छ सय छयसट्ठी हो" प्रकाश १३:१३-१८)। ती विभिन्न आत्मिक शक्ति वा अचम्मका कामहरू संसारका मानिसहरूले सत्य परमेश्वरतिर ध्यान नदिउन भनेर शैतानले प्रयोग गर्ने अन्तिम रणनीति हुन्।

परमेश्वर र उहाँका सत्य वचन वा बाइबलप्रति अत्यन्त घृणा जगाएर अन्धा हुन पुगेका विश्वका नेताहरू शैतानका झुठमुठलाई विश्वास गर्न तयार हुनेछन्। शैतानले धर्म, आत्मज्ञान, विश्वशान्तिको वस्त्र लगाउँछ जुन सबै मानिसहरू ती कुराहरूबाट मुग्ध हुन्छन् (यस बारेमा पावलले यसरी आफ्नो स्पष्ट ज्ञान प्रकट गर्दछन् "९ शैतानको कामकाजबमोजिम पापको मानिस सारा शक्ति र छलपूर्ण चिन्हहरू र चमत्कारसहित, १० र नाश हुनेहरूलाई छलमा पार्ने समस्त दुष्टतासहित आउनेछ, किनकि तिनीहरूले सत्यलाई प्रेम गर्न र त्यस अनुसार बाँच्न इन्कार गरे। ११ यसैकारण तिनीहरूले झूटा कुरामा विश्वास गरून् भनेर परमेश्वरले तिनीहरूमाथि एक शक्तिशाली भ्रम पठाउनुहुन्छ, १२ ताकि सत्यमाथि विश्वास नगर्ने, तर अधार्मिकतामा आनन्द मनाउने सबै जना दोषी ठहरिऊन्" २ थेसलोनिकी २:९-१२)। अन्तमा आएर परमेश्वरका बिरुद्धमा लाग्नेहरू एकजुट हुनेछन् र त्यसले संसारको अन्तमा संसारलाई अन्तिम युद्धमा होमिदिनेछ।