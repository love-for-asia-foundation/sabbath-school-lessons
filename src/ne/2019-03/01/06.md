---
title:  मानव परिवारको सञ्जाल
date:   04/07/2019
---

पाप भित्रिएपछि यो रमणीय संसार धुजा धुजा हुन धेरै समय लागेन। रिसइबि, खराबी सोच्ने प्रवृत्ति, आफ्नो भाऊ खोज्ने महत्वाकाँक्षाले गर्दा प्रथम दाजुभाइमानै हत्याको अपराध घस्रियो। अनजान हाबेललाई क्रुद्ध कैयनले छल गरेर हत्या गर्यो। हाबेलले परमेश्वरको आराधनाको निम्ति ल्याएको थुमाको बलिलाई परमेश्वरले आगो पठाएर भष्म पार्नुभएको  थियो तर कैयनले ल्याएको फललाई भष्म पार्नुभएको थिएन। परमेश्वरप्रतिको रिस आफ्नो भाइलाई पोखाएर उसको निर्मम हत्या कैयनले गरेको थियो। कैयनले भाइलाई मारेर लुकाएको हुनुपर्छ। जब परमेश्वरले कैयनलाई "तिम्रो भाइ खोइ" भनेर मात्र सोध्नुभएको थियो। तर त्यसको जवाफमा कैयनले आफ्नो रिस पोखाएर परमेश्वरलाई भन्यो "के म मेरो भाइको रखवाली हुँ र?" (उत्पत्ति ४:९)। परमेश्वरको प्रश्नमा यो आभास् दिइएको थियो, "एकदम हो, तिमी तिम्रो भाइलाई रखवाली गर्ने र हित खोज्ने तिम्रो जिम्मा हो।"

`हितोपदेश २२:२मा अत्यन्तै सरल वचन लेखिएको छ। त्यसको अर्थ मानव समाजको निम्ति के हुनसक्छ? हामी जो भएतापनि अरू मानिससँग हाम्रो सम्बन्ध कुन किसिमले चल्नुपर्छ भनेर त्यस वचनमा व्यक्त गरिएको छ? हेर्नुहोस्: "धनी र गरीब यस कुरामा समान छन्, कि सबैलाई बनाउने परमप्रभु नै हुनुहुन्छ।"`

हामीहरूको दैनिक जीवनमा अनेकौँ मानिसहरूसँग भेटघाट हुन्छ। तिनीहरू सबै परमेश्वरका सृष्टि हुन्। तिनीहरू परमेश्वरकै स्वरुपमा बनिएका हुन्। परमेश्वरको सृष्टिको सञ्जालमा हामी सबै जना एक आपसमा सम्बन्ध राखेर  चलोस् भन्ने परमेश्वरको चाहना हो। पापले गर्दा जतिसुकै टुक्रिएतापनि, मानव जीवनको चरित्र वा स्वभाव जतिसुकै तलमाथि भएतापनि प्रत्येक मानिस परमेश्वरको सृष्टि हुन् जो सम्माननीय छन् भनेर हामीले बुझ्नु आवश्यक छ।  "हामी सबै जना सँगसँगै मानव सयन्त्रमा बुनिएका हौँ। यस बृहत मानव बन्धुत्वको कुनै भागमा खसेको पाप वा दुष्टता हामी सबै मानव प्राणीमा आएको बिपत्ती हो।"-एलेन जी ह्वाइट, द मिनिस्त्री अभ हिलिङ्ग, पृ. ३४५बाट रूपान्तरित। हामीलाई मन परेपनि नपरेपनि हामी मानव प्राणी साझा बन्धनमा बाँधिएको कारण परमेश्वरले हामीलाई उहाँप्रति र एक आपसप्रति जिम्मेवी सुम्पिनुभएको छ (यस मामिलामा येशूले भन्नुहुन्छ "३५ तिनीहरूमध्ये एक जना व्यवस्थाका अध्यापकले उहाँको परीक्षा गर्ने विचारले उहाँलाई सोधे, ३६ “गुरुज्यू, व्यवस्थामा महान् आज्ञा कुन हो?”  ३७ उहाँले तिनलाई भन्नुभयो, “तिमीले परमप्रभु आफ्ना परमेश्वरलाई आफ्नो सारा हृदयले, र आफ्नो सारा प्राणले, र आफ्नो सारा समझले प्रेम गर्नू। ३८ महान् र प्रथम आज्ञा यही हो। ३९ दोस्रो पनि त्यस्तै छ, तिमीले आफ्नो छिमेकीलाई आफैलाई जस्तै प्रेम गर्नू। ४० सारा व्यवस्था र अगमवक्ताहरूका शिक्षाको आधार नै यी दुई आज्ञाहरू हुन्।”  मत्ती २२:३५-४०)।

परमेश्वर हाम्रो सृष्टिकर्ता हुनुहुन्छ भनेर बाइबलमा बारम्बार दोहोर्याइएको छ। हप्ताको सातौँ दिन साबथलाई सम्झिनुपर्ने कारण पनि उहाँ सृष्टिकर्ता हुनुहुन्छ भनेर प्रमाणित भएर बसुन् भनेर हो (प्रस्थान २०:११)। युगको अन्त्यमा पनि आकाश र पृथ्वी सृष्टि गर्ने परमेश्वरको आराधना गर्नुपर्छ भनेर आह्वान गरिएको छ (प्रकाश १४:७)। अरू मानिसको हित खोज्नु र विभिन्न परिस्थितिको कारण हामीभन्दा कमजोरप्रति संवेदनशील भएर सहयोग गर्न कम्मर कस्नु पर्ने मुल कारण पनि परमेश्वर हामी सबैको सृष्टिकर्ता हुनुभएकोले हो।

हामी सबै जना परमेश्वरबाट नै साझा सृष्टि भएर आएको  हुनाले हामी एक आपसमा बाँधिएर जोडिएका छौँ। हितोपदेश १४:३१ले यो स्पष्ट पार्दछ "गरीबलाई थिचोमिचो गर्नेले तिनीहरूका सृष्टिकर्ताप्रति अवहेलना देखाउँछ, तर दरिद्रलाई दया देखाउनेले परमेश्वरको आदर गरेको हुन्छ।" यदि हामीले सबै जना परमेश्वरका सृष्टि हौँ र उहाँको अगाडि हामी बराबर छौँ भनेर दावी गर्यौँ भने कसैलाई गरिब, विपन्न जाति आदि भनेर हेप्ने अधिकार हामीलाई दिइएको छैन। मानिसहरू यउटै सञ्जालमा छन् भनेर स्पष्टरूपमा देखाउने यो भन्दा अरू के होला?

परमेश्वर हाम्रो सृष्टिकर्ता हुनुभएकोले हाम्रो सबै जीवन उहाँलाई सुम्पिऔँ, हाम्रो आराधना उहाँलाई होस्,  हामीले अरूको सेवा गरेको र अरूको हित खोजेको भनेर उहाँले हामीबाट माग गर्नुभएको छ। कतिपय समयमा कठिन होला, असुविधा होला र दिक्क लाग्दो पनि होला, तैपनि हामीले हाम्रो भाइको रखवाली गरेको परमेश्वरले अपेक्षा गर्नुभएको छ।

`परमेश्वर सृष्टिकर्ता हुनहुन्छ भन्ने विषय बाइबलमा किन बारम्बार उल्लेख गरेको होला?  यो विषय किन अति महत्त्वपूर्ण छ र हामीले अरूलाई गर्ने व्यवहारमा त्यस बिषयलाई किन आत्मसात् गर्नु जरुरी छ?`