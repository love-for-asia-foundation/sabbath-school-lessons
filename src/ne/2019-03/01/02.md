---
title:  परमेश्वरले सृष्टि गर्नुभएको सृष्टिको झलक
date:   30/06/2019
---

यस संसार र यसमा भएका यावत जीवन, हाम्रो आफ्नै जीवन र त्यस जीवनसँग सम्बधित सबै थोकहरू, हामीहरूका वरिपरि रहेका प्रत्येकको जीवन र एक आपसमा हामी कसरी अन्तरक्रिया गर्छौँ, जीवन आफै र हामी कसरी उत्तम तरिकाले जिउँछौँ-यी सबै परमेश्वरबाट नै सुरू हुन्छ। यस सन्दर्भमा प्रेरित पावलले यसरी व्याख्या गर्दछन्:  "उहाँमा नै हामी रहन्छौँ र चल्दछौँ। हाम्रो जीवनको अस्तित्व उहाँमा नै छ" (प्रेरित १७:२८ रूपान्तरित।

बाइबलको कथा यहाँ यसरी सुरू हुन्छ: "सुरूमा परमेश्वरले आकाश र पृथ्वी सृष्टि गर्नुभयो" (उत्पत्ति १:१ रूपान्तरित)। उहाँले बोलेको भरमा नै आकाश र पृथ्वीको अस्तित्व देखा पर्यो भन्ने कुरालाई औल्याउँदा उहाँको शक्ति र जुन प्रक्रिया अपनाउनुभयो त्यसको हामी कल्पना पनि गर्न सक्दैनौँ। त्यो हाम्रो सोचभन्दा अपार छ। यद्यपि, परमेश्वरले कहीँ टाढा रहेर आकाश र पृथ्वी सृष्टि गर्नुभएको थिएन। उहाँ व्यक्तिगतरूपमा नै संलग्न भएर सृष्टिको काम सम्पन्न गर्नुभएको थियो। विशेष गरेर उहाँले मानव प्राणीलाई सृष्टि गर्नुहुँदा आफ्नै हातले उसलाई रच्नुभएको थियो ("तब परमप्रभु परमेश्वरले भूमिको माटोबाट मानिस बनाउनुभयो, र तिनको नाकमा जीवनको सास फुकिदिनुभयो, र मानिस जीवित प्राणी भए।" उत्पत्ति २:७)।

`उत्पत्ति १:२६-३१मा वर्णन गरिएको प्रथम मानव प्राणीको सृष्टिको बारेमा पढ्नुहोस्। यस विवरणमा परमेश्वरको बारेमा के महत्त्वपूर्ण कुराहरूको बारेमा हामीलाई बताउँछ? जन्तु जनावरहरूको सृष्टि र मानव प्राणीको सृष्टिको प्रक्रियामा के भिन्नता छ जसले गर्दा मानिसहरू के हुन् भनेर बताउँछ? हेर्नुहोस् "२६ फेरि परमेश्वरले भन्नुभयो, “मानिसलाई आफ्नै स्वरूपमा, हाम्रै प्रतिरूपमा बनाऔं। तिनीहरूले समुद्रका माछाहरू, आकाशका पन्क्षीहरू, पालिने पशुहरू र जमिनमा चलहल गर्ने सबै जन्तुहरूमाथि अधिकार गरून्।” २७ यसैकारण परमेश्वरले मानिसलाई आफ्नै स्वरूपमा सृष्टि गर्नुभयो। परमेश्वरकै प्रतिरूपमा उहाँले तिनलाई सृष्टि गर्नुभयो। नर र नारी नै गरी उहाँले तिनीहरूलाई सृष्टि गर्नुभयो। २८ परमेश्वरले तिनीहरूलाई आशिष् दिनुभयो, र तिनीहरूलाई भन्नुभयो, “फल्दै-फुल्दै, वृद्धि हुँदै, पृथ्वीमा भरिँदै र त्यसलाई आफ्नो वशमा पार्दैजाओ। समुद्रका माछाहरू, आकाशका पन्क्षीहरू तथा पृथ्वीका सबै जीवित प्राणीहरूमाथि अधिकार गर।” २९ तब परमेश्वरले भन्नुभयो, “हेर, म तिमीहरूलाई पृथ्वीका सबै बीउ उमार्ने बोटहरू र फलमा नै बीउ हुने सबै फलका रूखहरू दिन्छु। ती तिमीहरूलाई आहाराको निम्ति हुनेछन्। ३० र पृथ्वीको हरेक पशु, आकाशको हरेक पन्क्षी र जमिनमा चलहल गर्ने हरेक जन्तु– हरेक प्राणी जसमा जीवन छ– तिनीहरूका आहाराको निम्ति म हरिया वनस्पति दिन्छु।” तब त्यस्तै भयो। ३१ आफूले बनाउनुभएको हरेक कुरा परमेश्वरले हेर्नुभयो। र त्यो साह्रै राम्रो थियो। साँझ पर्यो र बिहान भयो– छैटौँ दिन।"`

प्रकृतिसँग समय बिताएर र उहाँको सृष्टिलाई हेरेर तिनीहरूमा हामीले सृष्टिकर्ता परमेश्वरको चरित्रको झलक हेर्नसक्छौँ भनेर प्रायजसोले चर्चा गर्दछन्। संसारको सृष्टि परमेश्वरले कसरी गर्नुभयो भनेर त्यसको खोजिनीति गरियो भने त्यसमा परमेश्वरकै बारेमा केही न केही ज्ञान प्राप्त गर्न सक्दछौँ। यदि  परमेश्वरनै व्यवस्थित ढङ्ग वा नियमित वा क्रमबद्ध पद्धतिमा चल्ने सृष्टिकर्ता हुनुहुन्छ भने त्यो गुण उहाँको सृष्टिमा पाउने अपेक्षा हामीले गर्नुपर्छ। अर्थात् यदि परमेश्वर सृजनात्मक हुनुहुन्छ भने उहाँले सृष्टि गर्नुभएको संसारमा अनेकौँ अचम्म लाग्दो सृजनात्मक कामका उदाहरणहरू पाउँदा हामीले अचम्म मान्नु हुँदैन।

त्यही तरिकाले परमेश्वर सम्बन्ध राखेर चल्नुहुने  हुनुहुन्छ भनेर हामी विश्वास गर्दछौँ। त्यसकारण, परमेश्वरले मिलाएर राख्नुभएको संसारमा एक आपसमा हुने सम्बन्ध उहाँको सृष्टिको मूल तत्व भएको हामी पाउँछौँ। जे जे तत्वहरू उहाँले यस संसारमा सृष्टि गर्नुभयो ती ती तत्वहरू बाँकी सृष्टिसँग सरोकार हुने गरि सृष्टि गर्नुभएको थियो। एक आपससँग मिलेर तालमेल गरेर चलोस् भनेर उहाँले पशुहरूको सृष्टि गर्नुभएको थियो। मानिसहरू पनि एक आपससँग, बाँकी सृष्टिसँग र आफूसँग सम्बन्ध गाँसेर चलोस् भनेर परमेश्वरले सृष्टि गर्नुभएको थियो।

हुन त परमेश्वरको बारेमा हामीहरूको आत्मज्ञान धेरै कारणहरूले गर्दा सिमित छ, तैपनि उहाँको चरित्रको बारेमा हामीलाई जे थाहा छ त्यसको भरमा यो संसार कस्तो हुनुपर्दो रहेछ भनेर अनुमान गर्न सक्छौँ।

`पापको कारणले क्षतिबिक्षत भएतापनि केही हदसम्म यस पृथ्वीको बारेमा तपाईँको ज्ञान के छ जसले परमेश्वरको चरित्रलाई प्रतिबिम्बित गर्दछ?`