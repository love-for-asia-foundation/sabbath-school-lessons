---
title:  पूर्ण वा सद्दे पृथ्वी
date:   01/07/2019
---

अदनको बगैँचामा फर्कन पाए हुन्थ्यो भनेर चाहना गर्न सजिलो छ। परमेश्वरले सृष्टि गर्नुभएको आदम र हव्वाको घर अदनको बगैँचाको बारेमा दिएको छोटो जानकारीमा जे छ त्यसले गर्दा हामी त्यहाँ फर्कन पाए हुन्थ्यो भनेर हाम्रो हृदयमा पनि खसखस भइरहेको हुनसक्छ। त्यस बेलाको संसार कसरी चलेको थियो भनेर हामी धेरै बुझ्दैनौँ, तै पनि त्यस बेलाको अनुभव गर्न पाए हुन्थ्यो भनेर हामी बेलाबेलामा महसुस गर्दछौँ।

जब भर्खर पृथ्वीको सृष्टि भएको थियो त्यसबेला सबै कुरो परिपूर्ण र संतोषमय थियो भनेर परमेश्वरले पनि अनुभव गर्नुभएको थियो: "आफूले बनाउनु भएको सबै थोक परमेश्वरले हेर्नुभयो। त्यो अत्यन्तै असल भएको उहाँले देख्नुभएको थियो" (उत्पत्ति १:३१ रूपान्तरित)। परमेश्वरले सृष्टि गर्नु भएको संरचना अत्यन्तै सुन्दर र काम लाग्दो थियो। व्यवहारिकरूपमा हेर्दा यो पृथ्वीको बनावट अत्यन्तै सुन्दर र रमाइलो थियो। त्यहाँको जीवन  अनेकौँ रङ्गिचङ्गि र रोमाञ्चमय थियो। त्यसको साथै जीवनमा चाहिने सबै आवश्यक थोकहरू फस्टाउने वातावरणले  त्यस पृथ्वी भरिएको थियो। त्यसैकारण आफूले सृष्टि गर्नुभएको संसार कस्तो सुन्दर थियो भनेर परमेश्वरले बारम्बार सराहना गर्नुभएको थियो।

`उत्पत्ति १ पढ्नुहोस्। विशेष गरेर पद ४,१०,१२,१८, २०, २५ र ३१ पढ्नुहोस्। त्यसमा  आफूले सृष्टि गर्नुभएको पृथ्वी "कस्तो असल र सुन्दर थियो" भनेर उहाँले दोहोर्याएर व्यक्त गर्नुको अर्थ तपाईँलाई कस्तो लाग्छ? हेर्नुहोस्: "१ आदिमा परमेश्वरले आकाश र पृथ्वी सृष्टि गर्नुभयो। २ पृथ्वी आकारविनाको र शून्य थियो। अथाह समुद्रमाथि अन्धकार थियो, र परमेश्वरका आत्मा पानीमाथि परिभ्रमण गर्दैरहनुहुन्थ्यो। ३ अनि परमेश्वरले भन्नुभयो, “उज्यालो होस्।” तब उज्यालो भयो। ४ अनि परमेश्वरले उज्यालोलाई हेर्नुभयो, त्यो असल थियो। उहाँले उज्यालो र अँध्यारोलाई अलग-अलग गर्नुभयो। ५ परमेश्वरले उज्यालोलाई “दिन” र अँध्यारोलाई “रात” भन्नुभयो। साँझ पर्यो र बिहान भयो– पहिलो दिन। ६ अनि परमेश्वरले भन्नुभयो, “पानीका बीचमा एक क्षेत्र होस्, र त्यसले पानीलाई दुई भाग गरोस्।” ७ परमेश्वरले सो बनाएर क्षेत्रमुनिको र माथिको पानीलाई अलग-अलग गर्नुभयो। तब त्यस्तै भइहाल्यो। ८ परमेश्वरले यस अन्तरिक्षलाई आकाश भन्नुभयो। साँझ पर्यो र बिहान भयो– दोस्रो दिन। ९ अनि परमेश्वरले भन्नुभयो, “आकाशमुनि भएको पानी एक ठाउँमा जम्मा होस् र ओबानो भूमि देखा परोस्।” तब त्यस्तै भइहाल्यो। १० परमेश्वरले ओबानो भूमिलाई “पृथ्वी” भन्नुभयो, र जम्मा भएको पानीलाई “समुद्र” भन्नुभयो। अनि परमेश्वरले हेर्नुभयो, त्यो असल थियो। ११ तब परमेश्वरले भन्नुभयो, “भूमिले वनस्पति, बीउ हुने बोट-बिरुवाहरू र आफ्नो-आफ्नो किसिमको बीउ हुने फल फल्ने वृक्षहरू पृथ्वीमा उमारोस्।” तब त्यस्तै भइहाल्यो। १२ भूमिले वनस्पति, बीउ हुने बोटहरू र आफ्नो-आफ्नो किसिमको बीउ हुने फल फल्ने वृक्षहरू उमार्यो। अनि परमेश्वरले हेर्नुभयो, त्यो असल थियो। १३ साँझ पर्यो र बिहान भयो- तेस्रो दिन। १४ अनि परमेश्वरले भन्नुभयो, “अन्तरिक्षमा दिन र रात छुट्ट्याउनलाई ज्योतिहरू होऊन्। तिनीहरूले ऋतुहरू, दिनहरू र वर्षहरू छुट्ट्याउन चिन्हको रूपमा काम गरून्। १५ र पृथ्वीमा प्रकाश दिनलाई अन्तरिक्षमा ती ज्योतिहरू होऊन्।” तब त्यस्तै भइहाल्यो। १६ अनि परमेश्वरले दुई विशाल ज्योतिहरू बनाउनुभयो– ठूलो ज्योति दिनमाथि प्रभुत्व गर्न, र सानो ज्योति रातमाथि प्रभुत्व गर्न। उहाँले ताराहरू पनि बनाउनुभयो। १७ अनि परमेश्वरले पृथ्वीमा प्रकाश दिनलाई, १८ दिन र रातमाथि प्रभुत्व गर्न अनि उज्यालो र अँध्यारोलाई अलग-अलग गर्नलाई ती आकाशमा राख्नुभयो। र परमेश्वरले हेर्नुभयो, त्यो असल थियो। १९ साँझ पर्यो र बिहान भयो– चौथो दिन।  २० अनि परमेश्वरले भन्नुभयो, “पानी जीवित जन्तुहरूले प्रशस्त गरी भरिऊन्। र पन्क्षीहरूचाहिँ पृथ्वीमाथि अन्तरिक्षमा उडून्।” २१ यसैले समुद्रका विशाल जलजन्तुहरू, पानीहरूमा भरिएका चलहल गर्ने किसिम-किसिमका सबै जीवित प्राणीहरू र जात-जातका पखेटा भएका सबै पन्क्षीहरू परमेश्वरले सृष्टि गर्नुभयो। र परमेश्वरले हेर्नुभयो, त्यो असल थियो। २२ अनि परमेश्वरले तिनीहरूलाई यसो भनेर आशिष् दिनुभयो, “फल्दै-फुल्दै, वृद्धि हुँदै र समुद्रमा भरिँदैजाओ। र पन्क्षीहरूको पनि पृथ्वीमा वृद्धि हुँदैजाओस्।” २३ अनि साँझ पर्यो र बिहान भयो– पाँचौँ दिन। २४ अनि परमेश्वरले भन्नुभयो, “पृथ्वीले जात-जातका जीवित प्राणीहरू, अर्थात् जात-जातका पालिने पशुहरू, घस्रने जन्तुहरू र जात-जातका वन-पशुहरू उत्पन्न गरोस्। तब त्यस्तै भयो। २५ परमेश्वरले पृथ्वीका जात-जातका वन-पशुहरू, जात-जातका पालिने पशुहरू र जमिनमा घस्रने जात-जातका जन्तुहरू बनाउनुभयो। र परमेश्वरले हेर्नुभयो, त्यो असल थियो। २६ फेरि परमेश्वरले भन्नुभयो, “मानिसलाई आफ्नै स्वरूपमा, हाम्रै प्रतिरूपमा बनाऔं। तिनीहरूले समुद्रका माछाहरू, आकाशका पन्क्षीहरू, पालिने पशुहरू र जमिनमा चलहल गर्ने सबै जन्तुहरूमाथि अधिकार गरून्।” २७ यसैकारण परमेश्वरले मानिसलाई आफ्नै स्वरूपमा सृष्टि गर्नुभयो। परमेश्वरकै प्रतिरूपमा उहाँले तिनलाई सृष्टि गर्नुभयो। नर र नारी नै गरी उहाँले तिनीहरूलाई सृष्टि गर्नुभयो। २८ परमेश्वरले तिनीहरूलाई आशिष् दिनुभयो, र तिनीहरूलाई भन्नुभयो, “फल्दै-फुल्दै, वृद्धि हुँदै, पृथ्वीमा भरिँदै र त्यसलाई आफ्नो वशमा पार्दैजाओ। समुद्रका माछाहरू, आकाशका पन्क्षीहरू तथा पृथ्वीका सबै जीवित प्राणीहरूमाथि अधिकार गर।” २९ तब परमेश्वरले भन्नुभयो, “हेर, म तिमीहरूलाई पृथ्वीका सबै बीउ उमार्ने बोटहरू र फलमा नै बीउ हुने सबै फलका रूखहरू दिन्छु। ती तिमीहरूलाई आहाराको निम्ति हुनेछन्। ३० र पृथ्वीको हरेक पशु, आकाशको हरेक पन्क्षी र जमिनमा चलहल गर्ने हरेक जन्तु– हरेक प्राणी जसमा जीवन छ– तिनीहरूका आहाराको निम्ति म हरिया वनस्पति दिन्छु।” तब त्यस्तै भयो। ३१ आफूले बनाउनुभएको हरेक कुरा परमेश्वरले हेर्नुभयो। र त्यो साह्रै राम्रो थियो। साँझ पर्यो र बिहान भयो- छैटौँ दिन।"`

यो पृथ्वीको सृष्टिको सबै विवरण पापपछि लेखिएतापनि बाइबलमा प्राकृतिक संसार सौन्दर्यता उत्सबमय र उल्लाले भरिएको चित्रण गरिएको छ। यस्तै खालको चित्रण अय्यूब ३८देखि ४१ र भजन १४८मा गरिएको छ। यो पनि हामीले याद गर्नु जरुरी छ कि त्यसबेलाको संसारको पहिलो सृष्टि र पापभन्दा अगाडिको झलक हेरेर खुशियाली व्यक्त गरेर ती विवरणहरू लेखिएका थिएनन्। तर तिनीहरू बर्तमान काल वा प्रिजेन्ट टेन्समा लेखिएको थियो। त्यसको अर्थ सृष्टिको सुरुको पृथ्वीमा भएका असल र सौन्दर्यात्मक गुणहरूको प्रमाण अहिले पनि खुशीसाथ हेर्नसकौँ भनेर लेखिएको थियो।

प्राकृतिक सौन्दर्यताबाट नै उदाहरणहरू खिचेर हामीप्रति परमेश्वरको हेरचाहा र भलोको बारेमा येशूले चित्रण गर्नु भएको थियो (उदाहरणमा, मत्ती ६:२६ "आकाशका चराचुरुङ्गीलाई हेर। तिनीहरूले न त बीउ छर्छन्, न अन्न कटनी गर्छन्, न भकारीमा बटुल्छन्, तर तिमीहरूका स्वर्गका पिताले तिनीहरूलाई खुवाउनुहुन्छ। के तिमीहरू तिनीहरूभन्दा बढ़ी मूल्यवान् छैनौ र? " र मत्ती ६:२८-३० "२८ “अनि लुगाफाटाका निम्ति तिमीहरू किन फिक्री गर्दछौ? मैदानका लिली फूललाई हेर, ती कसरी बढ्दछन्। तिनले न परिश्रम गर्दछन्, न धागो कात्छन्।  २९ तर म तिमीहरूलाई भन्दछु, सोलोमन राजा पनि आफ्ना सारा वैभवमा तिनीहरूमध्ये एउटा जति आभूषित थिएनन्।  ३० आज हुने र भोलि अगेनोमा फालिने घाँसलाई परमेश्वरले यसरी पहिराउनुहुन्छ भने, ए अल्पविश्वासी हो, के तिमीहरूलाई झन् बढ़ी उहाँले पहिराउनुहुनेछैन र? ")। परमेश्वरमाथि हाम्रो भरोसा कस्तो हुनुपर्छ र हाम्रो वरिपरि रहेका प्राकृतिक उपहारहरूलाई अचम्म मान्दै सराहना गर्नुपर्छ भनेर येशूले सिकाउन चाहनुभएको थियो। यदि हामीले सृष्टिका अचम्म लाग्दा संरचनालाई आँखा खोलेर हेर्न सक्यौँ भने हाम्रो सृष्टिकर्ताका अचम्मका उपहारहरू साँच्चिकै उपभोग गर्ने अवसर पाएका हामी भाग्यमानी रहेछौँ भनेर हामी महसुस गर्नसक्नेछौँ। ती ज्ञान हामीमा भयो भने दु:खकष्ट र परीक्षाहरूको बीचमा पनि परमेश्वरप्रति हामी आभारी हुनसक्छौँ र धन्यवादको प्रशंसाले गुञ्जायमान पार्दै हामीहरूको हृदय भर्न सक्छौँ, साथै प्रकृतिका ती उपहारहरू दिनुहुने परमेश्वरप्रति नम्र भएर हाम्रो जीवन उहाँमा सुम्पन्न राजी हुनसक्नेछौँ।

हामी सेभेन्थ-डे एडभेन्टिस्ट जसले परमेश्वरको सृष्टिको खुशियालीसाथ सराहना गर्ने र परमेश्वरको आउने राज्यको पनि अपेक्षा गर्नेभएकोले यस संसारमा भएका सौन्दर्यता, आनन्द र असलै महसुस गर्नुपर्छ। यो संसार कस्तो थियो र फैरि कस्तो हुनेछ भन्ने अनुभवको झलक पनि हामीमा हुनुपर्दछ।

`तपाईँले अनेकौँ प्राकृतिक दृष्यहरू हेरेर आनन्दको अनुभव गर्नुभएको होला। तिनीहरूमा तपाईँले सृष्टिका विशेष गरेर के अचम्म कुराहरूको सराहना गर्न सक्नुभएकोछ? यस संसारको प्राकृतिक जीवनका अचम्मका कुराहरूको ख्याल गर्दै तपाईँले आफ्नो दैनिक जीवनमा परमेश्वरको बारेमा अझ राम्रो जानकारी पाउन तपाईँ कतिको सक्षम हुन सक्नुहुन्छ?`