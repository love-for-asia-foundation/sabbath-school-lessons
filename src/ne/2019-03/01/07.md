---
title:  उपसंहार
date:   05/07/2019
---

थप जानकारीको निम्ति एलेन जी ह्वाइटद्वारा लिखित पाट्रियार्क एण्ड प्रोफेटसको पृ. ४४-५१ "द क्रियशन" पढ्न सुझाव दिइन्छ।

"परमेश्वर प्रेम हुनुहुन्छ"....उहाँको  स्वभाव, चरित्र, बानीव्यहोरा र उहाँको व्यवस्था वा नीति प्रेम हो। उनको यो स्वभाव अनन्तकालदेखि वा सदासर्वदा थियो र त्यही स्वभाव उहाँमा रहिरहनेछ। परमेश्वरका मार्गहरू वा नीतिहरू अनन्तका छन् र कहिल्यै पनि परिवर्तन हुँदैनन्। उहाँमा रहेका उहाँका नीतिहरू अपरिवर्तनीय र कहिल्यै पनि घटबढ हुँदैन न त त्यसको अलिकति छायाँ पनि यताउती फर्किन्छ। उहाँको  सृष्टि गर्ने प्रत्येक शक्तिले उहाँको अनन्त प्रेमलाई छर्लङ्ग देखाउँछ। परमेश्वरको सार्वभौमिक अधिकार अनुसार उहाँले सृष्टि गर्नुभएका सबै थोकहरूमा उहाँको आशिषले भरिपूर्ण पारिएको छ।"-एलेन जी ह्वाइट, पाट्रियार्क एण्ड प्रोफेटस, पृ. ३३बाट रूपान्तरित।

"यदि सम्पूर्ण मानव जातिले तिनीहरूलाई परमेश्वरले सुम्पनुभएका थोकहरूलाई विश्वासिलो भएर बडो जतनसाथ सञ्चिता गर्ने र कर्तव्य पालना गरे भने कसैले पनि खानेकुराको निम्ति रुनु पर्दैन, कोही पनि दरिद्र वा बेसाहार भएर दु:ख पाउनु पर्दैन, कोही पनि नाङ्गो हुनुपर्दैन न त कसैलाई आवश्यकताको अभाव हुन्छ। मानिसहरूको विश्वासघात गर्ने प्रवृतिले नै मानव जातिलाई दु:खकष्ट र पीडाको स्तरमा डुवाइरहेको छ।... परमेश्वरले मानव जातिलाई यस पृथ्वीलाई जतन गरेर सञ्चिता गर्ने अभिभारा सुम्पिनुभएको छ। कोही दु:खकष्ट वा बिमारी हुन्छ, दरिद्र, अशान्ति वा कहालिलाग्दो स्थितिमा पुग्छ, कोही नाङ्गो रहन्छ भने पापको कारणले हो। मानिसको दिनहीन अवस्थाको दोष परमेश्वरलाई दिनु मनासिव छैन। सबैको सर्वोच्च हितको निम्ति परमेश्वरले पर्याप्त प्रावधान उपलव्ध गराउनुभएको भएको छ।"-एलेन जी ह्वाइट, द वेलफेयर मिनिस्त्री, पृ. १६बाट रूपान्तरित।

**चिन्तनमनन** 

`अ)	एलेन जी ह्वाइटले व्यक्त गर्नुभएको अन्तिम कथन होशियारसँग पढनुहोस्। उहाँले के भन्न खोजिरहनुभएको छ? यस संसारमा हुने र हामीले देखिरहेका अनेकौँ दरिद्रताको जिम्मेवारी आखिरिमा को रहेछ। परमेश्वरले सुम्पनुभएको प्रत्येक थोकलाई विश्वास र जतनसाथ सञ्चय गर्नु कतिको महत्त्वपूर्ण रहेछ भनेर त्यस कथनले हामीलाई भनिरहेको छ?`

`आ)	हजारौँ वर्षसम्म पापको कारणले क्षतबिक्षत भएको यस संसारमा अझै पनि हामीप्रति परमेश्वरको प्रेम र भलाई भइरहेको देख्न के सम्भव छ त? कतिपय मानिसहरूले सृष्टिकर्ता परमेश्वरलाई विश्वास गर्लान् वा नगर्लान् तैपनि उहाँको सृष्टिमा परमेश्वरको असल गुणको स्वभाव अरूलाई हामीले कसरी देखाउन सक्छौँ?`

`इ)	परमेश्वरले हामीलाई उपलब्ध गराउनुभएका थोकहरूको जतनसाथ सञ्चिता गर्ने अभिभारा हामीलाई नै सुम्पिएको छ भन्नुको अर्थ के हो? हामीलाई परमेश्वरले बोलाउनुभएको हो भन्ने कुरालाई विश्वास गर्दा यस संसारको प्रत्येक थोक साथै प्राकृतिक सम्पदालाई सञ्चिता गर्ने अभिभारा हामीलाई सुम्पिएको छ भन्ने धारणामा यस अध्यायको विद्याले के तपाईँलाई केही फरक पारेको छ?` 

`ई)	 हाम्रो सम्पर्कमा आएको प्रत्येक व्यक्ति "परमेश्वरले उहाँको स्वरुपमा सृष्टि गर्नुभएको हो, उसलाई प्रेम गर्नुहुन्छ र येशू उसको निम्ति मर्नुभएको थियो" भन्ने मनस्थितिलाई हामीहरूको मनमा बुनिराख्न सकियो भने त्यसप्रति हामीले गर्ने व्यवहार र त्यससँग सम्बन्ध राख्ने हाम्रो आचरणमा कसरी परिवर्तन ल्याउन सकिन्थ्यो होला? सोच्नुहोस्।`

**यस अध्यायको सारांश**: परमेश्वरले यो संसार निष्खोट र सबै कुरामा भरिपूर्ण गरि  सृष्टि गर्नुभएको थियो। आफ्नो स्वरुपमा सृष्टि गरिएको मानव जातिलाई उहाँको सृष्टिको हेरचाहा र जतन गर्ने अभिभारा परमेश्वरले सुम्पनुभएको थियो। जुन लक्ष्य लिएर हाम्रो निम्ति यस संसार सृष्टि गर्नुभएको थियो सो पापले गर्दा क्षतबिक्षत भएतापनि अझै पनि उहाँको सृष्टिमा भएको असल कुराहरूको सञ्चिता गर्न र मानव प्राणीको हेरचाह गर्ने भूमिका हामीलाई सुम्पिएको छ। यदि परमेश्वर हाम्रो सृष्टिकर्ता हुनुहुन्छ भनेर उहाँलाई हामी विश्वास गर्छौँ र उहाँको आराधना गर्छौँ भने त्यो अभिभारा हामीले पूरा गरेर देखाउनु पनि उहाँ सृष्टि कर्ता हुनुहुन्छ भनेर सम्मान गर्ने एउटा बाटो ह
