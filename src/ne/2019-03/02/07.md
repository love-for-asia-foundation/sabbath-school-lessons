---
title:  उपसंहार
date:   12/07/2019
---

थप जानकारी: एलेन जी ह्वाइटद्वारा लिखित ×पाट्रियार्क एण्ड प्रोफेटसको पृ. ३०३­३१५को ×द ल गिभिन टु इस्राएल", पृ. ५३०­ ५३६को ×गड्स केयर फर द पुओर" पढ्नुहोस्।

×इस्राएलीहरूलाई परमेश्वरले आफ्नै हौ भनेर पहिचान दिनुभएर दावीगर्नुभएपछि उहाँले मोशामार्फत अत्यन्तै भिन्नै व्यवस्था वा नीतिनियमहरू  दिनुभयो जुन् तिनीहरूको दाँजोमा पुग्न लायक अरू कुनै छैन। ती व्यवस्था वा नीतिनियमहरूमा समाजका विपन्न वर्गहरूलाई अत्यन्तै उदार भएर, करुणामय र कोमल भावनाले सत्कार गरियोस् अपेक्षा गरिएको छ। आफ्ना जनहरूलाई परमेश्वरले धेरै आशिष दिनुहुने छ भनेर प्रतिज्ञा गरिएतापनि तिनीहरूको समाजमा पूरै विपन्न वर्गहरू हुनेछैनन् भनिएको छैन। देशबाट गरिब वा विपन्नवर्गहरू कहिल्यै पनि हट्नेछैन भनेर उहाँले घोषणा गर्नुभएको छ। उहाँका जनहरूमा ती मानिसहरू भएको उहाँ अपेक्षा गर्नुहुन्छ जसमा सहानुभूति, कोमलता, उदारता र परोपकारिताले अभिप्रेरित गरेको हुन्छ। अहिलेको जस्तै त्यसबेला पनि मानिसहरू दुर्भाग्य वा दुर्गति, बिमार र धनसम्पत्ति गुमाएर कष्टमय जीवन बिताउन वाध्य भइरहेको हामी पाउँछौँ। यद्यपि जबसम्म इस्राएलीहरूले परमेश्वरका निर्देशनहरू पालन गरिरहेका थिए तबसम्म तिनीहरूको बीचमा कुनै मगन्तेहरू थिएनन् र न त कसैले खान पाइनँ भनेर मर्नुपरेको थियो।"­एलेन जी ह्वाइट, पाट्रियार्क एण्ड प्रोफेटस्, पृ. १३१,१३१बाट रूपान्तरित।

×ती नीतिहरू धनीहरूलाईमात्र होइन विपन्नवर्गहरूलाई पनि आशिष दिन तर्जुमा गरिएको थियो। लोभी, धनमा मात्र लालायित हुने, अरूको मोलमा आफ्नो भाऊ खोज्ने प्रवृतिलाई नियन्त्रण गरि उदार र परोपकारिताको भावना जगाई आदर्श व्यक्ति बनाउन ती नीतिहरू दिइएको थियो। सदाचारको भावना जगाएर समाजमा रहेका सबै वर्गहरूको बीचमा विश्वासको वातावरण सृजना गरेर सुव्यवस्थित समाज र सरकारमा स्थायित्व दिन ती नीतिहरू आवश्यक हुन्छन्। हामी सबै ठूलो मानव सञ्जालभित्र बुनिएकाछौँ। जब अरूको उत्थान र हितको निम्ति जे प्रयास गर्छौँ त्यसको प्रतिबिम्बले हामीहरू नै आशिषित हुनेछौँ।"­ एलेन जी ह्वाइट, पाट्रियार्क एण्ड प्रोफेटस्, पृ. ५३४,५३५बाट रूपान्तरित।

**चिन्तनमनन**

`अ) 	कस्तो खालको समाज हुनुपर्छ भनेर परमेश्वरले मोशा र इस्राएलीहरूलाई नीतिनिर्देशन दिनुभएको थियो। ती नियम र व्यवस्थाहरूमा तपाईँको ध्यान ठ्याक्क कुनमा आकर्षित भएको छ? (विशेष गरेर यस अध्यायमा भएको र तपाईँको आफ्नै अध्ययनमा परमेश्वरका के नीतिहरू छन् जुन मानिसले पालन गरे सबैको हित हुनेछ?)।`

`आ) 	आफ्ना जनहरूलाई दिनुभएको निर्देशिका वा व्यवस्थाहरूमा परमेश्वरले विपन्न र कमजोरहरूतिर किन ध्यान दिनुभएको हो?`

`इ) 	वर्तमान परिप्रेक्ष्यमा पौराणिक इस्राएलीहरूलाई दिइएका नीतिनिर्देशनहरूलाई कतिको बुझ्न सक्छौँ र कति व्यवहारिक छन्? तिनीहरूमा तपाईँले के रोज्नुहुन्छ जुन व्यवहारिक र सुव्यवस्थित समाजको निम्ति आवश्यक छन्? इस्राएलीहरूको समाज र जीवनलाई व्यवस्थित ढङ्गमा चलाउन परमेश्वरले दिनुभएको ती नीतिनिर्देशनहरूबाट के महत्त्वपूर्ण कुरो हामी सिक्नसक्छौँ?`

**सारांश**: जब इस्राएलीहरूलाई इजिप्टका मानिसहरूले शोषण गरिरहेका थिए, थिचोमिचो गरिरहेका थिए, अत्यन्तै कष्टकर जीवन दिइरहेका थिए तब तिनीहरूको रुवाइ परमेश्वरले सुन्नुभयो। तब परमेश्वरले हस्तक्षेप गर्नुभएर तिनीहरूलाई उद्धार गर्नुभयो। तिनीहरूसँग करार बाँधी विशेष सम्बन्ध राख्न परमेश्वरले प्रयास गर्नुभयो। साथै तिनीहरूमार्फत काम गर्नुभएर विशेष समाजको गठन गर्न उहाँले चाहनुभएको थियो जुन समाजमा तिनीहरूमात्र होइन समाजका विपन्न, पिछडिएका, कमजोरी, हेपिएका, विर्सिएका र पाखा लगाइएका मानिसहरूले पनि आशिष पाउन् भन्ने योजना समावेश भएको थियो।