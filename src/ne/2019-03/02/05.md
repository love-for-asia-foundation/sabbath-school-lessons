---
title:  दोस्रो दशांस
date:   10/07/2019
---

परमेश्वरलाई दशांस फर्काउनु वा तिर्ने मामिला धेरै इसाईहरूलाई थाहा छ (पुरानो करारको औचित्य समाप्त भयो भनेर सिकाउने इसाई सम्प्रदायहरूले पनि पुरानो करारलाई नै उपयोग गरेर दशांस भेटी उठाउँछन्)। मलाकी ३:१० दशांसको मामिलामा उल्लेख गरिएको सरल तर महत्त्वपूर्ण वा मुल निर्देशनलाई सबै इसाई समूदायहरूले औँल्याउँछन्। आफ्नो आम्दानीको वा लाभांसको दश प्रतिशत सुसमाचारको निम्ति सहयोग गर्न चर्चमा येशूलाई विश्वास गर्नेहरूले अर्पण गर्छन्। चर्चहरूलाई सुम्पिएको ती दशांसहरूलाई कसरी प्रयोग गर्ने भनेर प्रायजसो चर्चमा त्यसको निर्देशिका लागु गराइन्छ। सुसमाचार प्रचार गर्न र त्यस सुसमाचारीय सेवाकार्यलाई संचालन गर्न ती दशांसहरू प्रयोग गरिन्छ।

`दशांसको मूल उद्देश्य के हो भनेर व्यवस्था १४:२२­२९मा दिएको निर्देशिका हेर्नुहोस्: ×22 “दशौँ भाग– तिम्रा खेतबारीमा हरसाल उब्जनी भएका कुराको दश भागबाट एक भाग अलग छुट्ट्याएर राख। 23 तर परमप्रभु तिम्रा परमेश्वरले चुन्नुभएको त्यो एक मात्र आराधना-स्थलमा जाओ अनि त्यहाँ परमप्रभुको सामुन्ने आफ्ना अन्न, मद्य र जैतुन तेलको दशौँ भाग र गाई-वस्तु र भेडाका पहिला बाछा वा पाठाहरू खाओ। परमप्रभु आफ्ना परमेश्वरलाई सधैँ आदर गर्न सिक्नलाई यसो गर्ने गर। 24 यदि त्यस्तो आराधना-स्थल तिम्रा घरदेखि धेरै टाढा छ र परमप्रभुले तिमीहरूलाई आशिष् दिनुभएको उब्जनीको दशौँ भाग त्यहाँ पुर्याउन गाह्रो भयो भने तिमीहरूले यसो गर– 25 आफ्नो उब्जनी बेच र पाएको दाम त्यस एक मात्र आराधना-स्थलमा लिएर जाओ। 26 तिमीहरू साँढे, भेडाको थुमा, मद्य तथा अरूमद्य जे चाहन्छौ, त्यो सो पैसाले किन र त्यहाँ परमप्रभु परमेश्वरको अघि तिमीहरू र तिम्रा परिवारहरूले त्यो खाएर आनन्द मनाओ।  27 “तिम्रा सहरहरूमा बास गर्ने लेवीहरूको वास्ता गर्न नछोड। तिनीहरूको आफ्नो सम्पत्ति छैन। 28 हरेक तेस्रो वर्षको अन्तमा तिम्रा सारा उब्जनीका दशौँ हिस्सा बटुली ल्याओ र आफ्ना सहरहरूमा जम्मा गर। 29 त्यो तिम्रा सहरहरूमा बास गर्ने लेवीहरू, जसका आफ्नो सम्पत्ति छैन, विदेशीहरू, टुहुरा-टुहुरी र विधवाहरूको लागि हो। तिनीहरू आएर आफूलाई चाहिएको जति चीज लिएर जानेछन्। त्यसो गर र परमप्रभु तिम्रा परमेश्वरले तिमीहरूले गरेको हरेक काममा आशिष् दिनुहुनेछ।"` 

कतिपय विश्वासीहरूले दश प्रतिशत चर्चमा दिएपछि आफू पक्का विश्वासी भएको ठान्दै आफूले गर्नुपर्ने कर्तव्य पूरा गरेको ठान्दछन्। तर दश प्रतिशत भन्ने कुरा त केवल सुरुमात्र हो भनेर इस्राएलीहरूलाई दिइएको निर्देशनमा औँल्याइएको विषयकलाई हामीले महसुस गर्नुपर्छ। लेबीहरूलाई दिइएको व्यवस्था अनुसार पौराणिक इस्राएलमा परमेश्वरकहाँ ल्याउने नियमित भेटी दशांसमात्र नभएर अरू पनि देखाइएको छ। परमेश्वरको कामको निम्ति, पुजारी र पवित्र मन्दिरको सेवाकार्य र गरिबहरूको सहायताको निम्ति वार्षिक आम्दानीको एक चौथाईदेखि एक तिहाई भाग भेटी आराधनास्थलमा ल्याइएको हुन्थ्यो। ती भेटीहरू विदेशी, टुहुराटुहुरी र विधवीहरूको सहयोगको निम्ति ल्याइन्थ्यो भनेर कतिपय बाइबलका विद्वानहरूले दावि गर्छन्। यसलाई दोस्रो दशांस पनि भनिन्छ। आफ्ना कामहरूको फल पाएकोमा र तिनीहरूको फसलको समयप्रति आभारी हुँदै मानिसहरूले रमाइलो गरेर उत्सव मनाउँथे। परमेश्वरका विश्वासीहरू जहाँ भएतापनि वा विशेष गरेर नौलो ठाउँमा उहाँले दिनु हुने आशिषको प्रतिज्ञा भाग्यले पाएको भनेर सम्झनु नहुने र आफूभन्दा कम आशिष पाएकाहरूलाई पाखा लगाउने काम नगरुन् परमेश्वरको चाहना हो।

जब हरेक वर्ष कटनी वा बाली भित्र्याइन्छ तब वर्षवर्षमा नियमितरूपमा दशांस बाहेक थप भेटीहरू पवित्र मन्दिरमा ल्याइन्थ्यो र त्यहाँबाट आवश्यक परेकाहरूलाई बाँडिन्थ्यो। तर प्रत्येक तेस्रो वर्ष आफूले पाएको आशिष आफ्नै समाजमा बाँड्न विशेष ध्यान दिन अर्हाइएको हुन्थ्यो। बाली भित्राइएको अवसरमा उत्सव मनाउने क्रममा समाजमा रहेका कतिपय मानिसहरूलाई विर्सन्थे वा वेवास्ता गरिन्थे। त्यसो नगर्न परमेश्वरले यो निर्देशिका दिनुभएको थियो: ×तिमीहरूले ती विशेष भेटीहरू लेबीहरूलाई, विदेशी वा परायाहरूलाई आमाबाबु नहुने टुहुराहरूलाई र विधवीहरूलाई दिनु, जसले गर्दा तिमी रहेको सहरहरूमा तिनीहरूले पनि खान पाउन् र संतुष्ट होउन्" (व्यवस्था २६:१२ रूपान्तरित)।

परमेश्वरले सिकाउनुभए अनुसार इस्राएलीहरूले कमसेकम केही भाग वा पैसा अत्यन्तै आवश्यक परेकाहरूलाई सहयोग गर्न छुट्याउँथे। परमेश्वरले तिनीहरूप्रति देखाउनुभएको करुणा र न्यायको सम्झनामा र उहाँप्रति आभारी भएर आफूभन्दा कमजोरलाई तिनीहरूले सहायता गर्नुपर्ने आदेश उहाँले दिनुभएको थियो।

`व्यवस्था २६:१­११ पढ्नुहोस्। तिनीहरूलाई परमेश्वरले के भनिरहनुभएको छ? ए, यो त पुरानो करारमा दिइएकोपो त, यहूदी जातिहरूलाईमात्र दिएको हामीलाई त्यसको ख्याल गर्नुपर्ने जरुरी छैन भनेर ठान्ने कि आवश्यक परेकाहरूलाई कसरी सहयोग   गर्नुपर्ने रहेछ भनेर ती वचनहरू हाम्रो जीवनमा लागु गराउन सिक्ने? हेर्नुहोस्: ×1 आबीब महिनामा निस्तारचाड मनाएर परमप्रभु आफ्ना परमेश्वरलाई आदर गर। त्यही महिनाको एक रात उहाँले तिमीहरूलाई मिश्रदेखि उद्धार गर्नुभएको थियो। 2 त्यो एक मात्र आराधना-स्थलमा गएर परमप्रभु आफ्ना परमेश्वरको आदरमा गरिने निस्तारचाडको भोजको लागि आफ्नो एउटा गोरु वा भेडा काट। 3 जब तिमीहरू यो भोज खान्छौ, खमिरसित बनाएको रोटी नखानू। तिमीहरूले मिश्रदेश हतार-हतार छोडेर आउँदा जसरी गरेका थियौ, त्यसरी नै सात दिनसम्म अखमिरी रोटी खानू। त्यो रोटीको नाम दु:खको रोटी राखिनेछ। त्यो खाँदा तिमी बाँचुञ्जेल तिमीहरूले आफू त्यो दु:ख-कष्टको देश मिश्रबाट निस्किआएका दिनलाई सम्झना गर्नेछौ। 4 सात दिनसम्म तिम्रा देशमा कसैले खमिर आफ्ना घरमा राख्नेछैनौ अनि पहिलो दिन बेलुका काटेको पशुको मासु त्यही रात खाइसक्नुपर्नेछ। 5-6 त्यस निस्तार-चाडका पशुलाई एक मात्र त्यो आराधना-स्थलमा काट्नू, त्यसलाई परमप्रभु तिम्रा परमेश्वरले दिनुहुने देशको कुनै अर्को ठाउँमा नकाट्नू। बेलुका घाम अस्ताउँदा जुन समयमा तिमीहरूले मिश्र छोडेका थियौ, त्यही समयमा त्यसलाई काट्नू। 7 मासु उमालेर त्यही एक मात्र आराधना-स्थलमा खानू र भोलिपल्ट बिहानै घर फर्कनू। 8 त्यसपछि अरू ६ दिनसम्म तिमीहरूले बिनाखमिर बनाएको रोटी खानुपर्नेछ अनि सातौँ दिनमा परमप्रभु आफ्ना परमेश्वरलाई पूज्नको लागि भेला हुनू र त्यो दिन केही काम नगर्नू। 9 बाली काट्न थालेपछि सात हप्ता गन्नू 10 र परमप्रभु आफ्ना परमेश्वरलाई आदर गर्न कटनी चाड मनाउनू। त्यस बेला उहाँले तिमीहरूलाई दिनुभएको आशिष्अनुसार स्वेच्छाले चढाउने भेटी उहाँकहाँ लिई आउनू। 11 आफ्ना छोरा-छोरी, नोकर-चाकर र तिम्रा सहरमा बास गर्ने लेवी, विदेशी, टुहुरा-टुहुरी र विधवाहरूसहित परमप्रभुको सामुन्ने आनन्द मनाउनू। त्यो एक मात्र आराधना-स्थलमा त्यसो गर्नू। 12 यी आज्ञाहरू मान्नलाई निश्चय गर। तिमीहरू मिश्रमा कमारा-कमारी थियौ भन्ने कुरा नभुल।"`