---
title:  स्वर्ण जयन्ती अर्थात् पुनर्स्थापनाको वर्ष
date:   11/07/2019
---

आफ्नै घर नभएका र प्रतिज्ञा गरिएको नयाँ देश कनानको निम्ति पर्खिरहेका इस्राएलीहरूले नयाँ समाज स्थापना गर्नेछन् भन्ने परमेश्वरलाई थाहा थियो। त्यो देश तिनीहरूको निम्ति अत्यन्तै महत्त्वपूर्ण हुनेछ भनेर पनि उहाँले सोच्नुभएको थियो। यहोशूको नेतृत्वमा कनान देशका जग्गाजमिनहरू इस्राएली कूल र परिवारका समूहहरूमा व्यवस्थित ढङ्गले बितरण गरिनेछ भनेर परमेश्वरले देख्नुभएको थियो।

जग्गा जमिन, अवसर, धनसम्पत्ति, प्राकृतिक स्रोतहरू केवल केही जमिन्दारहरूको हातमामात्रै पर्नेछ भन्ने पनि पूर्वज्ञान परमेश्वरले देख्नुभएको थियो। परिवारमा आएका कठिनता, बिरामी, गलत निर्णय र अरू दुर्गतिको कारण केही जमिन्दारहरूले झट्ट फाइदाको निम्ति वा बाँच्ने आधारको निम्ति आफ्नो जग्गा बेच्नुपर्ने परिस्थिति आउँदा आउनेवाला पिँढीहरू घरबार बिहिन हुने हालतमा पुग्ने स्थितिप्रति परमेश्वर संवेदनशील हुनुभएको थियो।

त्यसको समाधान गर्न परमेश्वरले विशेष अध्यादेश दिनुभएको थियो: त्यो थियो सदाको निम्ति जग्गाजमिन कहिल्यै नबेचियोस्। बरू जग्गा बेच्नुपरेमा ×स्वर्ण जयन्ती वा पुनर्स्थापना"को वर्षसम्ममात्र बेचियोस् र त्यसपछि त्यो जमिन कस्को हो सो त्यसैलाई वा त्यसको परिवारलाई फर्काइयोस् भन्ने परमेश्वरको योजना थियो। फेरि कुनै पनि बेचिएको जमिन बेच्नेले वा बेच्ने परिवारले कुनै पनि समयमा फेरि किनेर फिर्ता लिने प्रावधान पनि बनाइएको थियो। यसमा पनि ती इस्राएलीहरूको परमेश्वरसँगको सम्बन्ध र एक आपससँगको सम्बन्धमा तिनीहरूको जग्गाजमिनको मामिलाले कसरी असर पर्दछ भनेर परमेश्वरले तिनीहरूलाई यसरी याद दिलाउनुभएको थियो: ×स्थायीरूपमा जग्गा कहिल्यै पनि नबेच्नु। किनभने जमिन मेरो हो। तिमीहरू रहेको देश वा जमिनमा तिमीहरू बिदेशी वा अपरिचित भएर ओगटिरहेकाछौ" (लेबी २५:२३ रूपान्तरित)।

`यदि कुनै पनि समाजले वा वादले वा राज्यप्रणालीले मोशामार्फत परमेश्वरले दिनुभएको लेबी २५को नीतिनिर्देशनलाई पालन गर्यो भने त्यो समाज वा राज्य कस्तो फरक हुन्थ्यो होला? विशेष गरेर ×एक आपसमा दमन नगर्नु वा थिचोमिचो नगर्नु" भन्ने कुरा परमेश्वरको निर्देशनलाई तपाईँको जीवनमा औपचारिकरूपमा भाषण छाँट्ने विषय नभएर व्यवहारिकरूपमा लागु गर्नुभएको भए कस्तो हुन्थ्यो होला?`

×समाजमा समानता तथा मेलमिलापको वातावरणको सृजना गर्न र त्यसको संवर्द्धन गर्न परमेश्वरले विशेष नीतिनियमहरूको स्थापना गर्नुभएको थियो। साबातिकल वर्ष वा सातवर्षमा एक वर्ष खेतबाली खालि राख्ने वर्ष र रजत जयन्ती वा पुनर्स्थापनाको वर्षले ती वर्षहरूको बीचमा देशमा हुने वा भएका सामाजिक र आर्थिक असमानतालाई धेरै हदसम्म ठिक पार्ने प्रावधान तर्जुमा गरिएको थियो।"­एलेन जी ह्वाइट, पाट्रियार्क एण्ड प्रोफेटस्, पृ. ५३५बाट रूपान्तरित।

परमेश्वरले तर्जुमा गर्नुभएको ती आर्थिक र सामाजिक लय वा नीतिहरूलाई पूर्णरूपमा इस्राएलीहरूले पालन गरेकि गरेनन् भन्ने विषयमा बाइबलका इतिहासकारहरूको बीचमा मतभेद छ।(यस सन्दर्भमा २ इतिहास ३६:१३­२१मा उल्लेख गरिएको परमेश्वरको मार्गमा नहिँड्दा के भएको थियो भन्ने घट्नालाई मनन गर्नु उचित देखिन्छ ×13 सिदकियाहले नबूकदनेसर राजाका विरुद्धमा विद्रोह गरे। नबूकदनेसरले सिदकियाहलाई परमेश्वरको नाउँमा म राजभक्त रहेछु भनी किरिया खान कर लाएका थिए। उनले ढिट भएर पश्चात्ताप नगरी परमप्रभु इस्राएलका परमेश्वरकहाँ फर्किआउन मानेनन्। 14 त्यसबाहेक यहूदाका अगुवा पूजाहारी र मानिसहरूले आफ्ना चारैपट्टिका जातिहरूले झैँ मूर्तिपूजा गरी तिनीहरूका पापी चालमा चले। त्यसरी तिनीहरूले परमप्रभु आफैंले पवित्र गर्नुभएको मन्दिरलाई अपवित्र बनाए। 15 परमप्रभु तिनीहरूका पिता-पुर्खाका परमेश्वरले आफ्ना मानिसहरूलाई चेतावनी दिन अगमवक्ताहरूलाई पठाइरहनुभयो किनभने उहाँले तिनीहरू र मन्दिरलाई बचाउन चाहनुहुन्थ्यो। 16 तर तिनीहरूले परमेश्वरका सन्देशवाहकहरूको हाँसो उडाए, उहाँका वचनको वास्ता गरेनन् र अगमवक्ताहरूमाथि हँस्सी-ठट्ठा गरे। अन्तमा आफ्ना प्रजाप्रति परमप्रभुको क्रोध यति ठूलो भयो कि त्यसबाट बाँच्ने केही उपाय रहेन।  17 यसकारण परमप्रभुले तिनीहरूमाथि आक्रमण गर्न बेबिलोनका राजालाई ल्याउनुभयो। त्यस राजाले यहूदाका जवान पुरुषहरूलाई मन्दिरभित्र पनि मारे। उनले युवा, बुढा-पाका, पुरुष-स्त्री, रोगी-निरोगी कसैलाई केही दया देखाएनन्। तिनीहरू सबैलाई परमेश्वरले उनका हातमा दिनुभयो। 18 बेबिलोनका राजाले मन्दिर, मन्दिरका धन-सम्पत्ति र राजा र भारदारहरूका धन-सम्पत्ति सबै लुटेर बेबिलोनमा लगेर गए। 19 उनले मन्दिर र सहर त्यसका सबै महलहरू र धन-सम्पत्तिसहित जलाइदिए र सहरका पर्खाल भत्काई ढालिदिए। 20 बाँचेका मानिसहरूलाई उनले बेबिलोनमा लगे र त्यहाँ कमाराहरू भई तिनीहरूले राजा र उनका सन्तानको सेवा गरे। यसरी तिनीहरू फारसका राजा विजयी भएर नआएसम्म बेबिलोनमा रहे। 21 यस प्रकारले परमप्रभुले यर्मिया अगमवक्ताद्वारा दिनुभएको यो अगमवाणी पूरा भयो, "यो देश सत्तरी वर्ष उजाड भइरहनेछ र त्यसरी तिनीहरूले विश्रामको दिन नमानेको समय पूरा हुनेछ।" परमेश्वरले दिनुभएका नीतिहरूलाई संसारले पालन गरे कस्तो हुन्थ्योहोला भन्ने कौतुहलताको झलक हामी कल्पना गर्न सक्छौँ। तर जेभएतापनि ती नीतिनिर्देशनहरूले समाजमा पिछडिएका, गरिब, निमुखा, जातभातको नाउँमा हेपिएका र जनजातिको नाउँमा चेपिएर बसेका मानिसहरूप्रति परमेश्वरले विशेष चासो देखाउनुभएको हामी पाउँछौँ। हामीहरूको विश्वमा सामाजिक न्याय र समानता उचित वा न्यायोचित तवरले व्यवहारमा लागु गरियोस् भन्ने परमेश्वरको चाहना हो भनेर उहाँले दिनुभएको नीतिनियमहरूले प्रष्ट पार्दछ।