---
title:  पुकार सुन्नुहुने परमेश्वर 
date:   07/07/2019
---

> <p></p>
> "मिश्र देश अर्थात् इजिप्टमा भएका मेरा जनहरूको दयनीय अबस्था मैले देखेको छु। तिनीहरू दास भएका कारण तिनीहरू दासका हाकिमहरूका थिचोमिचोमा परेका छन्। त्यो थिचोमिचोको कारण तिनीहरूले गरेको रुवावासी मैले सुनेको छु। तिनीहरूको दु:खकष्टप्रति म संवेदनशील भएर चासो देखाइरहेको छु" (प्रस्थान ३:७ रूपान्तरित)।

विदेशमा पलायन भएर चारसय वर्षसम्म पर्खनु भनेको लामो अवधि हो। विशेष गरेर दिनप्रतिदिन बढिरहेको कठोर दासीको जीवनको अवस्थामा रहेर पर्खनुपर्दा ती इस्राएलीहरूलाई के भयो होला सो कल्पना पनि गर्न सजिलो छैन। उहाँका जनहरूकहाँ उहाँ आउनुभएर तिनीहरूलाई इजिप्टबाट निकालेर छुट्कारा दिन्छु भनेर परमेश्वरले प्रतिज्ञा गर्नुभएको थियो। तर पुस्तौँ पुस्तासम्म इस्राएलीहरूलाई दास भएर तिनीहरूको मूर्तिपूजा गर्ने मालिकहरूको धनसम्पति र मान बढाउन तिनीहरूको थिचोमिचो र शोषण सहनु तिनीहरूको निम्ति असह्य भएको थियो। चारसय वर्षसम्म परमेश्वर चुपचाप रहनुभएको ती इस्राएलीहरूले महसुस गरेका थिए। यसै परिवेशमा विशेष र अचम्म तरिकाले परमेश्वरले आफूलाई प्रकट गर्नुहुन्छ। अगुवा हुन असक्षम् देखाउने एक गोठालाको सामु अनकन्टार मरुभूमिमा खरानी नहुने तर जलिरहेको पोथ्रामा उहाँ देखा पर्नुभयो। त्यो व्यक्ति थियो इजिप्ट देशको भावि राजा, दासलाई काममा लगाउने इजिप्टबासीको हत्याको कारण विदेशमा भागेर लुक्नुपरेको राजकुमार मोशा। इजिप्टको दरवारमा राजकीय जीवनबाट तल्लो स्तरमा झरेर भेँडा गोठालो भएर बिताइरहेका भगुवा मोशालाई परमेश्वरले ठूलो जिम्मेवारी उनको काँधमा बोकाउनुभएको थियो। आनाकानी गरेतापनि परमेश्वरले उनलाई एउटा काम सुम्पनु भयो। इजिप्टमा रहेका इस्रायलीहरूकहाँ फर्केर गएर तिनीहरूको रुवावासी परमेश्वरले सुन्नुभएको छ र तिनीहरूको दयनीय वा थिचोमिचो उहाँले देख्नुभएको छ भन्ने समाचार सुनाउन उहाँले मोशालाई अर्हाउनुभएको थियो। हो, तिनीहरूको दयनीय अवस्थाप्रति परमेश्वर संवेदनशील हुनुभएको छ, उहाँले तिनीहरूलाई वास्ता गर्नुभएको छ भन्ने सन्देश इस्राएलीहरूलाई सुनाउने मोशाको पहिलो काम थियो। अझ भनौँ भने ती इस्राएलीहरूको जीवनको अवस्थालाई नाटकीयरूपमा परिवर्तन गर्न परमेश्वरले सशक्त कदम चाल्न लाग्नुभएको थियो।

`प्रस्थान ३:६-२०मा ती इस्राएलीहरूको निम्ति आफ्नो महत्त्वपूर्ण योजना विशेष सन्देशसहित प्रकट गर्नुभएको थियो। परमेश्वरले व्यक्त गर्नुभएको त्यो सन्देशमा तपाईँको बिशेष ध्यान केमा छ? हेर्नुहोस् "६ उहाँले अझै भन्नुभयो, “म तिम्रा पिता-पुर्खाका परमेश्वर हुँ। अब्राहामका परमेश्वर, इसहाकका परमेश्वर र याकूबका परमेश्वर हुँ।” तब मोशाले आफ्नो मुख ढाके, किनकि तिनी परमेश्वरलाई हेर्न डराए। ७ तब परमप्रभुले भन्नुभयो, “मिश्रमा भएका मेरा प्रजाको दु:ख मैले देखेको छु, र कामदारहरूको अत्याचारमा तिनीहरूले पुकारा गरेका मैले सुनेको छु। तिनीहरूको दु:ख मलाई थाहा छ। ८ यसैले तिनीहरूलाई मिश्रीहरूका हातबाट छुटकारा दिएर त्यस देशबाट एक असल र ठूलो देश, अर्थात् दूध र मह बग्ने देश– कनानी, हित्ती, एमोरी, परिज्जी, हिव्वी र यबूसीहरूका देशमा ल्याउनलाई म ओर्लिएको छु। ९ अब हेर्, इस्राएलीहरूको पुकार मकहाँ आइपुगेको छ। मिश्रीहरूले तिनीहरूमाथि गरेको अत्याचार मैले देखेको छु। १० यसकारण अब जाऊ, मेरा प्रजा, अर्थात् इस्राएलीहरूलाई मिश्रबाट निकालेर ल्याउन म तिमीलाई फारोकहाँ पठाउँदैछु।”  ११ तर मोशाले परमेश्वरलाई भने, “फारोकहाँ गएर इस्राएलीहरूलाई मिश्रबाट ल्याउन सक्ने म को हुँ र?” १२ अनि परमेश्वरले भन्नुभयो, “म तिमीसित हुनेछु, र मैले तिमीलाई पठाएको हुँ भन्ने कुराको चिन्ह तिमीलाई यो हुनेछ: जब तिमीले ती मानिसहरूलाई मिश्रबाट निकालेर ल्याउनेछौ, तब तिमीहरूले यही पर्वतमा परमेश्वरको आराधना गर्नेछौ।”  १३ मोशाले परमेश्वरलाई भने, “हेर्नुहोस्, जब म इस्राएलीहरूकहाँ गएर तिनीहरूलाई भन्नेछु, ‘तिमीहरूका पितापुर्खाका परमेश्वरले मलाई तिमीहरूकहाँ पठाउनुभएको हो,’ तब तिनीहरूले ‘उहाँको नाउँ के हो त?’ भनेर सोधे भने, मैले तिनीहरूलाई के भन्ने?”  १४ तब परमेश्वरले मोशालाई भन्नुभयो, “म हुँ जो म हुँ।” फेरि उहाँले भन्नुभयो, “इस्राएलीहरूलाई तिमीले यसो भन्नू, “ ‘म हुँ” भन्नेले तिमीहरूकहाँ मलाई पठाउनुभएको हो’।” १५ परमेश्वरले मोशालाई यो पनि भन्नुभयो, “इस्राएलीहरूलाई भन्, ‘परमप्रभु,* तिमीहरूका पिता-पुर्खाका परमेश्वर, अर्थात् अब्राहामका परमेश्वर, इसहाकका परमेश्वर र याकूबका परमेश्वरले मलाई तिमीहरूकहाँ पठाउनुभएको हो’। मेरो नाउँ सदा यही रहनेछ, र सबै पुस्तासम्म मेरो नाउँको सम्झना यही हुनेछ। १६ “जाऊ, गएर इस्राएलका धर्म-गुरुहरूलाई जम्मा गरेर तिनीहरूलाई भन्: ‘परमप्रभु, तिमीहरूका पिता-पुर्खाका परमेश्वर, अब्राहामका परमेश्वर, इसहाकका परमेश्वर र याकूबका परमेश्वर मकहाँ प्रकट भएर भन्नुभयो, “मैले तिमीहरूको हेर-विचार गरेको छु र मिश्रमा तिमीहरूले जे भोग्दैछौ सो मैले देखेको छु। १७ मैले तिमीहरूलाई मिश्रको कष्टबाट निकालेर कनानी, हित्ती, एमोरी, परिज्जी, हिव्वी र यबूसीहरूको देश, एउटा दूध र मह बग्ने देशमा लैजाने निश्चय गरेको छु’।” १८ “इस्राएलका धर्म-गुरुहरूले तिम्रो कुरा सुन्नेछन्। तब तिमी र इस्राएलका ती धर्म-गुरुहरू मिश्रका राजाकहाँ जानेछौ, र तिमीहरूले त्यसलाई भन्नेछौ, ‘परमप्रभु हिब्रूहरूका परमेश्वरले हामीसित भेट गर्नुभएको छ, र अब हामी बिन्ती गर्दछौं, कि परमप्रभु हाम्रा परमेश्वरको निम्ति बलि चढ़ाउनलाई उजाड़-स्थानमा हामीलाई तीन दिनको यात्रामा जाने अनुमति दिनुहोस्’। १९ तर मलाई थाहा छ, कि मिश्रको राजाले करमा परेर मात्र तिमीहरूलाई जान दिनेछ। २० यसकारण म मेरो हात उठाएर त्यहाँ तिनीहरूका बीचमा मेरा सारा आश्चर्यकर्महरूद्वारा मिश्रीहरूलाई प्रहार गर्नेछु, र त्यसपछि उनले तिमीहरूलाई जान दिनेछन्।"`

परमेश्वरले आफ्नो योजना भनेर इस्राएलीहरूलाई छुटकारा दिने कुरामात्र गर्नुभएन। उत्तम देशमा जानको निम्ति परमेश्वरले आफ्नो योजनामात्र प्रकट गर्नुभएन तर इजिप्टबाट भाग्नुपर्दा इस्राएलीहरूलाई दयनीय वा नाङ्गै भएर जाने जान नदिनेपनि उहाँको मनशाय थियो। ती इस्राएलीहरूले इजिप्टलाई धनी र सम्पन्न साम्राज्य बनाउन सयौँ वर्ष कठोर परिश्रम गरेका थिए। इजिप्टका राजा फारोले सुरूमा इस्राएलीहरूको कुरा सुन्दैनन् भन्ने परमेश्वरलाई थाहा थियो। तर इस्राएलीहरूको सयौँ वर्षसम्म गरेको कडा परिश्रमको क्षतिपूर्ति दिने वाचा पनि परमेश्वरले मोशालाई सुनाउनुभएको थियो: "२१ “म यस जातिमाथि मिश्रीहरूको निगाह राखिदिनेछु, र तिमीहरू जाँदा रित्तो हात लिएर जानेछैनौ। २२ हरेक स्त्रीले आफ्नो छिमेकी र त्यसको घरमा बस्ने स्त्रीलाई सुन र चाँदीका गहनाहरू र लुगाफाटाहरू माग्नेछ, र तिमीहरूले ती आफ्ना-आफ्ना छोराछोरीहरूलाई लगाइदिनेछौ।" (प्रस्थान ३:२१,२२ रूपान्तरित)। सयौँ वर्षसम्म शोषित भइरहेका, थिचोमिचोमा परिरहेका र दविएर बसिरहेका दासहरूबाट एक नयाँ समाजको स्थापना गर्ने अवसर परमेश्वरले बसालिरहनुभएको थियो। इजिप्टको जीवनभन्दा फरक जीवन तिनीहरूले बिताऊन् भन्ने परमेश्वरको योजना थियो। आफ्नै स्रोतसाधनलाई उपयोग गरेर जीवनस्तरलाई सम्हाली राख्ने समाजको परिकल्पना परमेश्वरले गर्नुभएको थियो। वरिपरि रहेका राष्ट्रहरूको निम्ति इस्राएली राष्ट्र एक अनुकरणीय उदाहरण हुने परमेश्वरको योजना थियो। परमेश्वरले अब्राहमलाई दिनुभएको वाचा अनुसार इस्राएलीहरूले परमेश्वरबाट पाएका आशिषहरू संसारका सबै राष्ट्रहरूले पनि पाउन सकोस् भनेर उहाँले इस्राएलीहरूबाट अपेक्षा गर्नुभएको थियो।

`संसारका मानिसहरूका दु:खकष्ट र दयनीय अवस्थाप्रति परमेश्वर चासो देखाएर हेरिरहनुहुन्छ र तिनीहरूको क्रन्दन परमेश्वरले सुन्नुहुन्छ भन्ने कुरा तपाईँको निम्ति कतिको महत्त्वपूर्ण छ? त्यसले परमेश्वरको बारेमा तपाईँलाई के भन्छ? हेर्नुहोस् प्रस्थान ४:३१ "३१ परमप्रभु इस्राएलीहरूको चिन्ता लिनुहुन्छ र तिनीहरूको कष्ट पनि देख्नुभएको छ भनी जब तिनीहरूले सुने, तब तिनीहरूले आफ्ना शिर निहुराएर दण्डवत् गरी आराधना गरे।"`