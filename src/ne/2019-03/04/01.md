---
title:  भजनसंग्रह र हितोपदेशमा करुणा र न्याय
date:   20/07/2019
---

### यस अध्यायका मूल पदहरू
भजन ९:७-९, १३-२०, भजन ८२, भजन १०१, भजन १४६, हितोपदेश १०:४, हितोपदेश १३:२३,२५ र हितोपदेश ३०:७-९

> <p>यस अध्यायको मूल सार पद</p>
> "३ दुर्बल र अनाथहरूको रक्षा गर, आवश्यक परेकाहरू र थिचोमिचोमा परेकाहरूको न्याय गर। ४ दुर्बल र दिनहिनलाई छुटाओ, दुष्टहरूका हातबाट तिनीहरूलाई छुटकारा देओ।"भजनसंग्रह ८२:३-४

सङ्गतिको बेलामा वा धार्मिक क्रियाकलापहरूमामात्र समावेश नभएर साधारणततया दैनिक जीवनमा पनि परमेश्वरसँगको जीवित सम्बन्धको अनुभव भइरहनु अनिवार्य छ भनेर भजन र हितोपदेशका पुस्तकहरूले जिकिर गर्दछन्। हामीहरूको सम्बन्ध हामी आफैसँग, परिवारसँग, बन्धव्यापारसँग, इष्टमित्रहरूसँग र सरकारसँगै कस्तो हुनुपर्छ भनेर हितोपदेशले चित्रण गर्दछ। भजनसंग्रह विभिन्न भावानात्मक र आत्मिक अनुभवहरूको सँगालो हो। त्यसमा शोकदेखि लिएर अत्यन्तै उल्लासपूर्ण प्रशंसा र ती बीचमा हुने विभिन्न भावहरू भजनसंग्रहमा व्यक्त गरिएका छन्। हामीहरूको जीवनको प्रत्येक पक्ष र अनुभवमा विश्वासको पहिचान दर्शाउनु जरुरी छ किनभने हामीहरूको जीवनको प्रत्येक पललाई परमेश्वरले चासो राख्नुहुन्छ। फेरि त्यसैवखत हामीहरूको पतित संसारले मानव जीवनलाई तहसनहस गर्ने गरि प्रतिबिम्बित गर्ने दु:ख, कष्ट, अन्याय, अत्याचार, शोषण आदिहरू सभ्य वा सद्दे मानिसले आँखा चिम्लेर बस्न वा वेवास्ता गरेर बस्न पनि सुहाउँदैन। अन्याय र अत्याचारप्रति परमेश्वर संवेदनशील हुनुभएको बाइबलले बारम्बार उल्लेख गर्दछ र त्यसलाई राहत दिन उहाँले खोजिरहनुहुन्छ भनेर पनि बाइबलले बताउँछ। आशारहितहरूका आशा परमेश्वर नै हुनुहुन्छ। यस विषयमा विभिन्न पुस्तकहरूले छ्वास्स छोएकोमात्र पाउँछौँ। तपाईँको वरिपरि रहा  निर्धन, विपन्न वर्ग, दविएका, हेपिएका, पिछडिएका, शोषित भएका, समाजबाट तिरस्कार गरिएका र विर्सिएका मानिसहरूलाई यस अध्यायमा उल्लेखित सामग्रीहरू अध्ययन गर्दा केही हदसम्म तिनीहरूको सेवा गर्न तपाईँ तत्पर हुनुहुनेछ भन्ने लेखकले आशा व्यक्त गर्दछ। हामीहरूका वरिपरि रहेका विभिन्न कारणहरूले दविएकाहरूलाई केही न केही गरौँ भन्ने हौशला यस अध्यायको छ।