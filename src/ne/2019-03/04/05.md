---
title:  परमेश्वरसँग टाँसिएर हिँड्नु
date:   24/07/2019
---

जब हामी भजनसंग्रहको अन्त्यतिर आउँछौं तब परमेश्वरप्रति गरिने प्रशंसाको बुलन्द आवाज झन झन चर्को भएर गएको पाउँछौँ। अन्तिम पाँचवटा भजनहरूमा सिधै सरल तरिकाले "परमेश्वरको प्रशंसा गर!" भनेर सुरू गरिएको छ। तर ती पाँचवटा भजनहरूमा प्रथम भजन १४६मा शोषित, गरिब र दविएकाहरूप्रति परमेश्वरले विशेष गहिरो चासो देखाउनुभएकोले उहाँको सराहना गर्दै प्रशंसा व्यक्त गरिएको छ।

`भजन १४६मा हाम्रो निम्ति पनि सन्देश के छ? विशेष गरेर भजन १४६:५-६मा परमेश्वरले के सम्बोधन गरिरहनुभएको छ?`

परमेश्वर सृष्टिकर्ता हुनुहुन्छ भन्ने कुरामा कुनै विवाद छैन (भजन १४६:६)। तर आफूले सृष्टि गर्नुभएको संसारप्रति उहाँको विभिन्न भूमिकाहरू कायमै भएको कुरा उक्त भजनले व्यक्त गर्दछ। उहाँ न्यायकर्ता, प्रबन्धक तथा संभारक, दु:खि र दविएकाहरूलाई स्वतन्त्र गर्नुहुने, चङ्गाइ गर्नुहुने, सहयोगी र संरक्षक भएर सक्रिय हुनुभएको छ। विशेष गरेर समाजमा विभिन्न कारणहरूले वेवास्ता गरिएका, कष्ट भोगिरहेका र आवश्यक सहयोगको निम्ति बिन्ति गरिरहेका मानिसहरूप्रति उहाँ संवेदनशील हुनुहुन्छ भनेर भजनसंग्रहले खुलासा गर्दछ। हाम्रो जीवनमा, हाम्रो समाजमा र हाम्रो संसारमा परमेश्वर के गर्न चाहनुहुन्छ भन्ने अवधारणा हामी सबैको निम्ति प्रेरणादायी विषय हो।

कहिलेकाहीँ परमेश्वरले भन्नुभएकै कारणले पीडितहरूलाई हेर्नुपर्छ भनेर हामीसोच्दछौँ। तर परमेश्वरले गरिरहनुभएको यो काम त भजन १४६ले जिकिर गर्दछ र उहाँको काममा सहभागी हुन उहाँले हामीलाई आग्रह गरिरहनुभएको पनि आभास् हामी पाउँछौँ। जब हामी बिपन्न वर्गको निम्ति, शोषित, दविएका र पीडितहरूको निम्ति र रोगले ग्रस्त भएकाहरूको सेवा गर्छौँ तब हामी समग्रमा परमेश्वरसँग काम गरिरहेको हुन्छौँ र उहाँको लक्ष्यमा हामी सरिक भइरहेका हुन्छौँ। प्रेरणादायी भजन १४६मा उल्लेखित लक्ष्यहरू पूरा गर्न परमेश्वरसँगै हातमा हात मिलाएर काम गर्नुजस्तो महान् अवसर अरू के होला?

`तर अरूको सेवा गर्दा हामीलाई पनि फाइदाहरू हुन्छन्। प्रायजसो इसाईहरूले परमेश्वरको खोजिमा लागिरहेको चर्चा गर्दछन् र उहाँको नजिक हुने चाहना व्यक्त गर्दछन्। यद्यपि, भजन १४६:७-९ र बाइबलका अरू भागहरूमा व्यक्त गरिए अनुसार जब परमेश्वरले के गर्नुहुन्छ त्यसमा सहभागी भयौँ भने हामी उहाँलाई भेट्टाइरहेका हुन्छौँ। भजन १४६ अनुसार यदि उहाँ गरिब, निम्नवर्ग, विपन्नवर्ग, बिमारी, दविएका, पिछडिएका, तिरस्कृतहरूको हेरचाहा गर्नुहुन्छ भने जब हामी पनि त्यही गर्छौँ तब हामी उहाँसँग मिलेर काम गरिरहेका हुन्छौँ। "दु:खकष्ट पाइरहेका र विपन्नवर्गहरूको सेवा गर्न र तिनीहरूसँग हिँड्न येशू यस संसारमा आउनुभएको थियो। उहाँको ध्यान तिनीहरूप्रति अत्यन्तै ठूलो थियो। र आज उहाँका भक्तहरूमार्फत पनि विपन्नवर्ग, खाँचो परेकाहरू, पीडा भोगिरहेकाहरूलाई राहत दिन र कष्टकर जीवन बिताइरहेकाहरूलाई उचाल्न उहाँ भेट्न जानुहुन्छ।...यदि हामीले दु:खकष्ट पाइरहेकाहरूको र आवश्यक परेकाहरूको सेवा गर्न चुकेनौँ भने स्वर्गमा रहनुहुने परमेश्वर पिताको करुणा, प्रेम र दया अरू कुनैबाट पनि सिक्न सक्दैनौँ। जब हाम्रो वरिपरि रहेका कुनै अत्यन्तै खाँचोमा परेका, अनाथ, दरिद्र र असहायहरूलाई निस्वार्थ भावनाले सेवा गर्यौँ भने त्यसले देखाउने सुसमाचारको महान् प्रेमिलो  पक्ष अरू कुनैबाट प्रदर्शित हुँदैन।"-एलेन जी ह्वाइट, टेस्टिमोनिज फर द चर्च, ठेली ७, पृ. २२६बाट रूपान्तरित।अरूको सेवा गरेर तपाईँ परमेश्वरको नजिक हुनुभएको अनुभव के तपाईँसँग छ?`