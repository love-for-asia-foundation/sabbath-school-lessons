---
title:  'भजनसंग्रह: शोषित तथा पीडित वर्गको निम्ति आशाका भजनहरू'
date:   21/07/2019
---

दु:खकष्ट, पीडा, सङ्कट, विपत्ती र समस्या झेलिरहेका मानिसहरूको क्रन्दन वा शोक परमेश्वरले देख्नुहुन्छ र सुन्नुहुन्छ भनेर हामीले अघि नै हेर्यौँ। परमेश्वरमाथि भरोसा राखेर चलेतापनि अनेक किसिमका दु:खकष्ट र अन्याय भोगिरहेका मानिसहरूको क्रन्दन हामी भजनसंग्रहमा पढ्छौँ। 

हामीप्रति परमेश्वरको भलाइको प्रतिवद्धता, न्यायको आवाज र उहाँको सर्वशक्तिमानताको सदा उपस्थितिको बाबजुद पनि अन्याय, अत्याचार, शोषण, पीडा, दमनका बुलन्द आवाजहरूले भजनसंग्रहको पुस्तक ढाकिएको पाइन्छ। धेरैजसो भजनसंग्रहमा लेखिएका सामग्रीहरू मानव पीडाको उपज भएको हामी पाउँछौँ।

यद्यपि, त्यहाँ लेखिएका गीतहरू कष्टमा परेका परमेश्वरका जनहरूले अझै पनि गाइरहेको पाइन्छ। तिनीहरूको जीवनको परिस्थिति र आस्थाको अवस्था जतिसुकै नाजुक भएतापनि त्यसले तिनीहरूको परमेश्वरप्रतिको भरोसालाई  दवाउन नसकेको ती गीतहरूले बताउँछन्। ती गीतहरूमा आशाका किरणहरू यत्रतत्र छरिएको पाइन्छ। दुष्ट शक्तिले विजय पाउनुभन्दा अघि, पीडितहरूको बिरुद्धमा दुष्टताको भारले नाश गर्नुभन्दा अघि परमेश्वरको हस्तक्षेपले अबेर नगरेको ती र गीतहरूले हारगुहारका आवाजहरू उठाइरहेको पाइन्छ। यस परिप्रेक्ष्यमा भजनका लेखकहरूले (राजा दाउदमात्र होइन, अरूहरूको भजन पनि त्यस भजनसंग्रहमा समावेश भएका छन्) तिनीहरूको आस्था, दु:खकष्ट, परीक्षा, जीवनका अनेकौँ वियोगहरूलाई गीतमार्फत आफ्ना भावनाहरू व्यक्त गरेका थिए।

`आफूप्रतिको आस्थामा तल्लीन हुने दाउदलाई परमेश्वरको आँखाको नानी भनेर सम्बोधन गरिएतापनि कुन परिस्थितिमा देहायको भजन रचिएका थिए सो सोच्नुहोस्। परमेश्वरले देखाउनुभएको भलाइप्रति आस्था र उनले खेपिरहेको कष्टकर अनुभवको बीचमा भइरहेको तनावलाई के तपाईँ अनुभव गर्न सक्नुहुन्छ? तपाईँकै जीवनमा आएका अनेकौँ जोखिम परीक्षाहरूमा परमेश्वरप्रति तपाईँको आस्थासँग बेमेल भइरहेको के तपाईँले पाउनुभएको छ? हेर्नुहोस् भजन ९`

संसारमा भइरहेका अन्याय, अत्याचार, संकष्ट, पीडा आदिले ल्याउने तनावको बीचमा पनि आशा, परमेश्वरको भलाइ र उचित न्यायका जवाफहरू बारम्बार भजनसंग्रहमा फुकिरहेको पाइन्छ। अन्याय, अत्याचार, आतङ्क, दुष्टहरूको रजाइँले अहिले ताण्डब नृत्य वा जितिरहेको देखिएतापनि दुष्टहरू र अन्यायलाई परमेश्वरले सम्हाल्नुहुनेछ र न्याय गर्नुहुनेछ भनेर भजनसँग्रहले हामीलाई आश्वस्त पार्दछ। दु:खकष्ट, पीडा, अन्याय, अत्याचारले सताइएकाहरूलाई पुनर्जिवन दिएर पुनर्स्थापित गर्नु हुनेछ भने दुष्टहरूलाई सदाको निम्ति दण्ड दिइनेछ।

एकफेरा नास्तिक भएर परमेश्वरको अस्तित्वलाई विश्वास नगर्ने तर पछि उहाँलाई विश्वास गर्न पुगेका बेलायतका प्रख्यात साहित्यकार सी.एस. लिविसको एउटा किताब "रिफ्लेक्सनस अन द सामस्" (भजनसँग्रहमा प्रतिबिम्बहरू)मा भजनसंग्रहको पुस्तकमा बारम्बार व्यक्त गरिएको परमेश्वरको न्यायप्रति अचम्म मान्दै उत्तेजित हुँदै त्यसको सिघ्र चाहनालाई लेखकले व्यक्त गरेका थिए। बाइबल पढ्ने कतिपय मानिसहरूले न्यायको बारेमा पढ्दा भयभित भएको उक्त लेखेकले महसुस गरेको सन्दर्भमा न्यायको बारेमा सुरूका यहूदीहरूले व्यक्त गरेका दृष्टिकोणलाई टिप्पणी गर्दै उनी लेख्दछन्: "आफूसँग भएका सबै श्रीसम्पत्तिहरूलाई जफत गर्ने र न्याय तिनीहरूको पक्षमा भएतापनि सुनुवाइ नहुने हजारौँ मानिसहरूको आवाज अब तिनीहरूको पक्षमा सुनिनेछ। अन्याय र अत्याचारका चपेटामा परेका मानिसहरू न्यायको कुरा सुन्दा डराउनेछैनन्। यदि तिनीहरूको मामिलालाई कसैले सुनिदियो भनेमात्र तिनीहरूले खेपिरहेको मारप्रति उचित न्याय गरिनेछ भनेर तिनीहरूलाई थाहा छ। जब परमेश्वर न्याय गर्न आउनुहुनेछ तब ती पीडितहरूको क्रन्दन सुन्नुहुनेछ भनेर तिनीहरू विश्वस्त छन्।" पृ. ११बाट रूपान्तरित।

पीडित, दविएका, पिछडिएका, हेपिएका, चपेतामा परेका, अन्यायमा परेका, आफ्नो भाऊ खोज्नेहरूले गर्दा आफूहरू दमनको शिकारमा परेकाहरूलाई भजनसंग्रहमा आशा दिलाइएको  छ। वर्तमान अवस्थामा निराशा र कष्ट भोगिरहनुपरेतापनि (जसरी व्यथा लागेकी आमाले बच्चा पाएपछि राहत पाउनेछु भनेर आशा गर्दछिन्) भजनसंग्रहका लेखकहरूले सबैको हृदयमा आशाको किरण चम्कि रहोस् भन्ने कामना व्यक्त गरेको पाठकवृन्दहरूले महसुस गर्नु जरुरी छ।

`परमेश्वरले गर्नुहुने न्यायप्रति भयभित नहुँदै  हामीले त्यसलाई कसरी सकारात्मक तरिकाले हेर्नु जरुरी ठान्नुपर्छ? त्यो मनस्थितिको कारणहरू के के हुनसक्छन्?`