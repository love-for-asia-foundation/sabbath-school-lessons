---
title:  आमोस
date:   29/07/2019
---

> <p></p>
> "१४ आमोसले अमस्याहलाई यो जवाफ दिए,  "म त अगमवक्ता थिइनँ, र अगमवक्ताको छोरो पनि होइनँ। तर म एउटा गोठालो र अञ्जीरका रूखहरू हेरचाह गर्ने मानिस थिएँ। १५ तर परमप्रभुले मलाई भेड़ाबाख्रा चराउनबाट बोलाउनुभयो, र मलाई भन्नुभयो,  "जाऊ, गएर मेरो प्रजा इस्राएललाई अगमवाणी बोल।" (आमोस ७:१)।

आफूमा अगमवक्ता हुने योग्यताहरू नभएको आमोसले खुलारूपमा स्वीकारेका थिए। तर परमेश्वरको आदेशमा आफ्नो सन्देश इस्राएलीहरूको बीचमा प्रस्तुत गर्दछन् तब उनी के सुनाउन चाहेका थिए सो सुनाउने खुबी उनमा भएको उनले देखाएका थिए। इस्राएल देशका वरिपरि रहेका यह्वे परमेश्वरलाई नपुज्ने सबैलाई थाहा भएको राष्ट्रहरूको नाउँ र तिनीहरूको नैतिक अपराधहरूको सूची उल्लेख गरेर उनले आफ्नो सम्बोधन सुरू गर्दछन्। ती राष्ट्रहरूमा सिरिया, फिलिस्टिया, फिनिसिया, इडोम, आम्मोन र मोआब थिए। तिनीहरूको अपराध थियो: सर्वशक्तिमान सृष्टिकर्ता परमेश्वरलाई सम्मान नगरेको कारण तिनीहरू मानिसहरूप्रति नैतिकरूपमा जिम्मेवार हुनुपर्ने आवश्यकता ठानेका थिएनन्। त्यसले गर्दा तिनीहरूको जीवनशैलीमा अनेकौँ अपराधहरू, अन्याय अत्याचार, अरूको व्यक्तिगत जीवनको बलात्कार वा अतिक्रमण, दुष्ट, निर्दयी, निष्ठुर, क्रुर र आतङ्कित गर्ने जीवन पद्धतिलाई अपनाएका थिए। त्यसले गर्दा तिनीहरूलाई परमेश्वरले दण्ड दिने फैसला तोकिएको थियो (यस मामिलामा आमोस १:३देखि २:३सम्म पढ्नुहोस्)। ती राष्ट्रहरूले अपनाइरहेका दोषी तथा भ्रष्ट चरित्रहरूको चित्रण ठिक थियो भनेर इस्राएलीहरूले आम समर्थन त गरेकै होलान् किनभने ती राष्ट्रहरूले प्रायजसो तिनीहरूका अपराधहरू  इस्राएलीहरूकै विरुद्धमा चालीरहेका थिए।

अनि आमोस बाहिरी देशहरूमा भएका अपराधहरूको विषयमा सबैलाई जानकारी दिएर आफ्नै देश यहूदाका मानिसहरूको विरुद्धमा पनि परमेश्वरले चाल्नुहुने कदमको घोषणा गरेका थिए। यहुदा देश इस्राएलको दक्षिण भागमा पर्दछ।  एकफेरा एक भएको इस्राएल देश दुई टुक्रा भएर अलग भएको थियो। परमेश्वरको निम्ति आमोसले ती यहुदाहरूको नैतिक, धार्मिक र सामाजिक भ्रष्टताको बिरुद्धमा बोलेका थिए। तिनीहरूले परमेश्वरलाई त्यागे, तिनीहरूले परमेश्वरका आदेश तथा आज्ञाहरूलाई सरासर तोडे र अब तिनीहरूमाथि पनि परमेश्वरको दण्ड खनिनेछ भनेर निडर हुँदै उनले जनाऊ दिएका थिए (४ परमप्रभु यसो भन्नुहुन्छ: "यहूदाका तीन पापहरू अथवा चारै वटा पापहरूका कारण म मेरो क्रोध हटाउनेछैनँ। तिनीहरूले परमप्रभुको व्यवस्थालाई अस्वीकार गरेका हुनाले, र उहाँका विधिहरू पालन नगरेकाले, र तिनीहरूका पिता-पुर्खाहरूले पछ्याएका झूटा देवताहरूद्वारा तिनीहरू भ्रममा परेका हुनाले, ५ म यहूदामा आगो पठाइदिनेछु, र त्यसले यरूशलेमका किल्लाहरू भस्म पार्नेछ" आमोस २:४-५)। जब आमोसले आफ्ना देशका वरिपरि रहेका छिमेकी देशका मानिसहरूको गलत बाटोलाई औँल्याउँदा इस्राएलको उत्तर राज्यका जनताहरूले ताली बजाएर सुनिरहेका थिए भनेर हामी कल्पना गर्न सक्छौँ। 

तर आमोसले आफ्ना श्रोतावर्गहरूतर्फ फर्केर तिनीहरूकै जीवनपद्धतिको चिरफार गर्दछन् तब कथा अर्कै हुन जान्छ। विदेशका मानिसहरूले के गरे भन्ने कुरामा परमेश्वरको चासो भन्दा आफ्नै जनहरू भनाउँदाहरूको जीवनपद्धति वा जीवनशैलीप्रति परमेश्वर नाराज हुनुभएको आमोसले खुलाएका थिए।आमोशको पुस्तकको बाँकी भागमा परमेश्वरकै अगाडि इस्राएलीहरू परमेश्वरका असफल जनहरू हुन पुगेको देखिन्छ। तिनीहरू दुष्ट, मूर्तिपूजक, अन्यायी र परमेश्वरको सामु चुकेको चुकै भइरहेका थिए।

`आमोसले इस्राएलीहरू अर्थात् परमेश्वरका जनहरू हौँ भनेर दावीचाहीँ गर्ने तर उहाँको मार्गमा नहिँडी अनेकौँ पापहरूलाई प्रिय ठानेर पोषिरहेकालाई तिनीहरूका के के पापहरू थिए भनेर केही हदसम्म देहायका पदहरूमा ती पापहरूमा लागिरहेकाहरूलाई परमेश्वरले दिनुभएको चेतावनीहरू हेर्नुहोस्: आमोस ३:९-१२, ४:१,२, ५:७-२७, आमोस ८:४-१४`

आमोसले कुटनिति प्रयोग गरेर वा चिप्लो घसेर आफ्ना लवजहरू निकालेका थिएनन्। इस्राएलीहरूको पतनलाई लक्षित गरेर दिएका उनका शब्दहरू ठाडै कटु थिए। तर ती आवाजहरूमा परमेश्वरतिर फर्किन अनुरोध थियो जुन मसलादार थियो। तिनीहरूका वरिपरिरहेका दरिद्र, गरिब, पिछडिएका, दविएका मानिसहरूप्रति न्याय र सरोकार देखाउन तिनीहरूको हृदयसंवेदशील हुन आमोसको बुलन्द आवाज थियो: "तर न्यायचाहिँ नदीझैँ र धार्मिकता कहिले नसुक्ने खोलाझैँ बगिरहोस्!" (आमोस ५:२४)। आमोसको चेतावनीमा केवल उदासिनतामात्रै थिएन तर परमेश्वरका जनहरू भनेर दावी गरेर उहाँका मार्गमा हिँड्नेहरूको पुनरुद्धार र पुनर्स्थापित हुनेछ भन्ने भविष्यवाणी पनि दिएका थिए "११ त्यस दिन म दाऊदको ढलेको वासस्थानलाई पुनर्स्थापन गर्नेछु, र त्यसका प्वालहरू मरम्मत गर्नेछु। अनि भत्केको अवस्थाबाट त्यसलाई म खड़ा गर्नेछु र अघिजस्तै गरी म त्यसलाई निर्माण गर्नेछु, १२ ताकि तिनीहरूले एदोमको बाँकी रहेका, र मेरो नाउँ भएका सबै जाति-जातिलाई अधिकार गरून्।" यसै नै गर्नुहुने परमप्रभु घोषणा गर्नुहुन्छ। १३ "यस्ता दिन आउँदैछन्," परमप्रभु भन्नुहुन्छ, "जब कटनी गर्नेलाई हलो जोत्नेले उछिन्नेछ, र बीउ छर्नेलाई दाख पेल्नेले उछिन्नेछ। पर्वतहरूबाट नयाँ दाखमद्य चुहुनेछ, र सबै डाँड़ाहरूबाट त्यो बहनेछ। १४ म मेरो निर्वासनमा गएका प्रजा इस्राएललाई फर्काएर ल्याउनेछु। ध्वंस भएका सहरहरूलाई तिनीहरूले फेरि निर्माण गरेर तिनमा वास गर्नेछन्। तिनीहरूले दाखबारीहरू लगाएर तिनका दाखमद्य पिउनेछन्। तिनीहरूले बगैँचाहरू बनाएर तिनका फलहरू खानेछन्। १५ म इस्राएललाई तिनीहरूकै देशमा कहिल्यै नउखेलिने गरी बसाल्नेछु, जुन देश मैले तिनीहरूलाई दिएको छु" परमप्रभु तिमीहरूका परमेश्वर भन्नुहुन्छ।" (आमोस ९:११-१५)। "जब इस्राएलीहरू परमेश्वरको बाटो बिराएर अधर्म तथा पापको गहिरो खाल्डोमा परिरहेका थिए र तिनीहरूलाई परमेश्वरको महान् खाँचो भएको थियो, त्यसबेला उहाँले तिनीहरूलाई क्षमा र आशाका हातहरू पसारिरहुनुभएको थियो।"-एलेन जी ह्वाइट, प्रोफेटस् एण्ड किङ्गस्, पृ. २८३बाट रूपान्तरित। 

`के तपाईँले ती समयहरूको अनुभव गर्नुभएको थियो जब गलत कामलाई कटु वचनद्वारा सच्याउनुपरेको थियो? येशूलाई विश्वास गर्छु भनेर दावी गर्न तर आफ्नो जीवनशैलीद्वारा उहाँको बेइज्जत गर्नेहरूलाई उहाँतिर फर्काउन कस्तो किसिमको लवजहरू प्रयोग गर्नुपर्छ भनेर हामीले कसरी सजग हुने?`