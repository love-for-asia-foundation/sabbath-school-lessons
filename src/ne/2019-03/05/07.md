---
title:  उपसंहार
date:   02/08/2019
---

थप जानकारी: एलेन जी ह्वाइटद्वारा लिखित प्रोफेटस एण्ड किङ्गसको पृ. २७९­२९२को ×द असेरियन क्याप्टिभिटी" र पृ. ३०३­३१०को ×द कल अभ यशैया" पढ्नुहोस्।

×शोषण र थिचोमिचो गर्ने, घोर अन्याय अत्याचारले ग्रसित, अनियन्त्रित रूपमा अमितव्ययी खर्च गरेर मनोरञ्जन र मोजमज्ना गर्ने, लज्जास्पद भोजभत्तेर र जाँडरक्सीले मात्ने चलनलाई अपनाएर अत्यन्तै घिनलाग्दो व्यवहार र चरित्रहीन बिलासितामा मोहित भएर चल्ने  भनेर चिनिने समाजको विरुद्धमा परमेश्वरका अगमवक्ताहरूले चर्को आवाज उठाएका थिए। तर तिनीहरूको विरोधका आवाजहरू इस्राएलीहरूको सामु व्यर्थ भए, तिनीहरूले गरिरहेका पापको निन्दा व्यर्थ भएको थियो।"­एलेन जी ह्वाइट, प्रोफेटस् एण्ड किङ्गस, पृ. २८२ बाट रूपान्तरित।

यशैयाको निम्ति ×इस्राएलमा जे भइरहेको थियो त्यो अत्यन्तै निराशजनक भएको थियो। मानिसहरूको सामाजिक अवस्था नाजुक थियो। धनी हुने प्रतिस्पर्धामा लाग्दा मानिसहरूले जग्गापछि जग्गा किन्ने एक घरपछि अर्को घर किनेर आफ्नो धनको रवाफ देखाउने प्रवृत्तिको रडाको चलेको थियो। अन्यायको विकृति व्यापकरूपमा चलेको थियो, कमजोर र दरिद्रप्रति दया र सहानुभूति देखाउने चलन हराइसकेको थियो। असहायलाई सुरक्षा दिने निकायका हाकिम तथा पदाधिकारीहरूले गरिब, निर्धन, अनाथ र विधवीहरूको आवाजलाई वेवास्ता गरेका थिए। यहूदियाका राजा उज्जियाको शासनकालमा परमेश्वरले यशैयालाई चेतावनी र भ्रष्ट समाजको आलोचना गर्न बोलाउनुभएको थियो। तर पतित समाजको विरोध गर्ने जिम्मेवारीबाट ती अगमवक्ता पन्छिन चाहेका थिए। उनको आवाजको प्रतिरोधमा परमेश्वरकै जनहरू भनेर चिनिने तर त्यो हठी समाज उत्रिनेछ भनेर उनलाई थाहा थियो।"­पृ. ३०६,३०७बाट रूपान्तरित।

×अगमवक्ताहरूको सरल आवाजहरू इस्राएलका विगत युगका मानिसहरूको निम्तिमात्र नभएर परमेश्वरका जनहरू हौँ भनेर दावी गर्ने वर्तमान युगमा रहेका हामीले पनि आत्मसात् गर्नु जरुरी छ। अनुग्रह तथा दयाका कामहरू गर्ने अवसरबाट हामी कहिल्यै पनि वंचित हुनुहुन्दैन। पिछडिएका, दविएका, समाजमा हेपिएका, असहाय र बोझले लादिएका वर्गप्रति इसाई सरोकार तथा शिष्टाचार र कोमल  सोच देखाउनै पर्छ।" पृ. ३२७बाट रूपान्तरित।

**चिन्तनमनन**

`अ) 	भविष्यवाणी वा अगमवाणी बोल्ने प्रक्रिया प्रायजसो भविष्यको निम्ति बोलिने कुरा भनेरमात्र प्रायजसो हामी सोच्दछौँ। तर पुरानो करारका अगमवक्ताहरूले तिनीहरूकै युगको अवस्थालाई चित्रण गरेर सम्बोधन गर्ने गरेको कुराले तिनीहरूको भूमिका कस्तो रहेछ भन्ने तपाईँको दृष्टिकोणमा कसरी परिवर्तन हुन जानुपर्छ?`

`आ) 	सत्यको निम्ति उभिन कस्तो कठिन, चुनौतिपूर्ण र जोखिमपूर्ण रहेछ भनेर अगमवक्ताका जीवन र सन्देशहरूले देखाउँदछ। यद्यपि, तिनीहरूले जे बोले र गरे ती किन गरे भन्ने कुरामा तपाईँले किन विश्वास गर्नुहुन्छ?`  

`इ) 	जब परमेश्वरले अगमवक्ताहरूद्वारा बोल्नुभयो उहाँले पतित जनहरूप्रति क्रोध पनि देखाउनुभएको थियो र तिनीहरूको उत्थानको निम्ति गहिरो चासो पनि देखाउनुभएको थियो। परमेश्वरका यी दुई स्वभावहरूमध्ये पक्षमा तपाईँ कुन पक्षमा हुनुहुन्छ?`

**सारांश**: परमेश्वरकै जनहरू भनेर चिनिने मानिसहरूको असत्य, वैगुणी तथा अधर्मी व्यवहारप्रति चर्को आवाज उठाउन पुरानो करारका अगमवक्ताहरू प्रयत्नशील थिए। मानिसहरू परमेश्वरको बाटो र इच्छामा चलून् भन्ने तिनीहरूको तिब्र चाहना थियो र कतिपयसमयमा हठी समाजप्रति तिनीहरू क्रोधित पनि भएका थिए। तिनीहरूले परमेश्वरको स्वभावलाई प्रतिबिम्ब गर्ने क्रममा मानिसहरूले गर्ने गरिब र शोषित वर्गमाथिको अन्याय र अत्याचारप्रति गहिरो चासो देखाएका थिए। अन्याय गर्नुबाट फर्किऊन् भन्ने परमेश्वरको चाहना हो भनेर तिनीहरूले बुलन्द आवाज उठाएका थिए। यदि तिनीहरू न्यायोचित बाटोमा हिँडे तिनीहरूको भविष्य उज्ज्वल पार्ने परमेश्वरको संकल्प छ भनेर पनि ती अगमवक्ताहरूले औँल्याएका थिए।