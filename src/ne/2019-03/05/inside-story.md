---
title:  कथा
date:   02/08/2019
---

#### आफ्नो कर्मचारीबाट प्रेरणा पाएको

_जिओफ्रि शमूयल, ५१, सोलोमन टापुहरू_

जियोफ शमूएल सोलोमन टापुहरूको घर निर्माण कम्पनीको मुख्य हाकिम थिए। जब आफ्नो कर्मचारीले एक वर्षभित्र आफ्नो मोटोपना ४० किलोग्रामले घटाए रे भन्ने कुरा आफ्नै आँखाले देखेपनि तिनले विश्वास गरेनन्। आफ्नो ठूलो भुँडी हेरेर "के मपनि घटाउन सक्छु र?" भनेर सोच्न थाले।

जियोफको वजन २९० पाउण्ड अर्थात् १३० किलो थियो। दस वर्षदेखि उच्च रक्तचापले उनलाई दु:ख दिएको थियो। आफू नाश हुनेबाटोतिर ढल्किन्दैछु भन्ने कुरा उनले महसुस गर्न थालेका थिए।

जियोफ एडभेन्टिस्ट घरमा हुर्केका थिए र चर्चले संचालन गर्ने स्कूलहरूमा उनी पढेका थिए। एडभेन्टिस्ट स्वास्थ शिक्षाको बारेमा उनलाई राम्रै जानकारी थियो। तर आफ्नो शरीर उनले थाहा पाएको ज्ञानभन्दा ठिक उल्टो दिशामा जाँदै थियो। एडभेन्टिस्टहरू समेत गरेर सोलोमोन टापुहरूका मानिसहरूले जस्तै बेलुका टन्न खाने बानी उनको पनि थियो।

"यस खानालाई आशिष दिनुभएकोमा हे परमेश्वर तपाईँलाई धन्यवाद छ" भनेर खानुभन्दा अघि उनले प्रार्थना गर्थे। तर "मलाई भोक र स्वादलाई नियन्त्रण गर्न बल दिनुहोस्" भनि उनले कहिल्यै पनि प्रार्थना गरेनन्।

सन २०१७को सुरूमा एक दिन जियोफ हेरिककहाँ गए। हेरिक उनको निम्ति भवनको नक्सा बनाउने काम गर्दथे। "तिमी कस्तो मोटो थियौ, अहिले तिमी कस्तो पातलो देखिन्छ। तिम्रो मोटोपना घटाउन तिमीले के गर्यौँ?" उनले सोधे।

आफूले एलेन जी ह्वाइटको "काउन्सिल अन डायट एण्ड फुडस्"मा लेखिएको खाना र ब्यायामको सल्लाहबाट प्रेरित भएर त्यसै अनुसार चलेकोले आफू स्वस्थ भएको उनले सुनाए। "तपाईँलाई पनि तपाईँको मोटोपन घटाउन सिकाउन सक्छु" उनले भने। जियोफले "हुन्छ, कहिलेदेखि सुरू गर्ने?" भनेर सहमति जनाए। "यदि तपाईँ चाहनुहुन्छ भने आजैदेखि सुरू गर्न सक्छौँ" भनेर हेरिकले भने।

अनि तुरन्तै हाकिम र कर्मचारी आफ्नो कार्यालयबाट बाहिर निस्केर ४५ मिनेटको सरल ब्यायाम गर्न थाले। तिनीहरू समुद्रको किनारामा, रुख मुनि वा अरू ब्यायाम गर्न थाले। सुरूमा जियोफलाई धेरै गार्हो भएको थियो। उनले बीस बीस सेकेन्ड गरि विभिन्न व्यायामहरू गर्न थाले ।

"जब मैले व्यायाम गर्न थालेँ मलाई २० सेकेन्ड पनि व्यायमा गर्न गार्हो भएको थियो। पाँच सेकेन्डसम्म गर्दा त मलाई खुशी नै लागेको थियो। तर पछि दिन दिनै अलि अलि बढाएर व्यायाम गर्न थालेँ" हँसिलो भएर जिओफले सुनाए। जब जिओफको तौल घट्यो तब अरू मानिसहरू पनि उनीसँग व्यायाम गर्न सरिक भए। हेरिकले स्वस्थ रहन चाहने समूहको नेतृत्व गरि रहे र जिओफचाहीँ उनको सयोंजक भएर सघाउन थाले। आज एडभेन्टिस्ट अडिटोरियम वा सभा घरमा विभिन्न धर्मका २०० जना मानिसहरू हप्ताको चारदिन व्यायाम गर्न त्यहाँ भेला हुन्छन्। प्रत्येक कार्यक्रम प्रार्थनाद्वारा सुरू हुन्छ र प्रार्थनाद्वारै अन्त हुन्छ। हप्ताको एक दिन व्यक्तिगत गवाहीको निम्ति अलगै समय छुट्याइएको हुन्छ र हेरिक र जिओफले स्वस्थ खानाको बारेमा सिकाउँछन्। त्यो शिक्षा एलेन जी ह्वाइटबाट नै सिधै आएको हुन्छ। "यदि आज तपाईँहरूले जे गर्नुभयो तपाईँहरूलाई राम्रो लागिरहेको छ भने तपाईँहरूको परिवर्तन तपाईँहरूको अध्यात्मिक जीवनमा पनि किन लागु नगर्ने?" भनेर हेरिकले मानिसहरूलाई सोध्छन्। "तपाईँले हरेक बिहान प्रार्थना गर्नुभयो भने तपाईँले झन कस्तो राम्रो हुनुभएको अनुभव गर्नुहुने थियो होला? सोच्नुहोस्!" जिओफ थप्दछन्।

जब सभा घरमा सबै जना भेलाभएर व्यायाम गर्दछन् तब त्यहाँ सबै जना "हेम वाका!" अर्थात् यसले काम गर्छ भनेर चिच्याएको सुनिन्छ। तिनीहरूको शरीर ठिक आकारमा आएकोमा तिनीहरू खुशी हुन्छन्। हेरिक र जिओफ चिकित्सकहरू होइन् तर मानिसहरूले परमेश्वरको चाहना अनुसार शरीरलाई स्याहार गरे भने उहाँले तिनीहरूलाई सहयोग गर्नुहुन्छ भनेर हेरिक र जिओफले अनुभव गरेका थिए।

जिओफलाई उनको ठिक तौलमा पुग्नु जरुरी नै छ तर उनको तौल ३५ किलोग्राम मात्र घटेको छ। त्यसको निम्ति उनलाई १८ महिना लाग्यो। उनले असाध्यै हलुको भएको महसुस गरिरहेका छन्। "म दगुर्न सक्छु, माथि चढ्न सक्छु र उफ्रिन पनि सक्छु! यदि म गर्नसक्छु भने अरूले पनि गर्न सक्छ" अत्यन्तै खुशी भएर जिओफले यी लेखकलाई बताउँछन्। सोलोमन टापुहरूको देशका मानिसहरूमा मधुमेहको साथै मोटोपना पनि एक मूख्य समस्या भएको छ।

_-आन्द्रु मेकचेस्नी_