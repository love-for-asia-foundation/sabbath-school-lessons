---
title:  प्रसस्त मन्ना
date:   14/07/2019
---

पुस्तौँसम्म इजिप्टका जनता र शासकहरूले परमेश्वरका जनहरूलाई दास बनाएका थिए। तिनीहरूलाई थिचोमिचो गरि तिनीहरूको सामाजिक, आर्थिक र वैयक्तिक अधिकारमाथि अतिक्रमण गरेर तिनीहरूलाई ती इजिप्टका मानिसहरूले धेरै कमजोर बनाएका थिए। अब भर्खरै स्वतन्त्र भएका मानिसहरूलाई तिनीहरूको जीवन न्यायोचितरूपमा उकास्न परमेश्वरले तिनीहरूलाई विभिन्न नीति नियमहरू दिनुभएको थियो। तिनीहरूलाई पालन गरे मानिसहरूको जीवनस्तर र जीवनशैलशी उत्तम हुँथ्यो। तिनीहरूको समाज व्यवस्थित रूपमा चल्ने थियो। तर इस्राएलीहरूको जीवनस्तरलाई उचाल्ने प्रक्रियाहरूमा एउटा प्रतीकको रूपमा दिइएको व्यवहारिक र शिक्षाप्रद पाठलाई तिनीहरूले अङ्गाल्नुपरेको थियो।

मरुभूमिमा ४० वर्षको घुमफिरको यात्रामा र बारम्बार परमेश्वरसँगको तिनीहरूको सम्बन्धहरू जस्तोसुकै तीतो भएतापनि तिनीहरूको दैनिक जीवनलाई सुचारुरूपमा चलाइराख्न उहाँले तिनीहरूलाई एक प्रावधान उपलब्ध गराइरहनुभएको थियो। त्यो प्रावधान परमेश्वरको निश्वार्थताको ज्वलन्त उदाहरण थियो। इस्राएलीहरूको समाजमा पनि परमेश्वरको हेरचाह गर्ने र निश्वार्थ चरित्रलाई गाभ्नु पर्दथ्यो। इस्राएलीहरूलाई परमेश्वरको निरन्तर उपस्थिति र निश्वार्थ प्रेमको प्रतीक देखाउन उहाँले तिनीहरूलाई मन्ना दिनुभएको थियो जुन् इस्राएलीहरूको शिविरमा प्रत्येक बिहान देखा परेको थियो।

`त्यो मन्ना इस्राएलीहरूको शिविरमा देखा पर्दा प्रत्येक मानिसले दिनदिनै आफूलाई पुग्ने गरेर जम्मा गर्नु भनेर प्रस्थान १६:१०-२१मा लेखिएको छ। त्यसरी जोड दिएर अर्हाएको कुराको विशेष अर्थ के हो? हेर्नुहोस्: "१० अनि इस्राएलका सारा समुदायसित हारून बोल्दा, तिनीहरूले उजाड़-स्थानतिर हेरे। त्यहाँ परमप्रभुको महिमा बादलमा देखियो। ११ परमप्रभुले मोशालाई भन्नुभयो, १२ "इस्राएलीहरूको गनगन मैले सुनेको छु। तिनीहरूलाई भन्, "बेलुकी तिमीहरूले मासु खानेछौ, र बिहान रोटीले अघाउनेछौ। तब म परमप्रभु तिमीहरूका परमेश्वर रहेछु भन्ने तिमीहरूले थाहा पाउनेछौ"। १३ तब बेलुकी बट्टाई चराहरू आएर छाउनी नै ढाके, र बिहानचाहिँ छाउनीका चारैतिर शीत परिरह्यो। १४ जब त्यो शीत सुक्यो तब जमिनमा परेको तुसारोझैँ स-साना डल्ला उजाड़-स्थानभरि रहेछन्। १५ इस्राएलीहरूले त्यो देखेर आपसमा भन्न लागे, "यो के हो? " किनकि तिनीहरूले त्यो के हो भनी जान्दैनथे। मोशाले तिनीहरूलाई भने, "यो परमप्रभुले तिमीहरूलाई दिनुभएको रोटी हो। १६ परमप्रभुले यो आज्ञा गर्नुभएको छ: "यसबाट हरेकले आफूले खाने जति बटुल। तिमीहरूका आफ्नो-आफ्नो पालमा हुने हरेकको निम्ति एक-एक ओमेर बटुल" (एक ओमेर आधा पाथी जति हो, पद ३६)।" १७ इस्राएलीहरूले त्यसै गरे, कसैले धेरै, कसैले थोरै बटुले। १८ जब तिनीहरूले त्यो ओमेरले नापे, तब धेरै बटुल्नेको ज्यादा भएन र थोरै बटुल्नेको कम भएन। तिनीहरू हरेकले आफूले खाने जति नै बटुले। १९ तब मोशाले तिनीहरूलाई भने, "कसैले पनि त्यसबाट केही पनि बिहानसम्म नराखोस्।" २० तर तिनीहरूमध्ये कसैले मोशाको कुरा सुनेनन्, र तिनीहरूले त्यसबाट केही भाग बिहानसम्मै राखे। तर त्यसमा कीरा लागेर गन्हाउन लाग्यो। मोशा तिनीहरूसित रिसाए। २१ यसरी बिहान-बिहान तिनीहरू हरेक मानिसले आफूले खाने जति बटुल्थे, र घाम छिप्पिएपछि त्यो बिलाइहाल्थ्यो।"`

इस्राएलीहरूको दिनदिनै मन्ना बटुल्ने अनुभव इसाईहरूले सिक्नुपर्ने पाठहरूको एक उदाहरण हो भनेर पावलले २ कोरन्थी ८:१०-१५मा यसरी व्यक्त गरेका छन्: "८ मैले यो आज्ञाको रूपमा भनेको होइनँ, तर अरूहरूको जोशसँग तुलना गरेर तिमीहरूको प्रेम पनि साँचो हो भन्ने प्रमाणित गर्नलाई मैले यो भनेको हुँ। ९ किनकि हाम्रा प्रभु येशू ख्रीष्टको अनुग्रह तिमीहरूलाई थाहा छ, उहाँ धनी हुनुहुन्थ्यो, तरै पनि तिमीहरूका खातिर उहाँ गरीब हुनुभयो, ताकि उहाँको गरीबीबाट तिमीहरू धनी हुन सक। १० अब यस विषयमा चाहिँ मेरो सल्लाह यही छ: एक वर्षअघि जुन दिने काम तिमीहरूले सुरु गरेका मात्र होइन, तर त्यो गर्ने उत्कट इच्छा पनि गरेका थियौ, त्यसलाई अब पूरा गर्नु तिमीहरूका निम्ति असल हुन्छ। ११ इच्छा गर्नमा तिमीहरूको जुन तत्परता थियो त्यसैमुताबिक आफ्नो औकातअनुसार दिएर यस कामलाई पूरा गर। १२ किनभने दिने तत्परता छ भने मानिससित भए अनुसारको दान नै ग्रहणयोग्य हुन्छ, नभएअनुसारको होइन।  १३ तिमीहरूलाई भार होस् र अरूलाई हलुका होस् भनेर मैले यो भनेको होइनँ, १४ तर समानताको हिसाबले यस वर्तमान समयमा तिमीहरूको प्रशस्तताबाट तिनीहरूको अभाव पूरा होस्, र तिनीहरूको प्रशस्तताले तिमीहरूको अभाव पूरा गरिदेओस्। यसरी सबैमा समानता होस्, १५ जसो लेखिएको छ, "धेरै बटुल्नेसित बढ़ी केही रहेन, र कम बटुल्नेहरूलाई अभाव भएन'।"

इस्राएलीहरूले मात्र होइन हामीले पनि सिक्नुपर्ने पाठ त यो हो कि परमेश्वरले आफ्ना जनहरू र सृष्टिको निम्ति प्रसस्त थोकहरू उपलब्ध गराउनुभएको छ। यदि हामीहरूको आवश्यकता अनुसारमात्र भोगचलन गर्यौँ र बढीभएका आशिषहरू अरूलाई पनि बाँड्न राजी भयौँ भने सबैको राम्रैसँग हेरचाह हुन्थ्यो र सबैलाई चाहिने आवश्यक कुराहरू उपलब्ध हुन्थ्यो। दिनदिनै चाहसँदफ मन्ना बटुल्ने प्रक्रियाले ती इस्राएलीहरूले परमेश्वरमाथि भरोसा राख्न सिक्थे जसले गर्दा अर्को दिन पनि तिनीहरूलाई आवश्यकताको परिपूर्ति हुन्थ्यो। सयौँ वर्षसम्म दविएर, दासत्वको जीवन बिताउनु परेका इस्राएलीहरू केवल आफ्नो जीउने स्वार्थमामात्र केन्द्रित हुनु स्वभाविकै थियो तर तिनीहरूमा परमेश्वरमाथिको भरोसाको जीवन, उदारता र बाँड्ने संस्कार पनि बसोस् भन्ने उहाँको चाहना थियो।

तर त्यस मन्नाको पाठको अर्को अत्यन्तै महत्त्वपूर्ण र उल्लेखनीय पक्ष पनि छ। प्रत्येक शुक्रवार इस्राएलीहरूको शिविरमा अरू दिनभन्दा दोबर मन्ना आकाशबाट झर्दथ्यो। अनि त्यही दिनमामात्र इस्राएलीहरूले साबथको तयारीको निम्ति थप मन्ना बटुल्नुपर्दथ्यो। साबथ दिनमा नपर्ने मन्ना तर त्यस दिनको निम्ति अघिल्लो दिनमै (शुक्रवारमात्रै अरू दिनमा होइन) पर्ने थप मन्नाले इस्राएलीहरूले आफ्नो आवश्यकताको निम्ति परमेश्वरमाथि भरोसा राख्नुपर्ने थप पाठ सिक्नुपरेको थियो। हप्ताको छैटौँ दिन वा शुक्रवारमामात्र परमेश्वरको अनुग्रहले दिनुभएको थप मन्नाले परमेश्वरले अर्हाउनुभएको हप्ताको सातौँ दिन साबथको बिश्राम दिनमा अझ हर्षोउल्लाससाथ मनाउन तिनीहरूलाई बल पुगेको थियो।

`हामीले शुक्रवारहरूमा के गर्नसक्छौँ जसले गर्दा परमेश्वरले हामीहरूको आशिषको निम्ति दिनुभएको साबथमा अझ रमाइलो गरेर दिन बिताउन सकौँ?`