---
title:  निको हुने दिन
date:   17/07/2019
---

सुरूमा परमेश्वरले साबथको बरदान मानिसहरूलाई दिनुहुँदा त्यसको उद्देश्य फराकिलो थियो र उहाँलाई विश्वास गरेर उहाँमाथि भरोसा राख्ने प्रत्येक मानव प्राणीलाई समेटेर तिनीहरूको हितको निम्ति होस् भन्ने कल्पना गरेर विश्राम दिन दिइएको थियो। तर जब येशू यस संसारमामा मानवरूप लिएर आउनुभयो त्यस बेलासम्म साबथलाई धर्ममामात्र सिमित गरेर यहूदी धार्मिक पण्डितहरूले परमेश्वरको चाहना भन्दा फरक ढङ्गले सावथलाई प्रस्तुत गर्न थालेका थिए। साबथलाई समानता र स्वतन्त्रताको दिन भनेर उत्साहित भएर मनाउनुपर्नेमा त्यसलाई अनेकौँ मानवीय, परम्परा नीति र प्रतिवन्धित नियमहरू लाद्न लगाएर साबथ बोझको रूपमा ती धर्मगुरुहरूले कार्यान्वयन गरेका थिए। जब धर्मको नाउँमा अनेकौँ परम्पराहरू विभिन्न दर्शनहरू अपनाएर मानिसहरूलाई साबथ जवरजस्ति मान्न लगाइएको थियो त्यसको बिरुद्धमा येशू उभिनुभएको थियो।

यहूदीहरूको परम्परा र शिक्षा अनुसार साबथमा नगर्नुपर्ने काम देखाउँदै येशूले ती परम्परावादीहरूको प्रतिकार गर्नुभएको थियो। त्यस दिनमा उहाँले धेरै निको पार्ने काम गर्नुभयो। साबथमै यहूदी धर्मगुरुहरूले अमान्य ठान्ने येशूले काम गरेर देखाउनु अत्यन्तै महत्त्वपूर्ण मान्नुपर्दछ। अरू दिनभन्दा साबथमा येशूले जानाजानी ती आश्चर्यका कामहरू गर्नुभएको थियो। साबथको गरिमा वा इज्जत कस्तो महत्त्वपूर्ण छ भनेर येशूले ती धर्मगुरुलाई देखाउन चाहनुभएको थियो। साबथमा येशूले बिरामीहरूलाई निको पार्नुभएपछि प्रायजसो त्यस दिनमा चङ्गाइ गर्नु उचित छ भनेर उहाँले टिप्पणी गर्नुभएको थियो। प्रायजसो साबथ दिनमा येशूले मानिसहरूलाई निको पार्नुभएको प्रमाण जुटाएर उहाँलाई मार्ने षड्यन्त्र गर्न फरिसीहरू तत्पर भएका थिए।

`साबथ दिनमै यहूदीहरूको मनस्थिति विरुद्ध शारीरिक कष्टमा र दु:खमा परेकाहरूलाई निको पार्नुभएको देहायका कथाहरूमा के महत्त्वपूर्ण सन्देश औँल्याइएको छ? हेर्नुहोस्: मत्ती १२:९-१५ "९ त्यहाँबाट (बारीबाट जहाँ येशूका चेलाहरूले अन्नका बालाहरू टिपेर खाएका थिए र फरिसीहरूले त्यसको बिरोध गरेका थिए) निस्केर उहाँ तिनीहरूको सभाघरमा जानुभयो। १० त्यहाँ एउटा हात सुकेको मानिस थियो। तिनीहरूले येशूलाई दोष लगाउने अभिप्रायले उहाँलाई सोधे, "के शबाथमा कसैलाई निको पार्नु उचित छ?`  

साबथ दिनको गरिमालाई येशूले अनुमोदन गरेर यो दिन महत्त्वपूर्ण छ भनेर सबैको अगाडि स्वीकार्नुभएको थियो। हो साबथ दिनमा के गर्नु उचित छ वा छैन भनेर त्यसको पालना गर्न केही सिमाना तोक्नु जरुरी छ। नत्र भने साबथले गर्दा परमेश्वरसँग, हामीहरूको परिवारसँग, हाम्रो चर्चसँग र हामीहरूको समाजसँग सम्बन्ध विशेष गरेर मजबुत पार्ने अवसर हामीले गुमाउनेछौँ। अरू दिनहरूभन्दा साबथ दिन विशेष र अलग दिन हो भनेर हामीले ठान्नु जरुरी त छ नै। तर साबथ पालना गर्नुभनेको आफ्नै स्वार्थपूर्तिको निम्ति प्रयोग गर्नु होइन। येशूले भन्नुभयो, "साबथ दिनमा असल गर्नु न्यायोचित छ" (मत्ती १२:१२ रूपान्तरित)।
  	
चर्चका धेरै विश्वासीहरूले अरूको स्याहार गरेर धेरै राम्रो काम गरिरहेका हुन्छन्। तर हामीमध्ये कतिपयले अहिले हामीहरूले गरिरहेको भन्दा बदी सहयोग गर्नु जरुरी छ भनेर महसुस गरिरहेका हुन्छौँ। मानिसहरूले दु:ख पाइरहेका छन्, मानसिक चोटमा परिरहेका छन्, जाति विभाजन र विपन्नताको कारण दविएर, हेपिएर, पिछडिएर र कतिपयले तिनीहरूलाई बिर्सिरहेका हुन्छन्। तिनीहरूप्रति परमेश्वरले वास्ता गर्नुहुन्छ भन्ने कुरो हामीलाई थाहा छ। त्यसकारण हामीले पनि ती मानिसहरूको वास्ता गर्नुपर्छ। हप्ताभरि हामीहरूको नियमित काममा लाग्न र त्यसको चापबाट अलगिन हामीलाई आदेश दिइएको छैन। तर साबथ दिनमा विशेष गरेर विभिन्न कारणले विपन्न वर्ग हुनपुगेकाहरूप्रति चासो देखाएर हाम्रो ध्यान त्यसतर्फ केन्द्रित गर्न पनि साबथको सत्यतालाई पालन गर्दै सक्रिय हुन यस दिनले आह्वान गर्दछ। "चौथौँ आज्ञा अनुसार साबथ विश्राम गर्न र धार्मिक तथा आत्मिक आराधना गर्न समर्पण गरिएको दिन हो। हप्ताभरि घरधन्धा वा आयआर्जनको निम्ति गरिएको काम साबथमा रोकिनुपर्दछ। साबथ दिनमा दया, करुणा, परोपकारीय र उदार हृदयले गरेको काम  परमेश्वरको उद्देश्य अनुसार हुनेछ।...कष्टमा परेकाहरूको उद्धार गर्नु, दु:ख तथा शोकमा परेकाहरूलाई सान्त्वना दिनु आदिले प्रेमको झलक देखाउँछ। यी कामहरूले परमेश्वरको पवित्र दिनको गरिमालाई आदर गर्दछ।"-एलेन जी ह्वाइट, वेलफेयर मिनिस्त्री, पृ. ७७बाट रूपान्तरित।

`साबथ दिनमा अरूहरूको भलाईको निम्ति तपाईँ के गर्न सक्नुहुन्छ?` 