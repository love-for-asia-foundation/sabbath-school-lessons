---
title:  'साबथः स्वतन्त्रताको दिन'
date:   13/07/2019
---

### यस अध्यायका मूल पदहरू
प्रस्थान १६:१६-१८, प्रस्थान २०:८-११, व्यवस्था ५:१२-१५, मत्ती १२:९-१३ र लेबी २५:१-७।

> <p>यस अध्यायको मूल सार पद</p>
> "अनि उहाँले तिनीहरूलाई (यहूदी पण्डितहरूलाई) भन्नुभयो, "साबथ मानिसको निम्ति सृष्टि गरिएको हो, साबथको निम्ति मानिस सृष्टि गरिएको होइन।" (मत्ती २:२७ रूपापन्तरित)।

जब परमेश्वरले आफ्नो सारा सृष्टिकोकाम हप्ताभरिमा सक्नुभयो तब उहाँले अन्तिम सृष्टिको काम साबथको अवधारणालाई सृजनुभएको थियो। त्यस दिन परमेश्वरले आफ्नो सबै काम सक्नुभएर विश्राम लिनुभयो भनेर बाइबलमा बताइएको छ। तर त्यो विश्राम उहाँको निम्तिमात्र नभएर सारा संसारले अपनाउनुपर्ने जीवनशैलीको अभिन्न भागको रुप सृष्टि भएको थियो। साबथ कुनै धर्मको नाउँमा अपनाउने नभएर परमेश्वर र हामीहरूको बीचमा र एक आपसको बीचमा पारस्परिक सम्बन्ध राख्न साथै सम्पर्क जारि राख्न सृजना गरिएको थियो।

त्यसकारण परमेश्वरले आफ्ना जनहरूको निम्ति दिनुभएको आदर्श तथा उहाँको योजनामुताविक चल्ने नीति दश आज्ञाहरूमा साबथ समावेश हुनु कुनै अचम्मको कुरो थिएन। कुनै धर्म वा जातीयता सृष्टि नभएको सृष्टिकै सुरूमै दिइएको साबथ, उहाँको योजनामा चल्नको निम्ति स्थापना गरिएको इस्राएली राष्ट्रलाई मरुभूमिको यात्राको सुरूमै फेरि पनि याद दिलाउन आफ्नो आवाजद्वारा र पत्थरमा कुँदेर दिनुभएको थियो। हिब्रू तथा यहुदी जातिहरूको जीवनमा साबथको गरिमाले निर्णायक भूमिका खेल्नुपर्दथ्यो। प्रायजसो जब हामी साबथको बारेमा चर्चा गर्दछौँ त्यसलाई कसरी पालन गर्ने भनेर हामीहरू चर्चालाई मोड्छौँ। साबथमा हामीले के गर्नुहुन्छ, के गर्नुहुन्न आदि। ती जिज्ञासाहरू महत्त्वपूर्णै भएतापनि साबथले यस संसारमा  महत्त्वपूर्ण भूमिका खेल्न योजनावद्ध अर्थात् खाका तयार पारिएको थियो भन्ने कुरालाई हामीले बुझ्न अत्यन्तै जरुरी छ। परमेश्वरका जनहरूको जीवनमा परमेश्वरले उपलब्ध गराउनुभएको अनेकौँ प्रावधान र अनुग्रहको प्रतीक साबथ हो भन्ने कुरा प्रत्येक येशूभक्तको मनमा घुसाउनु जरुरी छ।

येशूले स्पष्टरूपमा भन्नुभएको थियो "सारा मानव जातिको निम्ति साबथ सृष्टि गरिएको हो।"  यदि हामीले सत्यरूपमा वा हृदयभित्र गाँसिएर "साबथ दिन याद गर्नु" भन्ने परमेश्वरको आदेशलाई मनमा राख्न सक्यौँ भने हप्ताको प्रत्येक दिनमा यसले हामीलाई परिवर्तन गर्नेछ। येशूकै जीवनमा देखाइएको अनुसार यो दिन अरूको निम्ति पनि आशिषको साधन हुनसक्छ।