---
title:  कथा
date:   19/07/2019
---

#### अवकाश लिने योजना छैन

_ओहोकानामामाकेभी, ६६,पापुवा न्यु गिनी_

पापुवा न्यु गिनीमा चर्चको निम्ति काम गरिरहेका धेरै कर्मचारी र पास्टरहरू छन्। जब तिनीहरू आफ्नो कामबाट अवकाश पाउँछन् तब धेरै जसो तिनीहरू आआफ्नै गाउँहरूमा गएर आफ्नो घर र परिवारसँग आफ्नो जीवनको अन्तिम समय बिताउँछन्।

नोट ओहोकानामामाकेभी, साउथ पासिफिक देशमा रहेको युरा गाउँको आदरणीय र वयोवृध्द पास्टर हुनुहुन्छ। उहाँले धेरै वर्षसम्म चर्चमा पास्टरीय काम गर्नुभयो। चर्चमा काम गर्ने उहाँको अवधि पुगेपछि उहाँले आफ्नो कामबाट अवकास लिनुभयो। तर उहाँ त झन पो अति व्यस्त हुनुभयो। अवकास पाएपनि पूरा समय प्रार्थनाको सेवा कार्य संचालन गर्न परमेश्वरले उहाँलाई खटाउनुभएको उहाँले महसुस गर्नुभयो। उहाँको प्रार्थना परमेश्वरले विशेष तरिकाले सुन्नुहुन्छ भनेर थाहा पाएर पपुवा न्यु गिनीका बासिन्दाहरूको बीचमा पास्टर ओहोकानामामाको नाउँ प्रख्यात भयो। एडभेन्टिस्ट होस् वा नहोस् विभिन्न मानिसहरूले उहाँको मोबाइलमा सम्पर्क गरेर हुन्छ कि उहाँकै घरमा आएर हुन्छ परमेश्वरसँग प्रार्थना गरिदिन अनुरोध गर्दथे। उहाँ र उहाँको परिवार जङ्गलै जङ्गल भएको पहाडी इलाकामा बस्नुहुन्थ्यो। उहाँको किताबमा प्रार्थनाको निम्ति लामो सूची हुन्थ्यो र हरेक बिहान र बेलुका त्यही सूचीको आधारमा परमेश्वरसँग प्रार्थना गर्नुहुन्थ्यो।

एक दिन अर्कै इसाई सम्प्रदायको पास्टर पास्टर ओहोकानामामाको घरमा देखा परे। आगन्तुक पास्टर रिकी अर्कै जिल्लामा बस्दथे। उनले पास्टर ओहोकानामामाको प्रार्थना सेवाकार्यको बारेमा जब उनी युरामा चर्चको कुनै विशेष कामको निम्ति गएका थिए। रिकी एक्लै आएका थिएनन्, उनले आफ्नी दुई गर्भवती श्रीमती पनि ल्याएका थिए। "मेरी श्रीमतीको निम्ति प्रार्थना गर्नुहोस्। उनको बच्चा पाउने समय धेरै नाघि सक्यो र हामी धेरै चिन्तित छौँ" पास्टर ओहोकानामामालाई रिकीले बिन्ति गरे। पास्टर ओहोकानामामाले त्यस महिलालाई जैतुनको तेलले अभिषेक गर्नुभयो अनि उनको निम्ति प्रार्थना गर्नुभयो। त्यसको दुई दिनपछि ती महिलाले एक स्वस्थ बालिका जन्माइन्।

अर्को साबथ पास्टर रिकी आफ्नी श्रीमतीको साथमा  छ  छोराछोरीहरूसँग एडभेन्टिस्ट चर्चमा गए। तिनीहरूको साथमा भर्खर जन्मेकी बालिका पनि थिइन्।

पास्टर ओहोकानामामाले रिकी र उनकी श्रीमतीलाई बप्तिस्मा क्लासमा आउनको निम्ति निम्तो दिनुभयो। त्यो क्लास पास्टर ओहोकानामामाले नै लिने गर्नुहुन्थ्यो। ती जोडीसँग ८ वर्ष र १२ वर्षको अरू छोराछोरीहरूले पनि पास्टर ओहोकानामामाको क्लासमा बाइबल अध्ययन गर्न थाले। धेरै महिनापछि सन २०१७मा ती जोडी र तिनीहरूका पाँच जना छोराछोरीहरूले एडभेन्टिस्ट चर्चमा बप्तिस्मा लिए।

"रिकीले आफ्नो पुरानो चर्चमा पास्टरी काम छोडे र अहिले उनी चर्चको विश्वासिलो सदस्य भएका छन्" पास्टर ओहोकानामामाले यी लेखकलाई सुनाए। रिकीले बप्तिस्मा लिएपछि उनको चर्चको अर्को ठूलो पास्टर अगुवा गाउँमा रहेको एडभेन्टिस्ट चर्चमा आए। उनलाई साबथमा प्रवचन दिन अनुरोध गरियो। उनी उठेर अत्यन्तै भावुक भएर आँखाबाट आँशु झार्दै उनले सबैको मनमा छुने गरेर प्रवचन दिए। "मैले रिकीको निम्ति धेरै समय बिताएँ र लगानी गरेँ। उनलाई मलाई छोडेर तिमीहरूको सेभेन्थ-डे एडभेन्टिस्ट चर्चमा आए। जसरी मैले उनलाई स्याहार गरेँ अब तपाईँहरूले पनि उनलाई राम्रोसँग स्याहार गर्नुभएको छ" आँखाबाट आँशु झार्दै उनले आफ्नो भावना व्यक्त गरे। त्यही कुरा गरेपछि रिकीको निर्णयप्रति उनले आशिष दिए। रिकी पास्टर भएर काम गरिरहँदा उनको दुई वटा कापीकलम बेच्ने पसलहरू थिए र कारहरू बहालमा दिने काम गर्दथे। बप्तिस्मा लिइसकेपछि उनले पास्टर ओहोकानामामालाई आफ्नो पसलमा बोलाएर आफ्नो व्यापार परमेश्वरमा समर्पण गर्न प्रार्थना गर्न बोलाए। पास्टर ओहोकानामामाले त्यो अनुरोधलाई सहर्ष स्वीकार गरे।

"मेरो प्रार्थनाको फलमध्ये रिकी एक पनि जना हो। यस सेवाकार्यमा मैले धेरै पास्टहरूको निम्ति प्रार्थना गरेको छु" खुशी व्यक्त गर्दै वर्ष ६६को पास्टर ओहोकानामामाले यी लेखकलाई सुनाए। मिसनमा काम गरेर अवकास भएपछि कतिपयले मिसनको काम सघाउन वास्ता गर्दैनन्। तर पास्टर ओहोकानामामाले परमेश्वरको कामबाट अवकास नलिने निधो गर्नुभएको छ। तपाईँ नि? यस त्रैमासिक भेटीको केही भाग पास्टर ओहोकानामामा भएको गाउँमा बालसङ्गतिको निम्ति कोठाहरू बनाउन सहयोग मिल्नेछ।

_-आन्द्रु मेकचेस्नी_