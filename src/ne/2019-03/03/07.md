---
title:  उपसंहार
date:   19/07/2019
---

थप जानकारी: यस अध्यायको विषयमा थप जानकारी चाहे एलेन जी ह्वाइटद्वारा लिखित देहायका सामग्रीहरू पढ्न सुझाव दिइएको छ: पाट्रियार्क एण्ड प्रोफेटस, पृ. २९५­२०७को ×फ्रम द रेड सी टु साइनाई", द दिजाएर एजेज, पृ. २८१­२८९को ×द साबथ।" साथै सिगभी के टोनस्टाडद्वारा लिखिन द लस्ट मिनिङ्ग अभ द सेभेन्थ डेको पृ. १२५­१४३को ×द सोसिएल कनिसियस अभ द सेभेन्थ डे।"

×दु:ख कष्टमा परेकाहरूलाई राहत दिनु साबथको नीति अनुरुप कै विषय हो भनेर ती फरिसी पण्डितहरूलाई सुनाउनुभएको थियो। आहत वा कष्ट भोगिरहेका मानवको सेवा गर्न स्वर्ग र पृथ्वीमा ओहोरदोहोर गर्ने परमेश्वरका स्वर्गदूतहरू लागिरहन्छन् भने हामीले पनि दु:खमा परेका मानिसहरूको उद्धार गर्नु ती स्वर्गदूतहरूको सहमतिमा चल्नु सरह हो भनेर ठान्नुपर्छ।....

×त्यसकारण साबथ दिनमा पनि मानिसले काम गर्नु आवश्यक छ। जीवनमा चाहिने आवश्यकताहरूलाई निरन्तररूपमा ध्यान दिनु जरुरी छ। विरामीहरूको सेवा गर्नैपर्छ। आवश्यक परेकाहरूलाई दिइने राहत दिनुनै पर्छ। साबथ भयो भन्दैमा कुनै मानिसले आफ्नो क्षमता अनुसार कष्टमा परिरहेकाहरूलाई वेवास्ता गर्दा परमेश्वरले त्यसलाई निर्दोष ठहराउनुहुन्न। परमेश्वरको विश्रामको दिन मानिसको निम्ति बनाइएको हो। दया, करुणा र उदारताका कामहरू त्यस साबथ दिनमा पनि गर्नुपर्ने मनशाय त्यहाँ भएकोले ती कामहरू त्यस दिनसँग पक्का  तालमेल भएका हुन्छन्। आफ्ना कुनै पनि जीवहरूले एक घन्टा पनि कष्ट पाएको परमेश्वर चाहनुहुन्न। त्यो साबथ दिनमा होस् वा अरू कुनै दिनमा।"­एलेन जी ह्वाइट, द डिजाएर अभ एजेज, पृ. २०६,२०७बाट रूपान्तरित।

**चिन्तनमनन**

`अ) 	साबथ दिन पालन गर्दा तपाईँ परमेश्वरमा कतिको भर पर्नुभएको थियो भनेर देखाएको केही उदाहरणहरू छन् त? तपाईँले परमेश्वरमाथि पूरा भरोसा राख्नुभएकोले तपाईँको जीवनमा के मन्ना जस्तो आशषिको वर्षा भएको अनुभव गर्नुभएको छ जसमा तपाईँलाई चाहिने आवश्यकता परमेश्वरले पुर्याइदिनुभएको होस्?`

`आ) 	चौथौँ आज्ञा प्रस्थान २०:८­११ र व्यवस्था ५:१२­१५मा उल्लेख गरिए अनुसार साबथका विभिन्न पक्षहरूलाई परमेश्वरले सम्बोधन गर्नुभएको हामीले हेर्यौँ। साबथको कुन् पक्षलाई तपाईँले सर्हाहना गर्नुभएको छ?`

`इ) 	साबथको मामिलालाई लिएर तपाईँको समाजमा तपाईँले पाउनुभएको आशिष कसरी बाँड्ने सो सोच्नुहोस्।`

`ई) 	साबथले गर्दा तपाईँको जीवनमा कस्तो खालका परिवर्तनहरू आएका छन्? के तपाईँसँग केही नीति वा तपाईँको जीवनमा केही ढाँचाहरू छन् जसमा साबथको गरिमाले झन ठूलो असर पारेको होस्?`

**सारांश**: परमेश्वरले हामीलाई सृष्टि गर्नुभएको थियो र उहाँ नै हाम्रो उद्धारक हुनुहुन्छ भनेर याद दिलाउन उहाँले साबथ दिनुभएको थियो। परमेश्वरले हामीहरूको जीवनमा चाहिने थोकहरू उपलब्ध गराउनुहुन्छ भन्ने शिक्षा साबथले सिकाउँछ। हाम्रो जीवनको सबै पक्षहरूलाई र परमेश्वर र अरूसँगको सम्बन्धलाई मौलिक रूपमा परिवर्तन गर्न साबथको आत्मिक अनुशासनले सहयोग गर्दछ भन्ने कुरालाई हामीले बिर्सनुहुन्न। बिरामीहरूलाई निको पार्नुभएर उहाँले दिनुभएको साबथको गरिमाको आदर्शलाई येशूले प्रदर्शन गरेर देखाउनुभएको थियो। साबथमा आवश्यक परेकाहरूको सेवा गर्नु न्यायोचित छ भनेर उहाँले नै हामीलाई देखाउनुभएको थियो।