---
title:  साबथ दिइनुको दुई कारणहरू
date:   15/07/2019
---

`प्रस्थान २०:८-११ र व्यवस्था ५:१२-१५मा चौथौँ आज्ञालाई केही हदसम्म दुई संस्करणमा प्रस्तुत गरिएको छ। यद्यपि ती दुवै एक अर्काका आपसको परिपुरक हुन् भनेर कसरी देखाउँछ? हेर्नुहोस्: प्रस्थान २०:८-११ "८ "शबाथ-दिन पवित्र मान्नुपर्छ भनी याद राख्नू। ९ छ दिनसम्म परिश्रम गरेर आफ्ना सबै काम गर्नू, १० तर सातौँचाहिँ दिन परमप्रभु तिमीहरूका परमेश्वरको निम्ति शबाथ-दिन हो। त्यसमा तिमीहरूले केही काम नगर्नू, न त आफ्नो छोराले, न छोरीले, न कमारा-कमारीले, न गाईबस्तुले, न मूल ढोकाभित्र भएको परदेशीले केही काम गरोस्। ११ किनकि छ दिनमा परमप्रभुले आकाश, पृथ्वी, समुद्र र तिनमा भएका सबै थोक बनाउनुभयो, तर सातौँ दिनमा चाहिँ विश्राम गर्नुभयो। त्यसकारण परमप्रभुले शबाथदिनलाई आशिष् दिनुभयो, र त्यसलाई पवित्र गर्नुभयो।" र व्यवस्था ५:१२-१५ "१२ परमप्रभु आफ्ना परमेश्वरले आज्ञा गर्नुभएबमोजिम शबाथ-दिन पवित्र राख्न याद राख्नू। १३ छ दिनसम्म परिश्रम गरेर आफ्ना सबै काम गर्नू, १४ तर सातौँचाहिँ दिन परमप्रभु तिमीहरूका परमेश्वरको निम्ति शबाथ हो। त्यसमा तिमीहरूले केही काम नगर्नू। आफ्ना छोराछोरी, कमारा-कमारी, गोरु, गधा कुनै पशुले सहरभित्र भएको परदेशीले पनि केही काम नगरोस्। आफ्ना कमारा र कमारीले तिमीहरूसँग विश्राम गरून्। १५ तिमीहरू मिश्रमा कमारा हुँदा कसरी परमप्रभु तिमीहरूका परमेश्वरले आफ्नो बाहुबल र फैलिएको पाखुरा प्रयोग गरी तिमीहरूलाई निकालेर ल्याउनुभयो, सो याद राख। यसैकारण परमप्रभु तिमीहरूका परमेश्वरले शबाथ मान्न तिमीहरूलाई आज्ञा गर्नुभएको हो।"`  

साबथको बारेमा उपर्युक्त दुवै संस्करणहरूमा एक महत्त्वपूर्ण शब्द उल्लेख गरिएको छ: त्यो हो सम्झनु वा याद गर्नु। परमेश्वरले यो शब्द किन प्रयोग गर्नुभयो त? कुनै पनि यहुदी जातिको सुरुवातभन्दा अघि नै सृष्टिको सुरूमा सृजना गरिएको साबथलाई याद गर्नुको अर्थ परमेश्वरले आफ्ना जनहरूसँग पुन सम्बन्ध स्थापना गर्न चाहनुभएको देखाउँछ। परमेश्वर सृष्टिकर्ता हुनुहुन्छ र मुक्तिदाता हुनुहुन्छ भन्ने तथ्यमा केन्द्रित भएको त्यो साबथले हाम्रो सम्बन्ध उहाँसँग हुनुपर्ने कुरालाई औँल्याउँछ। ती दुवै तथ्यहरू साबथको  दुवै संस्करणहरूमा देखाइएको छ। ती दुवै तथ्यहरूले साबथ र मानिसहरूले अपनाउनुपर्ने जीवनशैली बीच घनिष्ट सम्बन्ध रहेको देखाउँछ।

इस्राएलीहरू त्यस देशबाट निस्केर आएका थिए जहाँ मिथ्या देवीदेवताहरू वा मानिसको स्वभावलाईमात्र प्रतिबिम्ब गर्ने र मानिसहरूले नै बनाएका मूर्तिहरूलाई भगवान भनेर पूजा गर्दथे। सत्य सनातन परमेश्वरमात्र सृष्टिकर्ता हुनुहुन्छ भन्ने याद ती इस्राएलीहरूले गर्नुपर्ने आवश्यकता त्यहाँ थियो। परमेश्वरमात्र सृष्टिकर्ता हुनुहुन्छ भन्ने निर्णायक प्रमाण केवल साबथमात्र थियो। हप्ताको पहिलो दिन अर्थात् आइतबारदेखि बिहिबारसम्म दिनदिनै चाहिँदो मन्ना जम्मा गर्नुपर्ने आदेशमा हप्ताको छैटौँ दिन अर्थात् शुक्रवारको दिन दोबर जम्मा गर्नु पर्ने आदेशले परमेश्वर नै सृष्टिकर्ता हुनुहुन्छ भनेर प्रमाणित गर्ने जोडदार प्रमाण थियो। साबथ अर्थात् शनिबारको दिन विहान एक थोपा पनि मन्ना आकाशबाट झर्दैनथ्यो। परमेश्वरको वचनलाई विश्वास नगरि त्यस दिनमा मन्ना बटुल्न चाहनेले दिनभरि भोकै बस्नुपरेको थियो। प्रस्थान २०मा परमेश्वर हाम्रो सृष्टिकर्ता हुनुहुन्छ भनेर स्पष्टरूपमा प्रकट गरिएको छ। त्यसको बिपरीत व्यवस्था ५मा उल्लेख गरिएको चौथौँ आज्ञामा उहाँले गर्नुभएको उद्धार, दिनुभएको मुक्ति र अनन्त जीवनको प्रतिज्ञालाई केन्द्रिभूत गरिएको छ। इस्राएलीहरूले आफ्ना साखासन्तानहरूलाई परमेश्वरको ती कार्यहरूको बारेमा नियमितरूपमा सुनाइरहनुपर्दथ्यो। विशेष गरेर प्रत्येक साबथमा ती कथाहरू सुनेर तीद्वारा आफ्नो पहिचान परमेश्वरसँग भएको ती इस्राएलीहरूले महसुस गर्नुपर्दथ्यो। तिनीहरूले सुन्नुपर्ने पहिलो कथामा परमेश्वरले वास्तविक भौतिकरूपमा मिश्रदेशको दासत्वबाट इस्राएलीहरूलाई कसरी उम्काउनुभएको थियो भन्ने कुरा समावेश भएको थियो। जब तिनीहरूले परमेश्वरको पराक्रम र उहाँको उद्धारको कामको बारेमा तिनीहरूले गर्नुपर्ने प्रशंसा र ज्ञान बढ्दै गए तब प्रत्येक साबथ पनि तिनीहरूको आत्मिक मुक्तिलाई पनि सम्झेर त्यो दिनलाई उत्सबको रूपमा मनाइनुपर्दथ्यो।

दुवै कारणहरूले-परमेश्वर सृष्टिकर्ता हुनुभएको र उहाँ उद्धारकर्ता हुनुभएको-साबथलाई यादगरेर मान्नुपर्ने कारण परमेश्वर र आफ्ना जनहरूको बीचमा हुनुपर्ने सम्बन्ध र ती जनहरूको एक आपसको बीचमा हुनुपर्ने सम्बन्धको गरिमालाई औँल्याउँछ। परमेश्वरले स्पष्टरूपमा भन्नुभएको छ: "मेरा साबथ मैले तिनीहरूलाई दिएँ। त्यो हामीहरूको बीचमा सम्बन्ध गाँसिरहने छाप वा चिन्हको रूपमा दिइएको थियो। तिनीहरूलाई पवित्र पार्ने  प्रभु मनै हुँ भन्ने तथ्यलाई पुष्टि गर्न मैले साथब दिएको हुँ।" (इजकिएल २०:१२ रूपान्तरित)। सृष्टिको समयदेखिको इतिहासले हामीलाई देखाउँछ कि साबथ केवल यहुदी जातिहरूको निम्तिमात्र भनेर कहिल्यै पनि दिइएको थिएन। परमेश्वर र मानिसको बीचमा हुनुपर्ने सम्बन्धको जग साबथ भएकोले तिनीहरूले त्यसैमा आधारित नयाँ खालका समाजको गठन गर्नुपर्थ्यो। त्यो समाजमा परदेशी र विश्वको मानव समाजले पनि उपभोग गर्ने आशिषको प्रावधान समावेश भएको थियो। "त्यसैकारण परमप्रभु परमेश्वरले  साबथ दिनको पालन गर्न तिमीहरूलाई आदेश दिनुभएको थियो।" (व्यवस्था ५:१५ रूपान्तरित)। जब हामी साबथलाई सृष्टिको सम्झना र हाम्रो मुक्तिको सम्झना भन्दै खुशियालीका साथ मनाइरहँछौँ तब परमेश्वरसँगमात्रै हामीहरूको सम्बन्ध निरन्तररूपमा बढ्ने नभएर हाम्रो वरिपरिरहेका मानिसहरूसँग पनि सुमधुर सम्बन्ध स्थापित भइरहन सक्छ। परमेश्वर हाम्रो निम्ति अनुग्रही हुनुभएको छ, त्यसकारण हामी पनि अरूको निम्ति दयालु र अनुग्रही हुनुपर्दछ।

`साबथको गरिमालाई बुझेर सम्झेर त्यसले हामीहरूलाई अझ असल, दयालु, करुणामय र वास्ता गर्ने चरित्रलाई मजबुत पार्न आवश्यक छ। साबथमा हामी के के गर्नसक्छौँ जसले हामीहरूलाई हामी परमेश्वरको असल नागरिक हौँ भनेर झल्काउन सक्दछौँ?`