---
title:  Гүнзгийрүүлэн судлах
date:  09/08/2019
---

Элен Уайт, Нийгмийн Үйлчлэл, “Исаиа 58—Диваажингийн хууль” х. 29–34; Үе Үеийн Хүслэн, “Фарисайчууд хөөрхийлөлтэй еэ” х. 610–620

“Бурханлаг бус байдлаас болж эш үзүүлэгчид олон зууны туршид Израильчуудад дахин дахин зөвлөгөө өгсөөр байсан. ... Үе үеийн турш эдгээр зөвлөгөөнүүд нь Ехувагийн зарц нараар дамжуулан бусдад өршөөл нигүүлслийг үзүүлэхээ мартсан, мөн хэлбэрдэн дүр эсгэх аюулд буй тэдгээр хүмүүст захигдсаар байжээ.” — Эш Үзүүлэгчид ба Хаад, х. 326, 327.

“Надад Исаиа 58-р бүлэгт хүмүүсийн анхаарлыг хандуулах заавар өгөгдсөн. Энэ бүлгийг маш анхааралтай уншаад, сүмүүдэд амь өгөх энэ төрлийн үйлчлэлийн талаар ойлгоорой. Сайн мэдээний ажил нь бидний өгөөмөр зан болон ажил үйлсээр урагшилдаг. Тусламж хэрэгцээтэй, зовж буй хүмүүстэй таарвал та тэдэнд туслаарай.

Өлсөж буй нэгэнтэй таарвал тэднийг хооллоорой. Үүнийг хийснээрээ та Христийн үйлчлэлийн эгнээнд ажиллаж байна гэсэн үг. Эзэний ариун ажил бол буянтай сайн ажил юм. Бидний хүмүүс хаа сайгүй үүний нэг хэсэг болж урам зориг авах болтугай.” — Нийгмийн Үйлчлэл, х. 29.

**Хэлэлцэх асуултууд**

`1 Та шударгыг үйлдэж, энэрлийг хайрлах нь мөргөл гэж өмнө нь бодож байсан уу? Энэ нь бусдыг халамжлан анхаарах хандлагыг тань хэрхэн өөрчилж болох вэ?`

`2 Сүм чуулган мөн хувь хүн бүр Христэд итгэгч амьдралдаа “Хуулийн чухал зүйлийг” (Maтай 23:23) үл тоомсорлохоос хэрхэн өөрсдийгөө хамгаалж чадах вэ? Амьдралд тань байж болох “Шумуулыг шүүгээд тэмээг залгичихдаг” (Maтай 23:24) зарим жишээг та таньж чадах уу?`

`3 Хоёр нүүр гаргах нь яагаад гэм нүгэлд тооцогддог вэ? Сайн зүйл хийж байгаа мэт харагдахыг хичээх нь мөн ялгаагүй гэж үү?`

`4 Эш үзүүлэгчдээр дамжуулан илэрхийлсэн ядуус болон тусламж хэрэгцээтэй хүмүүсийн төлөөх Бурханы зорилго, хүсэл эрмэлзэл таны дэлхий ертөнцийг харах үзлийг тань хэрхэн өөрчилсөн бэ? Хэрэв та эш үзүүлэгчдийн нүдээр харж, чихээр сонсвол орон нутгийнхаа мэдээ мэдээллүүдийг хэрхэн харж, сонсож хүлээн авах бол?`

**Дүгнэлт**: Эш үзүүлэгчид тухайн газар нутгийн бузар муугийн төлөө санаа зовохдоо, ялангуяа Бурханыг өөрсдийн Бурханаа хэмээн хүлээн зөвшөөрөн мөргөдөг тэдгээр хүмүүсийн бузар муугийн төлөө ихэд санаа зовдог. Эш үзүүлэгчид болон Есүсийн хувьд мөргөл шударга ёсыг гажуудуулсан бөгөөд иймэрхүү шашин бол хоёр нүүртэй гэсэн үг. Жинхэнэ мөргөл бол тусламж хэрэгцээтэй, ядуу зүдүү хүмүүсийг халамжлан, хүчирхийлэл дарлалын эсрэг ажиллахыг эрмэлзэх юм.