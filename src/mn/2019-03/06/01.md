---
title: Бүтээгчид Мөргөх нь
date:  03/08/2019
---

### Энэ Долоо Хоногт Судлах Эшлэлүүд
Дуулал 115:1–8; Дэд хууль 10:17–22; Дуулал 101:1; Исаиа 1:10–17; Исаиа 58; Maрк 12:38–40.

> <p>Цээжлэх Эшлэл</p>
> “‘Нүгэл хилэнцийн хүлгийг мултлан, буулганы оосрыг тайлан, дарлагдагсдыг чөлөөлж, аливаа буулгыг эвдэхийн тулд мацаг барилтыг Би сонгосон бус уу? Өлсгөлөн нэгэнтэй талхаа хуваан, орон гэргүй ядуусыг гэртээ оруулан, нүцгэн нэгнийг хараад хувцаслаж, өөрийн цусан төрлөөс нуугдахгүй байх бус уу?”(Исаиа 58:6,7).

Хуучин Гэрээний эш үзүүлэгчдийн номыг ерөнхийд нь уншихад, ядуус болон дарлагдагсдын төлөө ихэд санаа тавьж байгаа харагддаг. Тэдгээр хүмүүс эргэн тойрны улс орнуудын юу хийж байсныг хараад дуурайсан учир эш үзүүлэгчид болон Бурхан хилэгнэжээ. (Амос 1, 2-г хар). Диваажингийн ивээлийг ихээр хүртсэн Бурханы ард түмэн шударга бусыг үйлдсэнд эш үзүүлэгчид уур хилэн, уйтгар гунигийг мэдэрч байв. Өнгөрсөн түүх болон Бурханы өгсөн хуулийг хараад, эдгээр хүмүүс энэ бүхний учир утгыг сайн мэдэх л ёстой. Харамсалтай нь тэд тийм байж чадаагүй юм. Энэхүү гунигтай нөхцөл байдлынх нь талаар сануулан хэлэх олон зүйлс эш үзүүлэгчдэд байгаа.

Хуучин Гэрээний эш үзүүлэгчдийн номд шударга болон шударга бус байдлын талаар хамгийн сайн танигдсан бичээсүүдийн ихэнх нь мөргөлийн тухай байдаг нь их сонирхолтой.

Жинхэнэ мөргөл бол зүгээр л нэг шашны зан үйл биш. Харин Бурханы хүслийг гүйцэлдүүлж, орхигдож, дорд үзэгдсэн хүмүүсийг дэмжих амьдрал юм.

_*Энэ долоо хоногийн хичээлийг 8 сарын 10-ны Шаббатад бэлтгэн судлаарай._