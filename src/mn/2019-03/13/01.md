---
title: Үйлчлэгчдийн Нэгдэл
date:  21/09/2019
---

### Энэ Долоо Хоногт Судлах Эшлэлүүд
2 Коринт 2:14–16; Гэтлэл 32:1–14; 1 Петр 2:12; Филиппой 2:15; Eфес 2:19; Еврей 10:23–25.

> <p>Цээжлэх Эшлэл</p>
> “Өөрсдийн найдварын хүлээн зөвшөөрлөө гуйвалгүй бат баримталцгаая. Учир нь Амлагч нь итгэмжит билээ. Бие биеэ хайр болон сайн үйлсэд хөхүүлэн урамшуулахад анхааръя” (Еврей 10:23,24).

Христийн даалгаврыг биелүүлэхийг хичээж буй бид итгэгчдийн нэгдэл болох сүмийн чадварыг дутуу үнэлж болохгүй. Шударга бус явдал болон ядуурал хоосролыг шийдэх гэж хичээх үед тулгардаг сорилт бэрхшээлийг бид аль хэдийн олж анзаарсан билээ. Гэвч сүмийн итгэгч ахан дүүстэйгээ хамтран ажилласнаар бид эргэн тойронд буй хүмүүстээ ивээл болж чадна.

Бид сүм чуулган болж нэгдэн ажиллаж байхдаа зөвхөн сүм дотроо л байж, Бурханы дэлхийд үйлчлүүлэхээр төлөвлөсөн сүмийн зорилгыг мартах сорилтод орж болох юм. Сүмийн бие болох бид эргэн тойронд орших бузар муу, зовлон шаналлыг үл хайхарч болохгүй. Хэрэв Христ үүнийг орхигдуулаагүй бол бид ч мөн адил байх хэрэгтэй.

Бид сайн мэдээг номлох эрх үүрэгтээ итгэмжтэй байх ёстой бөгөөд үүнтэй зэрэгцүүлэн тусламж хэрэгтэй, нүцгэн, өлсөж цангасан, дарлагдсан хүмүүст туслах ёстой.

Сүм чуулганыг бүрдүүлж буй бид хамтдаа Христийн бие юм (1 Коринт 12:12–20). Бид нэгдэж сүм болсноор өнөөгийн энэ дэлхийд Есүсийн алхсан шиг алхаж, Түүний бусдад хүрсэн шиг хүрч, Есүсийн зүрх сэтгэл, дуу хоолой, хөл, гар мэт бусдад үйлчлэх хэрэгтэй.

_*Энэ долоо хоногийн хичээлийг 9 сарын 28-ны Шаббатад бэлтгэн судлаарай._