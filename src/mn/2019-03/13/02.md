---
title:  Өөрчлөлтийн зуучлагчид
date:  22/09/2019
---

Үйлс номын эхний бүлгүүдэд анхны Христэд итгэгчид өөрсдийн дунд буй тусламж хэрэгтэй хүмүүст тусалж, бусдад хамтдаа нөлөөлж, Бурханы ажилд хамтрахыг урьж, үйлчилсээр сүмийг бий болгосон байдаг.

Есүсийн гэрэл ба давс хэмээх тодорхойлолт дээр нэмээд Паул дэлхий дээрх сүмийн үйлсийг олон зүйрлэл ашиглан дүрсэлсэн байдаг. Паулын Бурханы хүмүүсийг дүрсэлсэн тэдгээр зүйрлэлээс дурдвал: Өргөл (Ром 12:1), Христийн бие (1 Коринт 12:12–20), элчин сайд (2 Коринт 5:18–20), мөн анхилам үнэр (2 Коринт 2:14–16) хэмээн дүрсэлжээ. Эдгээр дүрслэл бүр агуу тэмцлээр сүйрсэн дэлхийд Бурханы хаанчлалын зууч, төлөөлөгчид байх үүргийн талаар ярьдаг.

`Дээрх төлөөлөгчийн тодорхойлолт нэг бүрийг дахин хараарай. Аль нь таны хувьд нийгэмд Бурханыг болон Түүний замыг харуулж чадах хамгийн сайн тодорхойлолт байна вэ? Яагаад?`

Эдгээр дүрслэлүүд өөр өөрийн гэсэн онцлогтой бөгөөд зүгээр л Бурханд хүлээн зөвшөөрөгдсөн гэсэн үг биш бөгөөд харин ч доройтож, гэмтсэн дэлхийд Түүний зууч болж, Бурханы хайр болон нигүүлсэлд хариу үзүүлж, Христийн золиосоор аль хэдийн Бурханд хүлээн зөвшөөрөгдсөн хүмүүс гэсэн үг юм.

Мөн эдгээр шинж чанарууд нь илүү гүн утгыг илэрхийлдэг: Бурханы хайр болон өршөөл нигүүлсэл нь тэнгэрийн хаанчлал ямар байх талаар харуулдаг бөгөөд бид бусдад ийн үйлдэхэд хайр, нигүүлслийг тэдэнд мэдрүүлж байдаг ба үүгээр бид яг Бурханы хаанчлалын нэг хэсэг болж мөн үүнийгээ нотолж байдаг.

Магадгүй та эх нутгаасаа хол хүний нутагт байлаа гэж бодоход тухайн улсад буй танай улсын элчин сайдын яам нь танай улс үндэстнийг төлөөлж байдаг. Үүнтэй адилаар, Бурханы хаанчлалыг тогтоох нь бузар муу эцэстээ ялагдах болно хэмээх сэжүүрийг өгч, одоо энэ дэлхий дээр мөнхийн улсын гялбааг мэдрүүлж байдаг. Мөн Христийн элчин сайд, Христийн зууч хийснээрээ бид Түүний хайр, шударга байдлыг бодитоор өөрсдийн амьдралдаа, сүмдээ, үйлчилж буй хүмүүсийнхээ амьдралд мэдэрнэ.

`2 Коринт 2:16-г уншаарай. Энэхүү хоёр үнэрийн ялгаа юу вэ? Мөн бид өөрсдийгөө аль үнэр нь гэдгийг яаж мэдэх вэ?`