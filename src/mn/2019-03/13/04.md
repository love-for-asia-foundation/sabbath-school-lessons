---
title:  Хүмүүст хүрэх нь
date:  24/09/2019
---

Сүм чуулганы зөвлөгөөн заримдаа нийгмийн ажил хийх үү, сайн мэдээ түгээх уу; тусламж үзүүлэх үү, гэрчлэл ярих уу; сайн үйлс хийх үү аль эсвэл баярын мэдээгээ ярих уу хэмээх тодорхой зүйлсийн дунд гацсан юм шиг харагддаг. Харин бид эдгээрийн утга нэг бүрийг ойлгоод, Есүсийн үйлчлэлийн арга барилыг ажиглахад ялгаа нь арилж, сайн мэдээг тунхаглах болон бусдад туслах нь хоорондоо маш нягт уялдаатай гэдгийг ойлгох болно.

Элен Уайтын сайн танигдсан тодорхойлолтуудын нэгэнд үүнийг ийнхүү тайлбарласан байна: “Христийн арга дангаараа хүмүүст хүрэх жинхэнэ амжилтыг өгөх болно. Аврагч маань хүмүүсийн сайн сайхны төлөө тэдний дунд хутгалдан орсон билээ. Тэрээр хүмүүст энэрэл хайраа үзүүлж, хэрэгцээнд нь үйлчилж, итгэлийг нь олсон. Тэгээд тэдэнд “Намайг дага” хэмээн санал болгодог ...

“Ядуусын сэтгэл амарч, өвчтэй нэгэн халамжлуулж, шаналан гашуудаж буй нь тайвшруулагдаж, мэдлэггүй нэгнийг чиглүүлж, туршлагагүй нэгэн зөвлөгөө авсан байх ёстой. Бид уйлж буй нэгэнтэй уйлж, баярлаж буй нэгэнтэй баярлах хэрэгтэй.” — Элен Уайт, Анагаахуйн Үйлчлэл, х. 143.

Бидний харснаар, энэхүү сайн үйлс болон баярын мэдээ хэмээх Бурханы хаанчлалын хоёр үйлдэл нь хоорондоо маш нягт холбоотой ба зөвхөн Есүсийн үйлчлэлээс бус харин дагалдагчдадаа өгсөн агуу захирамжаас нь ч мөн харагддаг: “Та нар явахдаа ‘Тэнгэрийн хаанчлал ойрхон байна’ гэж тунхаглагтун, Өвчнийг эдгээ, үхэгсдийг босго, уяман өвчтөнг цэвэрлэ, чөтгөрийг зайлуул. Үнэгүйгээр авснаа үнэгүйгээр өг” (Maтай 10:7,8). Товчхондоо, өөрсдийн мэдээгээ хүргэх бидний хамгийн шилдэг нэг арга бол тэдний хэрэгцээнд нь үйлчлэх юм.

`1 Петр 2:12; Филиппой 2:15-г уншаарай. Петр болон Паул нар Бурханы хүмүүсийн хийсэн сайн үйлсийн хүч хэрхэн бусдад гэрчлэл болдог тухай юу хэлж байна вэ?`

Бурханы сайн мэдээний талаар өргөн ойлголттой ч хүмүүсийг гэх агуу их хүсэлгүйгээр сайн мэдээ нь ямар ч сэтгэгдэл төрүүлэхгүй. 1 Иохан 3:16–18 болон Иаков 2:16 шиг эшлэлүүд сайн мэдээ түгээдэг атлаа үүнийхээ дагуу амьдрахгүй байхын ялгааг илүү тодруулж өгдөг. Хамгийн сайхан нь гэвэл сайн мэдээ нь найдварын, авралын, гэмшлийн, өөрчлөлтийн болон шударга ёсны илэрхийлэл болсон Бурханы хайрын сайн мэдээг авч ирдэг юм.

Сайн үйлсийг хийх болон сайн мэдээг түгээх хүсэл нь хоёулаа төөрч будилсан, шаналж зовсон хүмүүсийн төлөөх Бурханы хайр болон бидний амьдралд Бурханы тусламжтайгаар зүрхэнд өсөж буй хайрыг ойлгож мэдсэнээр бий болдог зүйл юм. Бид аль нэгийг нь сонгохгүй; харин оронд нь Бурханы бидэнд даалган өгсөн авьяас чадвар, нөөц бололцоог ашиглан бусдын хэрэгцээг ханган ажиллаж байхдаа Бурхантай ажиллаж байдаг юм.

`Бид бусдад тусалж байхдаа, авралын сайн мэдээг орхигдуулахгүй байх талаар хэрхэн анхаарах вэ?`