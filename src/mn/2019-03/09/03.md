---
title:  Доркасын үйлчлэл болон гэрчлэл
date:  26/08/2019
---

Есүсийн зөгнөснөөр сүм сайн мэдээг “Иерусалим, бүх Иудей, Самари тэр байтугай энэ дэлхийн хязгаар хүртэл’ (Үйлс 1:8) тарааж эхлэв. Шинэ хүмүүс Есүст итгэн үйлчилж байлаа. Тэдний дунд Иоппа хотын Табита хэмээн танигдсан Доркас байв. Тэрээр нүцгэн хүмүүсийг хувцасласнаар, Есүсийн тушаалыг ихэд онцгойлон авч үзэж байгаагаар нь тодорхой харагддаг. Тэрээр үүнийгээ Есүсийн төлөө хийж байсан юм (Матай 25:38,40).

`Үйлс 9:36-н Доркасын үйлчлэлийн талаар уншаарай. Таны амьдрал болон үйлчлэл үүнтэй төстэйгөөр хэрхэн дүрслэгдэж болох вэ? Та ямархуу байдлаар төсөөлөгдмөөр байна вэ?`

Доркасын үйлчлэл дагалдагчийн үйлчлэл мэт харагддаг байсан (Үйлс 9:36). Түүний итгэлтэй байдал, эрч хүч болон бусдыг бодсон сэтгэл нь Иоппад төдийгүй өргөн хүрээнд танигдсан байв.

Доркас цагаасаа өмнө нас барсан тул Иоппа хотын хүмүүс Петрийг нэг удаа хотын ойролцоо байхад нь ирүүлэхийг хүсжээ (Үйлс 9:37–41). Петр Иоппад ирээд, Доркасын тусалсан олон хүнтэй уулздаг. Тэд Доркасын хийсэн хувцсыг түүнд үзүүлж, тэдэнд болон бусад хүмүүст хэрхэн тусалсан түүний түүхийг итгэл дүүрэн ярьж өгч байлаа.

Тэгээд Петр түүний төлөө залбирч өгөхөд, Бурхан түүнийг амилуулсан байдаг. Мэдээж бусдад үйлчлэхээр амьдралаа зориулсан хүний амьдрал үргэлж сайн сайхан байна гэсэн баталгаа байхгүй. Үүний нэг жишээ бол Доркас өвчинд шаналж, үхлийг үзсэн. Мөн сүмийн бэлэвсэн эмэгтэйчүүдэд үйлчлэхээр сонгогдсон удирдагчдын нэг болох Стефан нь хамгийн анхны тарчлан зовж, нас барсан хүн юм (Үйлс 7:54–60).

Энэ түүхэнд Бурхан Доркасын амьдрал болон үхлээр Иоппагийн хүмүүст хүчтэй нөлөө үзүүлж, Өөрийн хүч чадал болон хайр ивээлээ таниулахыг хүссэн байдаг: “Энэ явдал Иоппа даяар мэдэгдэж, олон хүн Эзэнд итгэжээ” (Үйлс 9:42).

`Хэрэв та нас барвал Доркас шиг хүмүүс таны төлөө гашуудаж, үйлчлэл оролцоо тань үгүйлэгдэх болов уу? Бид хэрхэн үйлчлэлийн сайн өв хөрөнгө үлдээж чадах вэ? Доркасын хувцас хийдэг байсан шиг бусдад үйлчлэхэд ашиглаж болох ямар бодит чадвар танд байна вэ?`