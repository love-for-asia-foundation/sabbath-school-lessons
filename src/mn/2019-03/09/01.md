---
title: Шинэ Гэрээний Үеийн Сүмийн Үйлчлэл
date:  24/08/2019
---

### Энэ Долоо Хоногт Судлах Эшлэлүүд
Үйлс 2:42–47; 4:32–37; Maтай 25:38, 40; Үйлс 9:36; 2 Коринт 8:7–15; Ром 12; Иаков 2:1–9.

> <p>Цээжлэх Эшлэл</p>
> “Бидний Бурхан ба Эцэгийн өмнө цэвэр ариун бөгөөд бузартаагүй сүсэглэл бол зовж зүдрэх цагт нь өнчин хүмүүс, бэлэвсэн эхнэрүүдийг эргэж тойрон, өөрийгөө хамгаалан дэлхийгээс бохирдохгүй байх нь ажгуу” (Иаков 1:27).

Матай 28:18–20-н агуу захирамж нь Библийн сайн танигдсан эшлэлүүдийн нэг юм. Эдгээр эшлэлүүд нь бидний хийх ёстой үүрэг даалгаврыг тодорхойлж, баярын мэдээ болон үйлчлэлд маань урам зориг болдог. Үнэндээ эдгээр эшлэлээс урам зориг авсан Христэд итгэгчид сайн мэдээг түгээхээр асар их золиос гарган дэлхий даяар явсан байдаг.

Агуу захирамжид Есүс юу гэж хэлсэн бэ? Тэднийг дагалдуулж, баптисм хүртээж мөн тэдэнд тушаасан бүгдийг заа гэж хэлсэн (Maтай 28:20). Мөн өөрсдийгөө харж хандах чадваргүй, өвдөж зовж буй мөн тусламж хэрэгтэй тэдгээр хүмүүсийг халамжлахыг Есүс олон удаа захисныг бид мэднэ. Есүсийн анхны дагалдагчдын хувьд эдгээр тушаалууд нь өмнө сонсож, харж байгаагүй шинэ зүйл биш байсан гэдгийг бид санаж байх хэрэгтэй. Харин ч энэ нь Есүсийн тэдний дунд аль хэдийн хэрэгжүүлж эхэлсэн даалгаврын үргэлжлэл байлаа. Есүсийн агуу захирамж нь тухайн үеийн шинэ сүмийн амьдралаас тод харагддаг.

_*Энэ долоо хоногийн хичээлийг 8 сарын 31-ний Шаббатад бэлтгэн судлаарай._