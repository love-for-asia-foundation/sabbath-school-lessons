---
title:  Гүнзгийрүүлэн судлах
date:  30/08/2019
---

Элен Уайтын Нийгмийн үйлчлэл, “Доркас, түүний үйлчлэл болон нөлөөлөл,” х. 66, 67, Элч Нарын Үйлс, “Эвлэрэнгүй үзлийн сүм” х. 335–345, Нийгмийн Үйлчлэл, “Энэ бол цэвэр шашин” х. 35–41.

“Сорилт эдлэн зовж буй хүмүүсийг халамжлах боломжтой сүмийг байгуулахын тулд Аврагч Өөрийн эрхэм амиа өргөсөн юм. Магадгүй итгэгчдийн цуглаан ядуу, боловсролгүй мөн үл танигдсан байж болох юм: гэсэн ч тэд Христийн дотор гэр бүл, хөрш, сүм мөн хол газар нутагт ажиллан мөнхийн үр дүнд хүрч болно.” — Элен Уайт, Үе Үеийн Хүслэн, х. 640.

“Хувиа үл хичээх үзэл баримтлал эртний сүмүүдэд бий болсон байдаг; Итгэгчдийн хүчин чармайлтууд харанхуйд буй тэдгээр хүмүүст сайн мэдээг түгээж байсныг өөрсдөө мэдэж байв. Тэдний сайн сайхан, нөхөрсөг байдал нь тэднийг Бурханы нигүүлслийг дэмий хүлээн аваагүй гэдгийг гэрчилдэг. Ийм сайхан сэтгэл нь Ариун Сүнсний ариусгалаас илүү ямар үр дүн гаргаж болох вэ? Энэ нь итгэгч болон итгэгч бус хүмүүсийн нүдэнд гайхамшиг байлаа.” — Элен Уайт, Элч Нарын Үйлс, х. 344.

**Хэлэлцэх асуултууд**

`1 Танай сүм чуулган Үйлс номын эхний хэдэн бүлгүүдэд дүрслэгдсэн сүмтэй хэрхэн илүү адил болж чадах вэ? Танай сүмийн ахлагч энэхүү байдлаар сүмээ урамшуулан зоригжуулахын тулд ямар бодит алхам хийж болох вэ?`

`2 Дэлхийн Долоо дахь өдрийн Адвентист сүм нь энэ долоо хоногт судалсан дэлхийн олон хэсэгт хандив өргөлийг тараах зарчмуудыг хэрэгжүүлдэг. Дэлхий даяар эд баялгийг хуваарилах энэ төрлийн системийн сайн талууд нь юу вэ?`

`3 Ром 12-р бүлэгт дүгнэн хэлсэн зааврууд нь бодит амьдралд биеллээ олдог уу?`

`4 Иаков 5:1–5 нь Хуучин Гэрээний эш үзүүлэгчдийн хэлсэн хатуу сануулгыг хүчтэй хэллэг ашиглан илэрхийлсэн байдаг. Яагаад тиймэрхүү хүчтэй илэрхийлэл шаардлагатай вэ?`

**Дүгнэлт**: Есүсийн агуу захирамж болон Ариун Сүнсээр хөтлөгдсөн дагалдагчид, эртний сүмийн итгэгчид бүгд чадах чинээгээрээ Есүсийн даалгавар болон сайн мэдээг түгээж байлаа. Еврейн судрууд болон Есүсийн сургаалд үндэслэсэн эртний сүм нь нэгэн шинэ төрлийн нийгэмлэг болж, сүмийн болон сүмээс гадуурх тусламж хэрэгцээтэй хүмүүст байгаагаа хуваалцаж байв. Тэдний үлгэр жишээ, сургаалууд өнөөгийн сүмүүдэд зориулагдан захидлуудад нь бичигдсэн. Анхны сүмийн ахлагчид хүмүүст итгэлээр болон үйлчлэлээр амьдрах тухай, ялангуяа хэрэгцээтэй хүмүүст туслах амьдралаар амьдрахыг сануулдаг.