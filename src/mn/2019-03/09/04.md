---
title:  Хуваалцах гэдэг нь өгөх юм
date:  27/08/2019
---

Паул өөрчлөгдсөнийхөө дараа сайн мэдээг харь үндэстнүүдэд түгээж эхэлсэн байдаг. Бурханы өгсөн амжилт түүнд Христэд итгэдэг Еврейчүүд болон Есүсийн шинэхэн харь үндэстэн дагалдагчдын хоорондох харилцааны талаар чухал асуултуудыг бий болгов. Еврей болон харь үндэстэн Христэд итгэдэг удирдагчид асуудлыг зөвлөлдөж, эдгээр төвөгтэй асуудалд Бурханы удирдамжийг эрэлхийлэхээр Иерусалимд уулзалдсан байна. Уулзалт болон үр дүн нь Үйлс номын 15-р бүлэгт бичигдсэн байна.

Мөн энэхүү тэмдэглэл нь Галат 2 бүлэгт тэмдэглэгдсэн байдаг бөгөөд Паул Христэд итгэдэг харь үндэстнүүдийн болон Еврейчүүдийн зөвлөлөөс гарсан заавар дээр өөр чухал элемент нэмсэн байдаг: “Бидэнд ядуусыг санаж байгаарай гэсэн нь чухамдаа хийхийг эрмэлздэг зүйл минь юм” (Галат 2:10).

Паул энэхүү санаагаа өөрөө үйлчлэлийнхээ туршид мөрдсөн юм (Үйлс 20:35). Паул бидэнд Иерусалимын эртний сүмүүдтэй адил сүмийн итгэгч ахан дүүсээ харж хандах тухай санааг улам дэлгэрүүлж өгсөн юм.

`2 Коринт 8:7–15-г уншаарай. Паул сайн мэдээ болон өгөөмрөөр өгөх хоёрыг хэрхэн холбож байна вэ?`

Мөн Паул хүнд хэцүү нөхцөлд итгэгч ахан дүүсээ халамжлан, тэдэнд өгөөмрөөр хандахыг захихдаа, Хуучин Гэрээний санааг дурддаг. Тэрээр сүмийн хүмүүстээ хуваалцан, өгөхийн үлгэр жишээ болгон цөлд Израильчуудыг өгөөмрөөр маннагаар хангаж байсан Бурханы түүхийг эш татсан байдаг (2 Коринт 8:15). Тэрээр мөн Дуулал номоос ч эш татан (Дуулал 112:9) — “Тэд ядууст өгөөмрөөр тараасан, тэдний зөвт байдал мөнхөд байна” (2 Коринт 9:9).

Паул итгэгчдээс бусдад өгөхдөө зориулалт гаргахыг хүссэн бөгөөд орлогынхоо тодорхой хэсгийг тогтмол хадгалж байхыг уриалсан. Тэгвэл тэдний өргөлийг Иерусалимд буй тусламж хэрэгцээтэй ахан дүүст нь тараахын тулд сүмээс нь цуглуулахад Паул болон Титэд хялбар байх болно гэж хэлжээ. Тэрээр нэг сүмийн жишээгээр бусад сүмийг өгөөмөр байхад нь урамшуулан  зоригжуулж байлаа. “Энэхүү үйлчлэлийн нотолгоогоор тэд Христийн сайн мэдээг ярихад дуулгавартай байсны чинь төлөө, тэдэнтэй болон бусдад өгөөмөр сэтгэлээр хуваалцсаны чинь төлөө Бурханыг алдаршуулна” (2 Коринт 9:13).

`Бидний өмнө тулгарсан хэрэгцээ шаардлага бүрт бид өгөх боломжгүй байсан ч хэрхэн өгөхийг урьтал болгох вэ?`