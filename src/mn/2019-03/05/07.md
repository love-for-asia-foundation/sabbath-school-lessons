---
title:  Гүнзгийрүүлэн судлах
date:  02/08/2019
---

Элен Уайтын Эш Үзүүлэгчид ба Хаад номоос “Ассирийн боолчлол” х. 279–292. “Исаиагийн дуудлага” х. 303–310.

“Илэрхий дарлал, аймшигтай шударга бус байдал, зохимжгүй тансаг чамирхал, ичихээ мэдэхгүй найрлан согтуурах болон асар их завхайрал, эмх замбараагүй байдлын улмаас эш үзүүлэгчид дуугаа өндөрсгөсөн; Гэвч тэдний нүглийг буруутгаж эсэргүүцсэн нь хий дэмий байлаа.” — Элен Уайт, Эш Үзүүлэгчид ба Хаад, х. 282.

Исаиа ийн хэлжээ, “Хүмүүсийн амьдарч буй нөхцөл байдлыг харахад урам хугармаар байлаа. Тэд ашиг олох хүсэлдээ автагдан байшин, газар нэмж авсаар байв. Шударга ёс гажуудаж, ядуусыг өрөвдөхөө больсон байв. Тусламж хэрэгтэй хүмүүсийг хамгаалах ёстой шүүгчид хүртэл өнчин, бэлэвсэн болон ядуу хүмүүсийн хашхираанд дүлий мэт байлаа. ...

“Узиагийн хаанчлалын сүүлийн жилүүдэд ийм нөхцөл байдлын үед Исаиа Бурханы анхааруулга, зэмлэлийн мэдээг Иудад тунхаглахаар дуудагдсан үүрэг хариуцлагаасаа эмээсэнд гайхах юм байхгүй. Тэрээр зөрж гөжсөн, эсэргүүцэлтэй тулна гэдгээ сайн мэдэж байв.”—х. 306, 307.

“Эш үзүүлэгчийн хэлж буй эдгээр тодорхой үгсийг Бурханы бидэнд хэлж буй үгс гэж хүлээн авах хэрэгтэй. Бид ядарч зовсон хүмүүст Христэд итгэгчийн эелдэг зөөлөн зан, өршөөл нигүүлслийг үзүүлэх боломжоо алдах ёсгүй.” — х. 327.

**Хэлэлцэх асуултууд**

`1  Эш үзүүллэг нь ирээдүйг урдчилан хэлдгийг бид ойлгодог. Хуучин Гэрээний эш үзүүлэгчид таны эш үзүүлэгчдийн үүргийн талаарх ойлголтыг хэрхэн өөрчилсөн бэ?`

`2 Эш үзүүлэгчдийн амьдрал, тэдний дамжуулж буй мэдээнээс болж үнэний төлөө зогсох нь ямар аюултай мөн хэцүү гэдгийг харуулдаг. Эш үзүүлэгчид яагаад үүнийг хийсэн гэж та бодож байна вэ?`

`3 Эш үзүүлэгчдийн бичээсээс харахад, Бурхан Өөрөө -уурлах, хүмүүсийн төлөө санаа тавьж байгаа хувирал байгаа нь ажиглагддаг. Бурханы зан чанарын энэхүү хоёр шинжийг хамтад нь хэрхэн өөртөө хослуулж болох вэ?`

**Дүгнэлт**: Хуучин Гэрээний эш үзүүлэгчид Бурханы хүслийн төлөө урам зориг нь ч мохсон, ширүүн догшин ч байсан мөн дүрэлзсэн их хүсэлтэй байсан. Бурхан хүмүүсийн төлөө санаа тавихдаа, ядуу, дарлагдсан хүмүүсийн төлөөх шударга ёсонд илүү анхаардаг нь Хуучин Гэрээний эш үзүүллэгүүдээс ажиглагддаг. Эш үзүүлэгчдийн үгс нь Бурханы Өөрийн хүмүүсийн ирээдүйн сайн сайхны төлөө амласан амлалт, шударга бус байдлыг зогсоох болон Бурхан руугаа эргэх талаар өгүүлдэг.