---
title:  Байнгын шударга ёсны дуудлага
date:  28/07/2019
---

Израильчууд өөрсдөд нь зориулсан Бурханы төлөвлөгөөг үл хайхран тэр замаар бараг л амьдраагүй. Газар нутагтаа оршин суусны дараа тэд нэг их удалгүй эш үзүүлэгч, шүүгч болох Самуелаас ‘Бусад үндэстнүүдтэй адил’ (1 Самуел 8:5) улсыг нь удирдах хааныг томилж өгөхийг хүссэн байдаг.

`1 Самуел 8:10–18-г уншаарай. Хаантай болохыг хүссэн хүмүүст Самуел юу гэж анхааруулсан бэ?`

Самуел үүнийг бусад үндэстэнтэй адил болж тэдний замналаар явах эхлэл гэж харжээ. Самуел анхны хаан Саулд зөвлөгөө өгөхийг хичээж байхад түүний зөгнөл хараахан биеллээ олоогүй байв. Израилийн хаанчлал мандан бадарч буй үедээ ч Давид болон Соломон хаан хүч чадлынхаа агуу байдалд бардаж, тулгарч буй сорилт бэрхшээлээс зугтаагүй юм.

Израиль болон Иудагийн хаадын хаанчлалын турш Бурхан Өөрийн хүслийг мэдүүлэхээр Израилийн удирдагчид болон нийгмийн орхигдсон хүмүүсийг халамжлах үүрэг хариуцлагыг хүлээн авсан Израильчуудад эш үзүүлэгчдийг илгээсэн юм.

Еврей эш үзүүлэгчдийн бичээсүүдээс зөв шударга амьдрах, шударга нийгмийг бүтээх тухай тасралтгүй уриалгыг бид олж хардаг. Эш үзүүлэгчид Израилийн удирдагчдын итгэмжгүй байдал, Бурханы хүслийг дагаагүй мөн тэдний буруугаас болж зовж буй хүмүүсийн өмнөөс үргэлж дуу хоолой нь болж байв.

Абрахам Жошуа Хесчел (Abraham Joshua Heschel) Хуучин Гэрээний эш үзүүлэгчдийн шударга ёсны төлөөх эш үзүүллэгүүдийг бидний бардам сэтгэлтэй харьцуулжээ: “Эш үзүүлэгчдийг айлгаж байсан зүйлс одоо ч гэсэн биднийг саа өвчин мэт цохиж болох юм. Бид хоёр нүүр, гаж буруу, уур хилэн, зовлон бэрхшээл гэх мэт шударга бус зүйлсийг хардаг атлаа нэг их анхаардаггүй, эгдүүцэн уурладаггүй. Харин эш үзүүлэгчдийн хувьд өчүүхэн шударга бусыг асар том гэж үздэг юм” — Эш Үзүүлэгчид (Нью Иорк: Америк дахь Еврейчүүдийн хэвлэл, 1962), х. 3, 4.

Эдгээр эш үзүүлэгчдийн бидэнд ойлгуулахыг хичээж буй зүйл бол бурханлаг зүрх сэтгэл, оюун бодлын талаарх гүнзгий ойлголт юм. Бурханы өмнөөс ярьснаар тэд бидэнд Бурханы нулимс дүүрэн нүдээр дэлхий ертөнцийн зовлон гуниг, шударга бус байдлыг харахад туслах юм. Ингэснээр Бурхантай хамт эргэн тойрныхоо тэдгээр зовсон хүмүүст туслах сэтгэлийг олж авна.

`Бид заримдаа бусдад болон өөртөө гэм хортой байж болох “Бусад үндэстний замаар” хэрхэн явж байна вэ?`