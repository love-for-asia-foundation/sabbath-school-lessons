---
title:  Aмос
date:  29/07/2019
---

“Би эш үзүүлэгч ч бус, эш үзүүлэгчийн хөвгүүн ч бус. Харин би малчин, инжрийн жимс хураагч. Гэвч Эзэн намайг сүргийн араас авч, Миний ард түмэн Израиль дээр очоод, эш үзүүл гэж айлдсан” (Амос 7:14,15).

Амос өөрийгөө эш үзүүлэгчид байх шаардлага хангаагүй гэдгээ нээлттэйгээр хүлээн зөвшөөрдөг ч Израильчуудад мэдээгээ хүргэхдээ хэлэхийг хүссэн бүхнээ хангалттай ойлгуулах чадвараа харуулдаг.

Түүний ном Израилийг тойрон орших Сири, Филист, Кериот, Ёдом, Aммон, Моаб гэх мэт улсуудын нэрсийг дурдаж, тэдний гэм буруу, уур хилэн болон хэрцгийллийнх нь төлөө Бурхан шийтгэх талаар эхэлдэг (Амос 1:3–2:3). Израильчуудын эсрэг тэрсэлж байсан олон гэмт үйлдлийнх нь төлөө Бурхан дайснуудыг нь шийтгэж байгаад тэд баярлаж байгааг төсөөлөхөд амар байх.

Дараа нь Амос Израилийн хуваагдсан хаанчлал болох өмнөд хэсэгт орших Иудагийн ард түмний эсрэг Бурханы шүүлтийг тунхаглав. Амос Бурханы өмнөөс ярин, тэдний Бурханыг үл хайхарч, Түүний тушаалуудад дуулгаваргүй байсны улмаас ирэх шийтгэлүүдийг нь тоочсон байдаг (Aмос 2:4,5). Амос Израилийн эргэн тойронд буй улсуудын буруутай үйлдлийг шүүмжлэхэд, хойд хаанчлалын хүмүүс буюу Израильчууд баярлаж байсан шигээ мөн л Иудагийн гэсгээлийн төлөө баярласныг бид төсөөлж болно.

Харин дараа нь Амос эш үзүүллэгээ Израиль руу чиглүүлдэг. Тэгээд номын бусад хэсэг нь Израилийн бузар муу, шүтээн шүтлэг, шударга бус байдал болон Бурханы өмнө хийж буй байнгын алдаа дутагдлын талаар бичигдсэн байдаг.

`Амос 3:9–11; 4:1,2; 5:10–15; 8:4–6-г уншаарай. Ямар нүглүүдийнх нь талаар сануулж байна вэ?`

Хэдийгээр Амос уран хэл яриатай биш ч түүний ялзрал доройтлын эсрэг анхааруулга, Бурхан руугаа эргэхийг шаардсан мэдээ нь амт оруулсан мэт байлаа. Энэ мэдээ нь тэдний шударга ёсны мэдрэмжийг сэргээж, ядуусыг халамжлах талаар байв: “Шүүлт ус мэт, зөвт байдал мөнх урсах урсгал мэт хуйлран бууг” (Aмос 5:24). Амосын эш үзүүллэгийн сүүлийн хэдэн эшлэл нь Бурханы ард түмний ирээдүйн сэргэлтэд чиглэсэн байдаг. (Амос 9:11–15): “Маш их урвалт, асар их тусламж хэрэгцээтэй тэр цаг үед тэдэнд өгсөн Бурханы мэдээ нь уучлал ба итгэл найдвар байлаа.” — Элен Уайт, Эш Үзүүлэгчид ба Хаад, х. 283.

`Бид бурууг зөв болгохын тулд хатуухан ярих хэрэгтэй үе хэр их байдаг вэ? Ингэж ярих зохистой үеийг бид хэрхэн олж харах вэ?`