---
title:  Исаиа
date:  01/08/2019
---

`Исаиа 1:15–23; 3:13–15; 5:7,8-г уншаарай. Хүрээлэн буй нийгмээ ажиглаад, эш үзүүлэгчийн үгсийг та юу гэж бодож буйгаа дүгнээрэй.`

Исаиагийн номын эхний таван бүлэг нь Бурханы хүмүүсийн бий болгосон тэрхүү нийгмийн хорон муу, үргэлжийн буруу үйлдэл, Бурханыг үл хайхарсан хүмүүс шүүгдэх тухай мөн тэдгээр хүмүүс Бурхан руугаа эргэж амьдралаа өөрчилбөл найдвар байгаа тухай гэх мэт олон зүйлсийг багтаасан байдаг. Гэхдээ түүний үгнээс мэдрэгдэж буй хамгийн хүчтэй сэтгэл хөдлөл бол гашуудлын мэдрэмж байх.

Бурхан гэж чухам хэн болох, Тэрээр хүмүүсээс юу хүсдэгийг ойлгосон Исаиагийн хувьд тэрхүү их гарз хохирол, зовж шаналж буй тоо томшгүй олон хүн болон үндэстэн дээр буух шийтгэлийн төлөө гашууддаг.

Исаиа үргэлжлүүлэн энэ мэдээг эш үзүүлсээр байдаг. Тэрээр хүмүүст Бурхан тэдний төлөө юу хийснийг санахыг яаравчлуулан анхааруулдаг. Мөн Бурхан тэдний төлөө ирээдүйд юу хийхийг хүсэж байгаа тухай найдварыг ч хүртэл эш үзүүлдэг. Тэгэхээр, тэд Бурханыг яг одоо эрэлхийлж, Түүнтэй харилцах шинэ харилцаандаа буруу үйлдэлдээ гэмшиж, бусдад хандаж буй хандлагаа өөрчлөх хэрэгтэй юм.

Ялангуяа 58,59-р бүлэгт Исаиа шударга ёсны талаар өгүүлдэг. Тэрээр дахин тухайн нийгмийг “Шударга ёс хойш хаягдан, үнэн зөв нь холдов. Үнэн нь гудамжинд бүдэрч, шударга явдал нэвтэрч чадахгүй байна” (Исаиа 59:14) хэмээн дүрсэлдэг. Мөн Бурхан үүнийг мэдэж байгаа бөгөөд Өөрийн хүмүүсээ аварна гэдгийг батлан хэлдэг “Аврагч ирнэ” (Исаиа 59:20).

Исаиа номын турш эш үзүүлэгчийн сонордуулах чухал хэсэг эцэст нь дэлхий дээрх Бурханы хаанчлалыг дахин сэргээж, шударга ёс, өршөөл нигүүлсэл, эдгэрэл болон шинэчлэлийг  авчрах Аврагчийн тухай тунхаглах байв.

`Исаиа 9:6,7; 11:1–5; 42:1–7; 53:4–6-г уншаарай. Эдгээр эш үзүүллэгүүд таны амьдралын талаар, үйлчлэл болон Есүсийн үхлийн талаарх ойлголттой хэрхэн нийцэж байна вэ? Бурханы дахин ирэлтийн зорилгын талаар эдгээр эш үзүүллэгүүд юу хэлж байна вэ?`