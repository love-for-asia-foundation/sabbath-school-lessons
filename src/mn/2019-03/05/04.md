---
title:  Мика
date:  30/07/2019
---

`“Хүн ээ, юу нь сайн болохыг Тэр чамд айлдсан. Шударгыг үйлд, энэрлийг хайрла, өөрийн Бурхантай хамт даруухнаар алх гэхээс өөр юуг Тэр чамаас шаарддаг вэ?” (Mика 6:8). Яг одоо эдгээр үгсийн дагуу амьдрах ямар аргууд байна вэ?`

Мика 6:8 нь магадгүй Бичээсийн хамгийн сайн танигдсан эшлэлүүдийн нэг байх. Бид уриа лоозон эсвэл зурагт хуудсанд олон эшлэлийг бичдэг ч тэдгээр эшлэлийнхээ агуулгыг тэр бүр сайн мэддэггүй байж болох юм.

`Мика 2:8–11; 3:8–12-г уншаарай. Мика хүмүүсийг буруушааж байхад тэд юу хийж байсан бэ?`

Иудад Ахаз хаанчилж байх үед үндэстэн түүхэндээ сүнслэг байдлаар маш их доройтож эхэлжээ. Шүтээн шүтэх, янз бүрийн бузар муу үйлдлүүд өссөөр байв. Үүний зэрэгцээ тэр үеийн бусад эш үзүүлэгчид ядуус мөлжлөгт автагдан дарамтлагдсаар байсныг  нь тэмдэглэн үлдээжээ.

Мика бол тэднээс дутуугүй эш үзүүлэгч байсан юм. Түүний номын эхний гурван бүлэгт Бурханы хүмүүсийн бузар мууг үйлдсэний төлөөх гашуудал, Бурханы  уур хилэн мөн тэдэн дээр ирэх сүйрлийг илэрхийлсэн байдаг.

Гэвч Бурхан Өөрийн ард түмнийг орхисонгүй. Эш үзүүлэгчдийн хатуу ширүүн дуу хоолой, хурц мэдээ нь Бурханы хүмүүсийнхээ төлөө гэсэн сэтгэлийг илэрхийлж байсан юм. Бурхан Өөрийн хайр, халамжийн улмаас тэдэнд анхааруулгыг өгчээ. Бурхан тэднийг уучилж мөн босгохыг хүссэн. Тэрээр мөнхөд уурладаггүй (Мика 7:18–20).

Сайн танигдсан утга агуулгатай “Томьёолол” бол шударгыг үйлдэж, нигүүлслийг хайрлаж, даруухнаар алхах юм. Энэ нь магадгүй хялбар сонсогдож болох ч бодит амьдрал дээр ийм итгэлээр амьдрах нь хэцүү бөгөөд ялангуяа үүнийг бусад хүмүүсийн төлөө үйлдэхэд бэрх байдаг. Хүмүүс шударга бусаар ашиг олох, өршөөл нигүүлслийг тохуурхан бардамнаж байхад бид зөв шударгаар үйлчилж, хайр энэрлийг үзүүлэн, даруу байх нь ихээхэн зориг, эрч хүчийг шаарддаг. Гэсэн хэдий ч бид үүнийг ганцаараа хийдэггүй. Хэрэв бид ийн үйлдвэл Бурхантай хамт алхаж байна гэсэн үг юм.

`Шударгыг үйлдэж, энэрлийг хайрлах, Бурхантай даруухнаар алхах хоёрын хооронд ямар уялдаа холбоо байна вэ?`