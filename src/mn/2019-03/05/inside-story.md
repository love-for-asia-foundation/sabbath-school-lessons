---
title: Гэрчлэлийн Туух
date: 02/08/2019
---

#### Өш Хонзон болон Уучлал

_Andrew McChesney, Adventist Mission_

21 настай Вилдер хүү  хурц үзүүртэй урт хутга гялалзуулан далайв.

Түүний нүд уур хилэнгээр дүүрсэн байлаа. Тэрээр хойд эцгийнхээ хүзүүг хэрчихээр шийдсэн байжээ.

Яг тэр үед түүний хойд эцэг Алберто Руй Курасма нь гараа өргөж өөрийгөө хамгаалахад хутга түүний шууг маш гүн зүсэв.

Аберто Баруун Африкийн эргийн дагуух аралын нийслэл Сао Томийн эмнэлэгт 24 хоногийн турш хэвтэн эмчлүүлжээ. Тэр мэс засал хийлгэсэн бөгөөд эмч нар түүний гарт төмөр хадсан байна. Түүний уур маш их хүрч, хорсол нь буцалж байв. Тэрээр Вилдерийн гарыг ч мөн хутгалахыг хүсч байлаа.

Харин Вилдерийн төрсөн аав нь асуудалд анхаарал тавьсан тул Вилдер шоронд ороогүй байна. Тэр хойд эцэг рүүгээ маш хэрцгийгээр дайрч довтолсон юм.

Албертог эмнэлэгт хэвтэж байх хугацаанд Мариа Рита хэмээх нэгэн эмэгтэй түүний өрөөнд хамт хэвтэж буй мотоциклийн осолд орсон дүүгээ эргэхээр өдөр бүр ирдэг байлаа. Алберто түүний дүүдээ хандаж байгаа эелдэг зөөлөн сэтгэлд татагдаж нэгэн өдөр түүнд дурласан гэдгээ хэлэв.

Гэтэл Мариа би хүнтэй суух бодолгүй байгаа. Учир нь бүх эрчүүд тамд хаягдвал таарна гэж хариулжээ.

Түүний хариулт Албертог гайхшруулсан бөгөөд Мариа Ритаг өнгөрсөн амьдралдаа амссан шархнаасаа болж ингэж хэлж байгааг ойлгов. Алберто 44 насандаа хууль ёсны гурван эхнэртэй байсан бөгөөд гурав дахь эхнэрийн хүү нь түүнийг алахаар завдсан нь энэ ажээ.

Мариа Рита гэрлэлтийн талаар ярихыг хүссэнгүй. Харин яриагаа Бурханы тухай өөрчилж, “Бурхан бол хайр, Бурхан таны амьдралыг өөрчилж, таныг цоо шинэ бүтээл болгож чадна” Мөн Бурхан таныг тэр үйл явдлыг мартаж, хүүгээ уучилж чадахад тань тусална гэж хэлэв.

Эмнэлгээс гарсаны дараа Алберто Мариатай үе үе гудамжинд таардаг байв. Нэгэн өдөр Мариа түүнийг долоо дахь өдрийн Адвентист сүмийн 40 өдрийн сэргэлтийн семинарт урив.

Албертод семинар ихэд таалагдаж, таван сарын дараа усан баталгаа хүртжээ.  Дараа нь тэр Мариад гэрлэх санал тавихад, Мариа зөвшөөрсөн байна.

Өнөөдөр Алберто 50 настай бөгөөд цементний агуулахын даамал хийдэг. Мөн тэрээр сүмийнхээ санхүүч, үйлчлэлийн ахлагч ба Шаббат хичээлийн багшаар үйлчилдэг.

Тэрээр өөрийнх нь амьдралыг Бурхан хэрхэн өөрчилсөн тухайгаа Вилдерт ярьж өгөхийн төлөө залбирч байгаа. Тэр хоёр заримдаа гудамжинд таарч, бие биенийхээ мэндийг асуугаад өнгөрдөг ажээ.

Тэрээр Вилдер өөрийг нь алахыг оролдож байсан үеийг санаад, инээв.

Учир нь Бурхан надтай хамт байгаа тул би юунаас ч айхгүй гэж Алберто хэлсэн юм.