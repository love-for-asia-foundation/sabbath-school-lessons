---
title: Эш Үзүүлэгчдийн Хашхираан
date:  27/07/2019
---

### Энэ Долоо Хоногт Судлах Эшлэлүүд
1 Самуел 8:10–18; Амос 5:10–15; Мика 6:8; Эхлэл 19:1–13; Езекиел 16:49; Исаиа 1:15–23.

> <p>Цээжлэх Эшлэл</p>
> “Юу нь сайн болохыг, хүн минь Тэр чамд айлдсан. Зөвийг үйлд, энэрлийг хайрла, Өөрийн Бурхантай даруухнаар алх гэхээс өөр юуг Тэр чамаас шаарддаг вэ?” (Mика 6:8).

Библи дэх хамгийн сонирхолтой намтруудад Хуучин Гэрээний эш үзүүлэгчид багтдаг. Хэдийгээр эш үзүүлэгчид хүмүүсийн дунд тав тухгүй байсан ч тэдний гуниг зовлон, уур хилэн, ширүүн дуу хоолой болон дамжуулж буй мэдээнийх нь биелэл эш үзүүлэгчдийг үл тоож, үл анзаарч боломгүй хүмүүс болгожээ.

Тэд нэн түрүүнд Израиль, Иуда руу явж, сонгогдсон хүмүүсийг Бурхан руу дуудаж байв. Израиль, тэдний удирдагчид эргэн тойрныхоо үндэстнүүд болон хиймэл шүтээнүүдэд маш амархан уусаж байлаа. Хүмүүсийг гэм нүгэлдээ гэмшихийг ятгаж, тэдэнд Бурханы хайрыг сануулж, тэдний төлөө Бурхан өнгөрсөнд юу хийснийг мөн хэрэв тэд Бурханаас холдсоор байвал юу тохиолдохыг сануулах нь эш үзүүлэгчдийн хувьд амаргүй даалгавар байв. Израильчууд болон удирдагчдад тэдний бузар муу, гэм нүглийг нь анхааруулахын зэрэгцээ тусламж хэрэгцээтэй, дарлагдаж буй ядууст гараа сунгахыг сануулах байлаа. Мэдээж хиймэл шүтээн шүтнэ гэдэг нь муу зүйл; буруу шашин шүтлэгийн ёслолыг хийх нь ч муу зүйл; үүний адил сул дорой, ядуу хүмүүсийг ашиглах нь шийтгэл хүлээхүйц муу зүйл юм.

_*Энэ долоо хоногийн хичээлийг 8 сарын 3-ны Шаббатад бэлтгэн судлаарай._