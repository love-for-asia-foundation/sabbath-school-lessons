---
title: Гэрчлэлийн Туух
date: 23/08/2019
---

#### Үр Хөндөхийг Шаардсан Эмч

_Andrew McChesney, Adventist Mission_

Зөвлөлт холбоот улсад амьдардаг 60 настай Дина хэмээх нэгэн эмэгтэй өглөө бүр “Эзэн минь надад Таны тухай хэлж өгөх хэн нэгнийг илгээгээч” хэмээн залбиран гуйдаг байлаа.

Нэгэн өдөр Дина Petropavlovsk-Kamchatsky-н автобусны буудал дээр жирэмсэн эмэгтэй автобус хүлээн сууж байгааг анзаарчээ. Хүү юу охин уу? хэмээн Дина асуув.

Тэгтэл тэрхүү Лида Савостина шууд л уйлж эхлэв. Уг нь хүү төрөх ёстой юм. Гэвч эмч хүүхдээ төрүүлэхгүй байх нь сайн гэж хэлсэн. Учир нь хүүхэд төрвөл би өөрөө нас барна. Тиймээс намайг үр хөндөлт хийлгэ гэж хэлсэн.

Дина эмэгтэйг тайвшруулаад, өөрийнхөө гэр сүмд Шаббатаар ирэхийг урив.  Лида өмнө нь хэзээ ч сүмд явж байгаагүй бөгөөд  очихыг зөвшөөрчээ.

Шаббат болоход сүмд тэр хоёроос гадна өөр арван хоёр хүн цугласан ба пастор Яаков Кулаков Бурханд итгэх талаар номлов. Лида пасторт өөрт тохиогоод байгаа санаа зовоосон асуудлаа ярилаа. Тэгтэл пастор түүнд Бурханд итгэхийг санал болгож, түүний төлөө залбирч өгөв.

Даваа гарагийн өглөө Лида эмчид хүүхдээ авахуулахгүй гэдгээ хэлэв. Тэгтэл эмч түүнд чи чинь галзуураа юу? гэж хэлэв. Эмч Лидаг үгэндээ оруулж чадаагүй тул нөхөр Владимрыг нь дуудав. Харин дараа нь нөхөр нь гэртээ очоод Лидатай маргалдав. “Чи ямар хувиа хичээсэн хүн бэ? Чи хүүхдээ ээжгүй орхиж явахыг хүсээд байгаа юмуу?” гэжээ.

Лида би хүүхдээ гаргана. Би Бурханд итгэж байна гэж хариулав.  Нөхөр нь “Чи чинь ямар Бурханы талаар яриад байна аа? Бурхан гэж байдаггүй юм” гэж хэлэв. Дараагийн Шаббатаар Лида сүм рүүгээ явлаа. Түүний дараачийн Шаббатаар ч гэсэн сүмдээ явлаа. Удалгүй Лида усан баталгаа хүртэв.

Эмчийн буруу байжээ. Хүү амьд төрж, Лида ч нас барсангүй.  Гэхдээ бяцхан Сергей саа өвчнөөс болоод зовж байв.

Нэгэн өдөр Сергей саа өвчний хүндрэлээс болж ихэд өвдлөө. Түүний амьсгал нь 10 секунд зогслоо. Дахиад 20 секунд болов. Түүний уруул хөхөрч эхэллээ. Тэгтэл Лида өвдөг сөгдөн унаж, “Эзэн минь Та надад энэ хүүг өгсөн. Харин одоо бүү буцааж аваач” хэмээн уйлан залбирав.

Түүний нөхөр нь яаран өрөөнд орж ирлээ. Тэгтэл Лида түүнийг хамт залбираач, бидэнд чиний итгэл бас хэрэгтэй байна гэжээ.

Владимр өвдөг сөгдөн, Эзэн би танд итгэж байна хэмээн уйлав. Яг тэр мөчид хүү амьсгалж эхэллээ. Тэр мөчөөс хойш тэдний гэр бүл бүгдээрээ Адвентист болсон бөгөөд Сергей одоо 40 настай сүмдээ идэвхтэй үйлчилдэг гэж 41 жил Өмнөд Москвагийн Подолскд амьдарч үйлчлэн тэтгэвэртээ гарсан 66 настай Пастор Кулаков хэлсэн байна. Яагаад энэ гэр бүл Адвентист болсон гэж үү?

Яагаад гэвэл тэр настай эмэгтэй өглөө бүр Бурхан руу чиглүүлэх нэг хүнийг өөрт нь илгээгээч гэж залбирдаг байсных юм. Залбиралд үнэхээр хүч бий гэж Пастор Кулаков хэлсэн юм.