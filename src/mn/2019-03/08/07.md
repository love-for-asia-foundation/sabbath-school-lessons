---
title:  Гүнзгийрүүлэн судлах
date:  23/08/2019
---

Элен Уайтын Үе Үеийн Хүслэн номоос “Сайн Самари хүн” х. 497–505 мөн ‘Хамгийн дорд ах дүүс’” х. 637–641; Христ Төвтэй Хичээлүүд, “Гүн ангалыг засах” х. 260–271, “Хэн миний хөрш вэ?” х. 376–389.

“Христ үндэстнүүдийг хуваадаг мухар сүсэг, өөрийгөө хайрлах хайрын тусгаарлагч ханыг нурааж, бидэнд бүх хүн төрөлхтнийг хайрлахыг заасан. Тэрээр хүмүүсийг хувиа хичээсэн нарийн тойргоос нь гаргадаг; Тэрээр бүх газар нутгийн хил хязгаар, нийгмийн хуурамч байдлыг устгасан. Тэрээр хөршүүд, харийнхан, найз нөхөд болон дайснуудыг ялгаагүй болгосон юм. Тэрээр бидэнд дэлхий ертөнцийг ажлын талбараа гэж харан, бидний хөрш болох тусламж хэрэгцээтэй хүн бүрийг харж хандахыг сургасан.” — Элен Уайт, Ерөөлийн Уулан Дээрх Сургаал, х. 42.

“Алтан дүрмийн стандарт бол Христэд итгэгчдийн жинхэнэ стандарт юм; Энэ стандартыг үгүйсгэж байгаа бол энэ нь хуурамч гэсэн үг. Христ Өөрөө хүндлэл хүлээхүйц үнэ цэнэ өгсөн хүн төрөлхтнийг дутуу үнэлэхэд хүмүүсийг чиглүүлдэг шашин бол хуурамч шашин юм. Хүмүүсийн хэрэгцээ, зовлон зүдүүрийг үл хайхрахыг бидэнд зөвшөөрдөг тэр шашин бол хуурамч шашин юм. Гэм нүгэлтэй, зовж шаналж буй ядуу зүдүү хүмүүсийг үл хайхрах нь Христээс урван тэрсэлж буй хэрэг билээ. Хүмүүс Христийн нэрийг хүлээн авсан атлаа амьдралдаа Христийн зан чанарыг үгүйсгэдэг нь Христэд итгэх итгэл энэ дэлхийд маш бага хүчийг харуулах шалтгаан болдог.” — Элен Уайт, Ерөөлийн Уулан Дээрх Сургаал, х. 136, 137.

**Хэлэлцэх асуултууд**

`1 Энэ долоо хоногт судалсан сургаалт зүйрлэлээс аль нь танд таалагдсан бэ? Яагаад?`

`2 Хүмүүсийн хэрэгцээ, зовлон зүдүүрийг үл хайхрахыг бидэнд зөвшөөрдөг тэр шашин бол хуурамч шашин хэмээх Элен Уайтын бичээсийг хараарай. Бидэнд “Үнэн” байгаа учир бусад нь хамаагүй хэмээх бодлын урхинаас бид яагаад болгоомжлох ёстой вэ?`

`3 Пүрэв гарагийн хичээлийн эшлэлүүд бидэнд үнэний талаар юуг харуулж байна вэ?`

**Дүгнэлт**: Есүсийн сургаал нь Бурханы хаанчлалын иргэд болох  хүмүүст өөрөөр амьдрах арга замыг зааж өгдөг. Хуучин Гэрээний сургаалд үндэслэн Есүс ядуу зүдүү дарлагдсан хүмүүст санаа тавихыг улам илүү дэлгэрүүлж хэлж өгдөг. Мөн дагалдагчид нь Түүний дахин ирэлтийг хүлээх зуураа энэрэл нигүүлслийн хүмүүс болж амьдрах ёстойг онцлон хэлсэн байдаг.