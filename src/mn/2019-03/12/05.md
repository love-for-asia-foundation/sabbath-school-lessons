---
title:  Амар тайвныг тогтоох нь
date:  18/09/2019
---

`Матай 5:9-г уншаарай. Есүсийн хэлснийг бид хэрхэн хийх вэ? Бид хэрхэн амжилттай байж чадах вэ? Марк 13:7.`

Агуу тэмцэл бол зовлон бэрхшээлийн гол шалтгаан билээ. Дайн тулааны үр дүнд хүмүүс маш их хохирч, амьдрал нь сүйрдэг. Цэргийн ажиллагаанд зориулсан эд материалын, сэтгэл санааны тусламж нь дайнд ялагчид, ахмад дайчид, дайнаас амьд гараад зовж шаналж буй хүмүүс ба тусламж хэрэгцээтэй хүмүүсийн зовлонг нимгэлэхэд илүү дөхөм болдог. Нийгэм, гэр бүлүүдэд маш их хэмжээний жижиг тэмцлүүд явагдаж, үүнээс шарх сорви үүсэж байдаг. Иймэрхүү шударга ёсны төлөөх тэмцэл нь амар тайвныг бий болгохыг хэрэгсэхгүй байж чадахгүй.

Есүсийн сургаалын гол цөм бол Бурханы амар тайвныг тогтоох агуу үйлс, нүгэлт хүн төрөлхтнийг Бүтээгчтэй нь эвлэрүүлсэн явдал юм (2 Коринт 5:18–21). Бидний хүлээн авсан эвлэрүүлэл нь бидний бусадтай эвтэй байх үлгэр жишээ болдог.

`Исаиа 52:7. Бид хэрхэн энэ эшлэлийн дагуу амьдрах вэ?`

Сайн мэдээ нь энэхүү харгис дэлхийд амар тайвныг тогтоож амьдрах эх үндэс, үлгэр жишээ, урам зориг болж өгдөг: “Бурхантай эв зохицолтой байдаг нэгэн бол диваажингийн амар тайвныг эзэмшигч бөгөөд эргэн тойрондоо энэхүү ивээлтэй нөлөөгөө түгээх болно. Амар тайвны сүнс дэлхийн тэмцэлд ядарч сульдсан хүмүүсийн дээр шүүдэр мэт буух болно.” — Элен Уайт, Ерөөлийн Уулан Дээрх Сургаал, х. 28.

Уулан дээрх сургаалдаа Есүс, “Амар тайвныг тогтоогч хүмүүс ерөөлтэй еэ! Учир нь тэд Бурханы хөвгүүд гэж нэрлэгдэх болно” (Maтай 5:9) хэмээн хэлсэн. Үүнийг цааш ухаад үзвэл Есүс хүн алахын эсрэг тушаалыг батлаад зогсохгүй бүр уурлаж, атаархан жөтөөрхөж болохгүй (Матай 5:21–26). Харин дайснуудаа хайрлаж, та нарыг хавчдаг хүмүүсийн төлөө залбираарай (Матай 5:43–48) гэж хэлсэн. Бид тэр хүмүүсийн сайн талыг эрэлхийлэх идэвхтэй алхам хийх хэрэгтэй гэсэн үг юм. Эдгээр тэмцлүүдийн бий болгосон асар их зовлон шаналал, шударга бус байдлыг багасгаж, эдгээж мөн эв нэгдлийг эргүүлэн авч ирсэн, энэ дэлхийн асуудлуудад амар тайвныг тогтоохоор амьдралаа зориулсан олон хүний гайхалтай түүх байдаг.

`Танай сүм нийгэмд амар тайвныг тогтоох үүргээ гүйцэтгэх ямар арга замууд байна вэ?`