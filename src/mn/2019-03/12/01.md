---
title: Энэрлийг Хайрлах нь
date:  14/09/2019
---

### Энэ Долоо Хоногт Судлах Эшлэлүүд
Матай 6:25–33; Иаков 1:5–8; 2:15, 16; Исаиа 52:7; 1 Иохан 3:16–18; Исаиа 58:1–10.

> <p>Цээжлэх Эшлэл</p>
> “Нигүүлсэнгүй, өрөвч, зөв шударга хүний төлөө, шулуун шударга хүний төлөө харанхуйд гэрэл цацардаг. Нигүүлсэнгүй бөгөөд зээлдүүлдэг хүн сайн байх болно. Тэрээр шүүхэд өөрийн хэргээ батлах болно” (Дуулал 112:4, 5).

Библи ядуус, дарлагдагсдын төлөөх Бурханы халамж анхаарал ба бурханлаг хүмүүс бусдад туслаасай гэсэн Бурханы хүслээр дүүрэн байдаг. Хүмүүст санаа тавьж буй Бурханы хүсэл нь Библид зарим тохиолдолд биелдэг бөгөөд зөвхөн Есүсийн дахин ирэлт болох тэрхүү агуу гайхамшигтай үйл явдлын үед бүрэн төгс болно.

Тэр болтол чөтгөрийн болон түүний тэнгэр элч нарын хар хүчний нөлөөллөөр тэжээгдсэн бузар муу олон янзын хэлбэрээр оршсоор байх юм. Энэхүү бузар муу нь ядуурал, хүчирхийлэл, дарангуйлал, боолчлол, мөлжлөг, амин хувиа хичээх болон шунахайрлаар илэрхий харагддаг. Ийм дэлхий ертөнцөд оршин тогтнож буй бидний нийгэм, сүм чуулган болон гэр бүл хэчнээн хэцүү байсан ч эдгээр бузар муугийн эсрэг бат зогсох хэрэгтэй.

Бурханы хайр, хууль тушаалуудын хариуд бид Есүсийн золиос, үйлчлэлийн гэрэлд амьдарч, Ариун Сүнсний оршихуйгаар удирдуулан, хүчирхэгжиж, “Шударгыг үйлдэн, энэрлийг хайрлаж Өөрийн Бурхантай даруухнаар алхахыг” (Mика 6:8) зоригтойгоор эрэлхийлж, амьдардаг байх ёстой.

_*Энэ долоо хоногийн хичээлийг 9 сарын 21-ний Шаббатад бэлтгэн судлаарай._