---
title:  Өрөвч энэрэнгүй байдал дутагдах нь
date:  16/09/2019
---

Олон хүн зовж, шаналж буй хүмүүсийн амьдралд өөрчлөлт хийхийг хүсдэг ч тэдний сайн санаа, зорилго хэрэгжих боломжууд энэ дэлхийн олон асуудлуудад дарагдсан байдаг. Тусламж хэрэгцээтэй хүмүүст сайн нөлөө үзүүлэхэд бидэнд тус болохуйц маш олон үйлдэл болон хандлага байдаг.

Өрөвч энэрэнгүй сэтгэл: Зовж шаналж буй хүмүүсийн зовлонг хараад, таньж мэдэх нь эхний алхам юм. Бид зовж шаналж буй хүмүүсийг мэдрэх чадвараа өсгөж хөгжүүлэх хэрэгтэй. Өнөөгийн хүмүүс “Энэрэнгүй сэтгэл дутагдаж” буй талаар ярьдаг. Гэвч бидний олонх нь мөнгө санхүүгийн дэмжлэг, сэтгэл санааны эрч хүч гэх мэт олон шалтгааны улмаас сул дорой болж, зовлон гуниг, эмгэнэлт байдалд огт хамгаалалтгүй болсон байдаг. Есүс эргэн тойронд буй бузар муу, өвчин шаналал дунд өрөвч энэрэнгүй хэвээр байсан. Тэгэхээр бид ч гэсэн тийм л байх ёстой.

Боловсрол: Шударга бус болон ядуурал хоосролын нөхцөл байдлууд үнэхээр хэцүү ч эдгээр нөхцөл байдлуудын талаар сонсож мэдэж, суралцах нь их чухал юм. Сайн санаа өвөрлөсөн хүмүүс бусдын амьдралд туслахыг хичээж байгаад хохирсон олон жишээ бий. Гэхдээ энэ нь үйлдэл хийхгүй байх шалтгаан биш бөгөөд бид тухайн зүйлд мэдээлэлтэй, ухаалаг байдлаар оролцохыг хичээх хэрэгтэй.

Залбирал: Аливаа асуудал бэрхшээлийг харахад, бидэнд төрдөг анхны бодол бол “Бодит” үйлдэл хийх байдаг. Харин Библи бидэнд залбирал бол бодит тусламж хэмээн хэлж байна. Бид залбирлаараа ядарсан сул дорой хүмүүс болон тэднийг дарлаж буй хүмүүсийн (1 Tимот 2:1,2) амьдралд өөрчлөлт гаргаж чадна (Сургаалт үгс 2:7, 8). Мөн цаашид илүү сайн тусалж чадах Бурханы чиглүүлгийг залбирлаар мэдэж болно.

Хүлээлт: Зовж шаналж буй хүмүүсийн зовлонг нимгэлэх өөр нэг чухал зүйл бол хувь хүн, улс төр, нийгмээс хүлээх хүлээлт юм. Бидний итгэл найдвар бусад хүмүүст сонголт өгөх ёстой. Магадгүй зарим тохиолдолд хүмүүс боломжуудаа хэрхэн ашиглаж байгаа нь бидний урмыг хугалж болно. Гэвч бид тэдний сонголтыг хүндлэх хэрэгтэй. Зовж шаналж буй хүмүүсийн төлөө бид олон аргаар ажиллахыг хичээж байгаа ч бидний баримтлах ёстой зарчим бол “Тиймээс та нар хүмүүсийг өөрсдөдөө хэрхэн хандаасай гэж хүссэнээрээ л өөрсдөө ч тийнхүү тэдэнд ханд” (Матай 7:12).

`Иаков 1:5–8-г уншаарай. Христэд итгэгчдийн хувьд залбирал ямар үүрэг гүйцэтгэдэг вэ? Иаков 2:15,16-д бусдын төлөө залбирч буй залбирлаа үр дүнтэй болгох талаар юуг хэлж байна вэ?`