---
title:  Дуугүй хүмүүсийн өмнөөс ярих нь
date:  19/09/2019
---

Соломон “Дуугүй байх хийгээд ярих цаг байдаг” гэж бичжээ. (Номлогчийн үгс 3:7). Бид бүхний хувьд энэхүү ярих цагийн тэнцвэрийг олох хялбар байдаггүй. Гэсэн ч дарлагдсан хүмүүсийн өмнөөс ярьж, дуугүй хүмүүсийн дуу хоолой болж, бузар мууг сайнаар ялахын тулд бид дуу хоолойгоо хүргэх нь хэт чимээгүй байдалдаа автсан сүмийн хувьд энэ нь боломжтой юу?

Биднийг бусдад бодитойгоор үйлчлээсэй гэсэн Есүсийн дуудлагын дагуу Христэд итгэгчид ихэвчлэн өөрсдийгөө Есүсийн гар хөл нь байх тухайгаа ярьдаг. Библид Бурхан эрэгтэй эмэгтэй хүмүүст өгсөн анхны дуудлага бол Бурханы өмнөөс ярин Түүний дуу хоолой болж, Түүний хамгаалахыг хүсэж буй хүмүүсийн өмнөөс ярих байсан (Дуулал 146:6–10).

`Исаиа 58:1–10-г уншаарай. Энэхүү мэдээ нь тухайн цаг үедээ, газар нутагтаа ямар утга санааг илэрхийлж байв? Мөн өнөөгийн бидний цаг үе, амьдарч буй газарт ямар зүйлийг хэлж байна вэ? Исаиагийн бичсэн цаг үеэс бидний амьдарч буй цаг үеийн хооронд хэр их зүйл өөрчлөгдсөн вэ?`

Эш үзүүлэгчдийн шударга ёсны төлөөх дуудлага хэзээ ч алдар нэрд хүрэх зам байгаагүй юм. Бурханаас өгсөн даалгавартаа урамшин шударга ёсны төлөөх Бурханы хүслийг ойлгож, ядарч, дарлагдаж буй хүмүүсийн зовлон шаналлыг өрөвдөж, тэдний нийгэмд нь хамгийн сайныг эрэлхийлэхдээ тэдгээр эш үзүүлэгчид тухайн цаг үе, газар нутагтаа аюул занал, тайван бус байдал, эсэргүүцлийг үл хайхран дуугүй хүмүүсийн өмнөөс дуу хоолой нь болохоор зориглосон юм (1 Петр 3:17).

Сайн мэдээний ойлголтод үндэслэсэн Есүсийг дэлхийд илэрхийлэн харуулах дуудлагадаа Долоо дахь өдрийн Адвентист бидэнд энэ дэлхийн бузар мууд хандахад санал болгож болох олон сайн зүйлс бий.

Үүнийг дурдвал: “Долоо дахь өдрийн Адвентистууд ядуурал, шударга бус явдлыг багасгах нь Христэд итгэгч бидний нийгмийн чухал үүрэг хариуцлага гэж итгэдэг. Библид ядуу дорой хүмүүсийн төлөөх Бурханы онцгой анхаарал болон өөрсдийгөө авч явах чадваргүй хүмүүст Бурханы дагалдагчид хэрхэн хандах ёстойг маш тодорхой бичсэн байдаг. Бүх хүмүүс Бурханы дүр төрхөөр бүтээгдсэн бөгөөд бүгд Бурханы ивээлийг хүлээн авагчид билээ (Лук 6:20). Ядуустай ажилласнаараа бид Есүсийн үлгэр жишээ, сургаалыг хэрэгжүүлж байгаа юм (Матай 25:35,36).

Итгэл үнэмшлийн нэгдэл болох Долоо дахь өдрийн Адвентистууд бид өөрсдийн төлөө ярьж чадахгүй хүмүүсийн өмнөөс ярьж, ядуу дорд хүмүүсийн төлөө (Сургаалт үгс 31:8) шударга ёсыг тогтоож, “Ядуусыг шударга явдлаас холдуулдаг” (Исаиа 10:2) хүмүүсийн эсрэг зогсдог. Бид “Ядуусын шударга байдлыг хамгаалахаар” (Дуулал 140:12) Бурхантай хамт ажилладаг. Дэлхийн Ядуурлын Төлөөх Долоо дахь өдрийн Адвентистуудын Албан Мэдэгдэл, 2010 оны 6 сарын 24.