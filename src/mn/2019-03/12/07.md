---
title:  Гүнзгийрүүлэн судлах
date:  20/09/2019
---

Элен Уайт, Анагаахуйн Үйлчлэл, “Сайн туршлага” х. 503–516. Сүмүүдэд Өгөх Гэрчлэл, боть. 3 “Золгүй хүмүүсийн төлөөх бидний үүрэг” мөн “Ах дүүсийнхээ төлөөх бидний үүрэг” х. 511–526. Сүмүүдэд Өгөх Гэрчлэл, боть. 2. “Христийн төлөө үйлдэх нь” х. 24–37.

“Тусламж дэмжлэг, энэрэл хайр хэрэгтэй хүмүүст нигүүлсэл үзүүлснээс өөр хүчирхэг үнэн илчлэгдсэн тэнгэр, газар гэж байхгүй. Энэ бол Есүсээр дамжин илэрсэн үнэн юм. Христийн нэрийг илтгэн харуулдаг хүмүүс элч нарын үед сайн мэдээг тараах хүч болж байсан алтан дүрмийн зарчмыг хэрэгжүүлэх хэрэгтэй.” — Элен Уайт, Ерөөлийн Уулан Дээрх Сургаал, х. 137.

“Бурханыг хайрлах дээд хайр, бусдыг хувиа үл хичээн хайрлах хайр бол бидний тэнгэрлэг Эцэгийн минь өгөх хамгийн шилдэг бэлэг юм. Энэ хайр нь сэтгэл хөдлөл биш харин тэнгэрийн зарчим, байнгын хүч юм. Цэвэр ариун бус зүрх сэтгэл үүнийг үзүүлж эсвэл бий болгож чадахгүй. Харин энэ нь зөвхөн Есүсийн хаанчилсан зүрх сэтгэлд л байх болно. Энэ хайр нь зүрх сэтгэлд хоногшин дасаж, эргэн тойрондоо сайн нөлөөг улам ихээр түгээж, амьдралыг амттай болгох болно.” — Элен Уайт, Элч Нарын Үйлс, х. 551.

**Хэлэлцэх асуултууд**

`1 Энэ долоо хоногийн хичээлээр, Есүс бидний өмнөөс үйлдсэн шиг бид бусдын өмнөөс үйлдэхэд сайн мэдээ нь бидэнд урам зориг, үлгэр жишээ болдгийг сурсан. Энэ нь Бурхан бидний төлөө юу хийж, биднийг хайрлах хайраа хэрхэн харуулсан тухай сайн мэдээний талаарх ойлголтыг тань хэр их тэлсэн бэ?`

`2 Хэрэв бид дуугүй хүмүүсийн өмнөөс ярьж, амар тайвныг тогтоох гэх мэт үйлсүүд хийвэл энэ нь магадгүй биднийг олон нийтийн эсвэл улс төрийн талбар руу чиглүүлж болох юм. Гэхдээ Долоо дахь өдрийн Адвентист Сүм нь улс төр ба шашин хоорондын тусгаар байдлыг дэмждэг. Зохисгүй улс төрийн оролцоо болон олон нийтийг хамруулах арга замаар амар тайвныг тогтоохоор ажиллах хоёрын хооронд ямар ялгаа байдаг вэ?`

`3 Энэ долоо хоногт үзсэн хичээлээс та амьдрал болон нийгэмдээ ямар үйлдэл эсвэл алхмыг гаргахаар шийдсэн бэ? Та үүнийг хэрхэн хийх вэ?`

`4 Та нийгэмд эсвэл дэлхийд буй ямар дарамт, бузар муугийн эсрэг залбирахаар шийдсэн бэ?`

**Дүгнэлт**: Есүсийн дагалдагч болох нь бидний амьдралыг маш олон талаар өөрчилдөг. Мөн сул дорой, ядарсан хүмүүст идэвхтэй санаа тавьдаг Бурханы хүсэлтэй биднийг нэгтгэдэг. Энэ нь хэзээ ч амар хялбар бөгөөд алдар нэр хөөх ажил байгаагүй юм. Есүсийн дагалдагч нь эргэн тойронд буй зовж шаналсан хүмүүсийг эдгээж, идэвхтэй алхам хийхэд урамшуулж мөн амьдралд юуг нэн чухалд тооцохыг мэдүүлж өгдөг.