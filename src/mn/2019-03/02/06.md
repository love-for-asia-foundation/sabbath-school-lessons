---
title:  Эвэр бүрээдэлтийн жил
date:  11/07/2019
---

Өөрсдийн гэсэн гэр оронгүй, амласан газар нутагтаа очихыг хүлээж буй Израильчуудын хувьд Канаан дахь шинэ нийгэмшлийг байгуулж өгөх нь ямар чухал ач холбогдолтой болохыг Бурхан мэдэж байсан. Иошуагийн удирдлага дор Бурхан Израильчуудыг овог аймгаар нь зөв зохион байгуулалттайгаар тарааж, газар нутгийг хуваарилжээ.

Бурхан цаг хугацаа өнгөрөх тусам тухайн газрын эд баялаг, нөөц, боломж бололцоо нь цөөхөн хүний гарт төвлөрөх хандлагатайг мэдэж байв. Гэр бүлийн асуудал, эрүүл мэнд, буруу сонголтууд болон бусад золгүй явдлууд нь зарим хүмүүсийг газар нутгаа богино хугацааны ашиг олох эсвэл амь зогоохын тулд зарж, зээлэх шалтгаан болж болох юм. Гэвч энэ нь тухайн гэр бүлийн үр удамд муугаар нөлөөлнө гэсэн үг.

Бурханы шийдэл нь газрыг хэзээ ч бүрмөсөн зарж болохгүй гэсэн тушаал байв. Үүний оронд газар нь зөвхөн “Дараа жилийн эвэр бүрээдэлтийн жил хүртэл зарагдах бөгөөд энэ үед тухайн газар эзэндээ буцаагдах бөгөөд, худалдсан газрыг тухайн хүн өөрөө эсвэл тэр хүний гэр бүлийн гишүүний аль нь ч эргүүлэн авч болно. Дахин хэлэхэд, Бурхан Израильчуудтай харилцах харилцаагаа сануулж, бусадтай харилцах харилцаанд нь мөн адил нөлөөлөх ёстойг сануулдаг “Газар бол Минийх учир бүрмөсөн зарагдах ёсгүй. Учир нь та нар бол Миний түр суугч, харийнхан болой.” (Лев. 25:23).

`Левит 25:8-23-г уншаарай. Эдгээр зүйлсийг болон ялангуяа “Бие биеэ дарангуйлах ёсгүй” гэсэн зарчмыг хэрэгжүүлдэг нийгэм ямар өөр байхыг та хэрхэн төсөөлж байна вэ?`

“Бурханы тогтоосон журмууд нь нийгмийн тэнцвэрийг хадгалахад чиглэгдсэн юм.” Долоо дахь жил болон эвэр бүрээдэлтийн жилийн журмаар тухайн улс орны нийгэм, эдийн засагт үүссэн гажуудлыг засах арга хэмжээ авдаг байв.” - Элен Уайт, Эцэг Өвгөд ба Эш Үзүүлэгчид, х. 534.

Библи судлаачид эдгээр эдийн засаг, нийгмийн хэмнэлүүд тухайн үедээ бүрэн хэрэгждэг байсан эсэхийг тодорхойгүй гэж үздэг. (2 Шастир 36:21-г үзнэ үү). Хэрэв Бурханы эдгээр хууль дүрмүүд бүрэн мөрдөгдвөл дэлхий гайхалтай сэтгэл татам байх боломжтой. Түүнээс гадна, тэд ядуу, эмзэг бүлгийнхэнд зориулсан Бурханы онцгой анхааралд ач холбогдол өгч, Бурханы шударга байдлыг дэлхий ертөнцөд бодитоор мэдрүүлж чадна.