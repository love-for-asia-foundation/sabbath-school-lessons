---
title:  Боол, Бэлэвсэн, Өнчин, Харийнхан
date:  09/07/2019
---

`Гэтлэл 23:9-г уншаарай. Үүнд Бурхан Израильчуудад ямар мэдээ өгсөн бэ?`

Саяхан суллагдсан боолуудын хувьд Израильчууд дарлагдах, ашиглуулах мөн гадуурхагдах гэдэг нь чухам юу вэ гэдгийг мэдэж байлаа. Тэднийг эрх чөлөөний баяр хөөрөө тэмдэглэж байхад Бурхан тэднийг хаанаас ирснээ, гадуурхагдах гэж юу болохыг мөн тэднийг аврахаар Өөрийнх нь юу хийснийг бүү мартаасай хэмээн санаа зовж байлаа. Тэрээр Дээгүүр Өнгөрөх Баярыг түүхээ дахин санан дурсах ёслол болгон тогтоож өгчээ: “Хожим чиний хүү чамаас “Энэ юу вэ?” гэж асуувал, чи түүнд “Хүчит мутраар ЭЗЭН биднийг Египетээс, боолчлолын гэрээс гаргасан” (Гэтлэл 13:14) гэдгийг хэлж өгөөрэй.

`Гэтлэл 22:21–23-г уншаарай. Тэдний шинэ нийгэмшилд буй золгүй, сул дорой хүмүүст хэрхэн хандах зааварчилгаанд өөрсдийнх нь боол байсан үеийн дурсамж хэр чухал байсан бэ?`

Израилийн нийгмийг чиглүүлэхээр, Мосегоор дамжуулан өгөгдсөн энэхүү Арван хуулийн нөлөө бараг л үхмэл боллоо. Израильчуудын боол байхдаа хандуулж байснаас тэс өөр буюу хэрхэн зөв зохистой амьдрах тухай гурван хуудас хуулийг Бурхан тэдэнд ариун асар барихаас өмнө өгдөг. Тэр үед хүчирхийллийн гэмт хэргийн хууль, эд хөрөнгийн хууль, өдөр бүр хэрхэн амьдрах хууль мөн шударга ёсыг тогтоож эдгээр хуулиудыг гүйцэтгэх шүүхийн зарчмуудын талаарх хуулиуд өгөгдсөн байв (Гэтлэл 21-23-р бүлгийг уншаарай).

Эдгээр хуулийн гол зорилго нь энэхүү шинэ нийгмийн ард иргэд, харийнхан болон нэн дорой хүмүүсийн төлөө өгөгдсөн байв.  Эдгээр хүмүүс ашиглагдах ёсгүй байв; энэхүү хууль нь нэр төрөө хамгаалах байдлаар хоол хүнс олж авах боломжийг ч олгодог байв. Тухайлбал, ургацаа хурааж авсан талбайгаас үлдсэн үр тариаг түүх гэх мэт. Тэр үед харийнхан болох бусад улс үндэстнүүдэд ийм хандлага нь ховор байжээ. Өнөөдөр зарим хүмүүс ч бусдад туслах тухай хүн ёсны чухал зарчмуудыг мартдаг.

`Бусдын буруутгагдан зовж буйг хараад тэдэнд санаа тавьж, энэрэнгүй болгосон ямар нэгэн дурсамж танд бий юу?`