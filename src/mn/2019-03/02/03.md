---
title:  Арван хууль
date:  08/07/2019
---

`Матай 22:37–40, мөн Гэтлэл 20:1–17-г уншаарай. Арван хуулийг уншихад, Есүсийн дүгнэн хэлсэн нь ойлгоход тань хэрхэн тусалдаг вэ?`

Арван тушаал нь хууль дүрэм мэт уншигддаг. Хэсэг хугацааны оршлын дараагаар эдгээр хуулиуд дээр үндэс суурь тавигдсан бөгөөд Бурханы хүмүүсээ аврах гэсэн хүсэл дээр тулгуурласан зарчмуудыг судар жагсаан бичсэн байдаг. Тухайн үед, хүн төрөлхтөнд Бурханаа мөн бие биеэ хайрлан хамгийн сайнаар амьдрах тухай тодорхой хуулиуд байсан. Христэд итгэгч өв уламжлалтай олон үндэстэн эдгээр чиглүүлэгч зарчмуудаас өөрсдийн хуулийн үндэс сууриа салгаж байдаг нь жаахан хачирхалтай.

Эдгээр арван хуулийн ихэнх нь товчхон боловч тэдний нөлөөллийн цар хүрээ болон давуу талуудыг дутуу үнэлэх ёсгүй. Жишээ нь, зургаа дахь хууль болох— ‘Чи хүн бүү ал’ хэмээх тушаал нь (Гэтлэл 20:13) Амьдралыг богиносгох бүх төрлийн зөв бус үйлдлүүд, зовж шаналсан тусламж хэрэгцээтэй хүмүүсийг үл хайхран хувиа хичээсэн үйлдлүүдийг ч багтаасан байдаг. —Эцэг Өвгөд ба Эш Үзүүлэгчид, х. 308. Үүний нэгэн адил, (Гэтлэл 20:15) хулгай хийхийг хориглосон хууль нь (Еврей 20:15 -г үзнэ үү) “Боолын наймаа мөн булаан эзэлсэн дайн тулаан хийхийг буруутгадаг.

“Энэ нь шударга төлбөр эсвэл цалин хөлс төлөхийг шаарддаг” мөн “Бусдын азгүй, сул дорой эсвэл юм мэдэхгүй байдлыг далимдуулан өөртөө ашиг хонжоо олох оролдлого бүрийг буруутгадаг.”—Эцэг Өвгөд ба Эш Үзүүлэгчид, х. 309.

Бид өөрсдийгөө муу хүн биш гэж хялбархан хэлж чадна. Жишээ нь, Хэрэв бид шууд аллага эсвэл хулгайн хэрэгт илэрхийгээр оролцоогүй бол бид өөрсдийгөө буруугүй гэж бодож болох юм. Гэвч Есүс тушаалуудын талаар ярихдаа, эдгээр нь хэдхэн тодорхой үйлдлийг хийсний улмаас зөрчигддөг гэдгийг тодорхой хэлсэн байдаг. Бид бодол санаагаараа, үйл хөдлөлөөрөө мөн аливаа зүйлсийг буруу хийснээрээ (Матай 5:21–30 хар) Бурханы хуулийг зөрчинө гэдгээ мэдэж байдаг.

Тэгвэл Арван хуулийн нэг бүрийг нухацтай авч үздэг, бүрэн дүүрэн амьдралтай нийгмийг төсөөлөөд үз дээ. Энэ нь хүн бүр урамтайгаар бие биеэ хайрлан халамжилж мөн Бурханыг хайрласан идэвхтэй, оргилсон нийгэм байх болно.

`Бид яагаад Арван хуулийн өнгөц ойлголтоос зайлсхийж, үүнийг “Нарийн нягт” унших хэрэгтэй вэ? Нарийн нягт унших нь яагаад чухал байдаг вэ?`