---
title: Илүү Сайхан Дэлхийд Зориулсан Төлөвлөгөө
date:  06/07/2019
---

### Энэ Долоо Хоногт Судлах Эшлэлүүд
Гэтлэл 3:7; Матай 22:37–40; Гэтлэл 22:21–23; Дэд хууль 14:22–29, 26:1–11; Левит 25:9–23.

> <p>Цээжлэх Эшлэл</p>
> “Чи ард олныхоо хөвгүүдийн эсрэг бүү хонзогно, аливаа зэвүүцлийг бүү хадгал. Харин хөршөө өөрийн адил хайрла. Би ЭЗЭН” (Левит 19:18).

Бурханд үргэлж  Өөртэй нь тусгай харилцаа холбоогоо хадгалж чадсан хүмүүс байсан. Енох, Ноа, Абрахам, Исаак, Иаков болон бусад хүмүүсийн тухай түүхийг уншихад, Бурхан хүн төрөлхтөнтэй сүйрсэн харилцаагаа дахин сэргээхийг маш их хүсдэгийг бид олж хардаг. Гэхдээ энэ нь зөвхөн тэдгээр цөөн хүмүүсийн болон тэдний гэр бүлийн ашиг тусын төлөө биш юм. Тэд Бурхантай холбогдож, Түүгээр ивээгдсэн нь Бурхан бусад хүмүүстэй харилцаагаа сэргээж, тэднийг ивээх гэсэн агуу том төлөвлөгөөний нэг хэсэг байлаа. Бурхан Абрахамд ийн хэлжээ, “Би чамайг агуу үндэстэн болгож, Чамайг ерөөн, Алдар нэрийг чинь агуу болгоно. Тэгээд чи ерөөлийн үндэс болно. Чамайг ерөөгчдийг Би ерөөж, чамайг хараагч нэгнийг Би хараана. Газар дэлхий дээрх бүх үндэстэн чамаар дамжуулан ерөөгдөнө гэв.” (Эхлэл 12:2,3). Тэрээр ивээгдсэнээрээ бусдад ивээл болж чадах байв.

Энэ ивээл нь Израилийн ард түмэнд хүрч, эцэстээ тэр үндэстнээс Мессиа төрөн гарах байлаа. Израилийн ард түмний босгон байгуулалтаар Бурхан одоо бүх үндэстэнтэй ажиллаж байна. Тэрээр тэдэнд амь амьдрал өгөх хууль тогтоомж, дүрэм журам, баяр ёслол, зан үйлийг өгсөн ба ингэснээр Бурханаар ивээгдсэн тэдгээр хүмүүс бусдыг ивээх боломжтой болох юм.

Энэ  зарчим одоо хүртэл байдагт эргэлзэх зүйл алга.

_*Энэ долоо хоногийн хичээлийг 7 сарын 13-ны Шаббатад бэлтгэн судлаарай._