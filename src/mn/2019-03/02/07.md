---
title:  Гүнзгийрүүлэн судлах
date:  12/07/2019
---

Элен Уайтын Эцэг Өвгөд ба Эш Үзүүлэгчид номын “Израильчуудад өгөгдсөн хууль” х. 303-314; “Ядуусыг энэрэх Бурханы халамж” х. 530-536.

“Бурхан ядууст чиглэсэн өгөөмөр, уян зөөлөн, зочломтгой сэтгэлээс илүү ялгарахаар хуулийг Мосегоор дамжуулан өгсөн. Хэдийгээр Бурхан Өөрийн хүмүүсийг ивээхээ амласан боловч тэдний дунд ядуурал байх нь Түүний төлөвлөгөө биш юм. Бурхан ядуусыг хэзээ ч газар нутгаасаа хөөж болохгүй гэж тушаажээ. Түүний ард түмний дунд өрөвч, энэрэнгүй, өгөөмөр сэтгэлээ дадлагажуулахаар дуудагдсан хүмүүс байсаар байх болно. Харин одоо хүмүүс өвчин зовлонтой, золгүй болон эд хөрөнгөө алдсан хүмүүсийг дээрэлхдэг болжээ; Тэд Бурханы өгсөн зааврыг даган мөрдөх үед тэдний дунд гуйлгачид, хоол хүнсээр дутсан ямар ч хүн байгаагүй юм “(Элен Уайт, Эцэг Өвгөд ба Эш Үзүүлэгчид, х. 530,531).

“Эдгээр хууль дүрмүүд нь ядуучуудаас дутуугүй баян хүмүүсийг ч ивээх зорилготой байв. Тэд харамч, хувиа хичээсэн зангаа хазаарлаж, нинжин сэтгэлийг хөгжүүлэн төлөвшүүлэх юм; Мөн бүх анги давхаргад итгэлтэй байдал, сайн сайхан хүслийг дэлгэрүүлснээр нийгмийн дэг журам, улс орныхоо тогтвортой байдлыг дэмжих болно. Бид бүгд хүн төрөлхтний асар том торонд хамтдаа нэхэгдсэн бөгөөд бусдын ашиг тус болон тэднийг урамшуулан дэмжиж хийсэн бүх зүйлс бидэнд ирсэн ивээл ерөөлийн тусгал байх болно” (х. 534, 535).

**Хэлэлцэх асуултууд**

`1 Бурхан Мосе болон Израильчуудад сайн сайхан нийгэм байгуулах талаар зураглалыг өгсөн. Ямар онцлог шинж, хууль, зохицуулалт таны анхаарлыг ихээр татсан бэ? (Энэ долоо хоногийн сэдвээс эсвэл өөр уншсан зүйлсээсээ хуваалцана уу?)`

`2 Бурхан эдгээр хуулиуддаа яагаад эмзэг хүмүүс рүү ихээр чиглүүлсэн гэж та бодож байна вэ?`

`3 Өнөөдөр бид эдгээр хуулиудыг хэрхэн ойлгох ёстой вэ? Эдгээр хуулиудын аль нь бидэнд хамаарч мөн хэрхэн амьдралдаа хэрэгжүүлж болох вэ? Израильчуудын нийгэмд өгөгдсөн энэхүү дэлгэрэнгүй нарийн заавраас бидний сурч чадах хамгийн чухал зүйл юу вэ?`

**Дүгнэлт**: Египетэд зовж шаналж буй Израильчуудын хашхирааныг Бурхан сонсож, тэднийг аварчээ. Тэрээр тэдэнтэй онцгой гэрээ байгуулж, бүх хүмүүст болон ялангуяа орхигдож мартагдсан, эмзэг сул дорой хүмүүст ивээл болох тийм шинэ нийгмийг байгуулахыг хүсдэг.