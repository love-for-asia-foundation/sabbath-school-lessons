---
title: Гэрчлэлийн Туух
date: 05/07/2019
---

#### Тосгоныг Өөрчилсөн Могойн Хатгалт

_Wilson Measapogu_

27 настай  тариан талбайн ажилтан Сундар Рао нь тэдний энэтхэг тосгонд нэгэн цагаан залуу ирж  Бямба гараг бүр хар номноос Бүтээгч Бурханы талаар уншсан цагаас хойш ихэд сонирхол нь татагдсан байна. Сундар Америк миссионер Теодор Р. Флайзын Библийн түүхүүдэд ихэд татагдаж, улмаар түүний Бурханыг нь дагахаар шийджээ. Анхны Шаббатад тариан талбайдаа очиж ажиллаагүйд түүний ажил олгогч нь ихэд уурлав. Сундарыг Шаббат өдөр бүр ажиллахаас татгалзсаар байсанд түүний уур улам их хүрсээр байлаа.

Харин түүний хамаатан садан нь гэр бүлийн шашны зан үйлд оролцохгүй мөн могойн бурхан Нагад мөргөхгүй байгаад уурлацгааж байлаа.

Хэсэг хугацааны дараа Сундар тосгоны захад горхины дэргэд байшин барьж тайван амьдрахыг хүсэмжлэх болов. Удалгүй тэр гэрлэж охинтой боллоо. Түүнийг 29 настай байхад  нэгэн өдөр талбайн эзэн Шаббат өдөр талбайд ажиллаж өгөхийг гуйв. Бямба гарагт чи мөргөлөө дуусгаад ирж бухал өвс тоолоход туслаарай гэж шаарджээ.

Сундар дурамжхан зөвшөөрөөд,  нар жаргаж хараахан харанхуй болоогүй байхад талбайд очив. Бусад хүмүүстэй хамт өвсөө хурааж дууслаа. Хэсэг газар жаахан овоолготой өвс байгааг хараад түүнийг хажуу талын том бухал өвс рүү өшиглөв.  Тэгтэл нүд ирмэх зуур нэгэн кобра могой өвсөн доороос үсэрч гарч ирээд түүний хөлийг хатгачихлаа.

Ямар ч эмнэлгийн тусламж байхгүй тул Сундар өөрийгөө удахгүй үхнэ гэдгээ мэдэж байв. Харин тосгоныхон могойн бурхан Нага түүнийг шийтгэж байгаа гэдэгт эргэлзэхгүй байлаа. Нэгэн хүн Нага чамд маш их уурласан байна гэв. Харин өөр нэгэн хүн чи тосгоны бүх бурхдад мөргөөгүй учраас ийм юм боллоо гэв.

Сундар хөлөрч эхлэв. Урд нь хөндий харилцаатай болсон гэр бүлийн гишүүд нь ирж, түүнийг тойроод уйлцгаав. Тосгоныхон бүгд түүнийг нүд аньж нас барахыг хүлээв.

Тэгтэл юу ч болсонгүй. Могойн хатгалтын мэргэжилтэн түүний хөлийг шалгахаар ирэв. Тэрээр харсан зүйлдээ үнэхээр их гайхлаа. Могой түүнийг  хортой шүдээрээ биш амныхаа дээд хэсгээр хазсан байна. Тэгээд дахин хазаж чадалгүй айгаад зугтсан байна гэж хүмүүст хэллээ.

Маргааш нь Сундарыг амьд мөн баяр хөөртэй явж байхыг хараад тосгоныхон үнэхээр гайхжээ. Тэгээд тэд цагаан залуугийн Бурханы хамгаалалт түүнийг могойн хатгалтаас аварсан байна гэж ярьцгаав.

1957 оны тэр үеэс хойш тосгоны олон хүн Сундартай хамт Шаббатыг сахидаг болсон. Түүнийг могойд хатгуулсанаас таван жилийн дараа би Сундарын хүү болж төрсөн юм. Өнөөдөр Гудем Мадаварам нь Адвентист тосгон болсон. Энэ тосгоноос 40 гаруй пастор, Библийн ажилтнууд, эрүүл мэндийн ажилтанууд болон мэргэжилтнүүд төрөн гарсан. Бямба гараг бүр тосгоныхон тэр аяараа Бүтээгч Бурханд мөргөхөөр ирдэг. Энэ бол могойн хатгалтыг ивээл болгон хувиргасан Бурханы хүч юм.

Вилсон Месапогу  нь одоогоор Долоо дахь өдрийн Адвентист сүмийн Өмнөд азийн бүсийн (үүнд Энэтхэг багтана) гүйцэтгэх нарийн бичиг хийдэг.  Түүний аав нь 2017 онд 77 настайдаа нас баржээ.