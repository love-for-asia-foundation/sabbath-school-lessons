---
title:  Эрх тэгш өдөр
date:  02/07/2019
---

Гэтлэл 20 ба Дэд хууль 5-р бүлэгт бичигдсэн арван хуулийг гүйлгэн уншихад, дөрөв дэх хуулийг маш дэлгэрэнгүй бичсэн нь тодорхой харагддаг. Зарим орчуулгад бусад тушаалууд нь 3 үгтэй бичигдсэн байдаг (Еврей хэл дээр зарим нь бүр хоёр үгээр илэрхийлэгдсэн). Тэгэхээр дөрөв дэх тушаал нь яагаад, хэрхэн мөн хэн сахих юм бэ гэсэн асуулт гаргаж ирдэг.

`Гэтлэл 20:8–11-г уншаарай. Боолууд, харийнхан мөн амьтдын тухай юу гэж хэлж байна вэ? Энэ нь юу гэсэн үг вэ?`

Шаббатын хуулийн дэлгэрэнгүй байдал нь бусдад анхаарсан шинжтэй байдаг. Сигве К.Тостад энэ төрлийн хууль нь дэлхийн бусад улс орнуудын хуулиас өвөрмөц гэж үзсэн байна. Тэрээр Шаббатын хуулийг “Дээрээс доошоо биш харин доороос дээшээ дараалсан байгаа нь нийгмийн хамгийн эмзэг, сул дорой бүлгийн хүмүүст анхаарлаа хандуулсан гэж тайлбарлажээ. Үүнд хамгийн их амралт хэрэгтэй - боол, харийн оршин суугч, хүнд дарамт үүрсэн хүмүүсийг онцгойлон дурдсан байдаг. Долоо дахь өдрийн амралтаар дорой буурай хүмүүс, тэр ч байтугай эхээсээ тусдаа буй мал амьтад хүртэл, нэгдэн нийлдэг байна.”- Долоо дахь Өдрийн Мартагдсан Утга Учрууд (Мичиган: Андрюс их сургуулийн хэвлэл, 2009) х. 126,127.

Энэхүү хууль нь Шаббат өдөр хүн бүр баяр хөөртэй байх тал дээр онцгойлон анхаарсан байдаг. Шаббатын энэ өдөр бид бүгд эрх тэгш юм. Хэрэв та ажил олгогч бол Шаббат өдөр ажилтнуудаа ажиллуулах эрхгүй. Учир нь Бурхан тэдэнд амралтын өдөр өгсөн юм. Хэрэв та амьдралынхаа бүх өдрүүдэд ажилчин эсвэл боол бол, Шаббат өдөр нь таныг Бурханаар аврагдаж, эрх тэгш бүтээгдсэн гэдгийг тань сануулдаг бөгөөд Бурхан таныг ердийн үүргүүдээсээ чөлөөлөгдөхийг урьдаг. Шаббатыг сахидаггүй гадны хүмүүс ч мөн адил “Танай хотод оршин сууж буй ямар ч харь хүн” (Гэтлэл 20:10, Б) энэ өдрөөс ашиг тус хүртэх ёстой байв.

Энэ санаа нь боолын амьдралыг мэдэрсэн Израильчуудын ойлголтыг гайхалтайгаар өөрчлөх юм. Одоо тэд шинэ газар нутаг эзэмшиж байгаа учраас Бурхан тэднийг хуучин дарангуйлагчдынхаа муу зуршлуудыг дэлгэрүүлээсэй гэж хүсээгүй. Тэдний нийгэмд нарийн хуулийг өгөхийн зэрэгцээ, (үнэндээ бид бүгдэд) долоо хоног тутмын сануулга өгсөн нь бид бүгд Бурханы өмнө адил тэгш эрхтэй байхын тулд юм.

`Та эргэн тойрондоо Шаббатыг хэрхэн танилцуулж чадах вэ? Таны Шаббат сахиж буй байдлаар бусад хүмүүс хэрхэн ашиг тус хүртэж болох вэ?`