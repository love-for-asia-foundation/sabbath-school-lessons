---
title:  Газрын амралтын жил
date:  04/07/2019
---

Шаббат нь Израильчуудын амьдралын хэмнэлийн салшгүй нэг хэсэг билээ. Гэвч Шаббатын зарчим нь зөвхөн долоо хоногийн нэг өдрийн тухай биш юм. Энэ нь Долоон жил тутмын мөн долоон долоон жил тутам буюу 50 дахь жилийн тусгай амралтын тухай юм.

`Левит 25:1-7-г уншаад, энэ заавраас онцлох зүйл юу байна вэ? Та энэ зарчмыг амьдралдаа хэрхэн хэрэгжүүлж болох вэ?`

Энэ нь төлөгдөөгүй өр долоо дахь жилд цуцлагддагтай адил юм (Дэд хууль 15:1–11). Шаббатын амралтын жил нь тухайн газарт нэг жил амрах боломж өгдөг байв. Энэ нь газарт зориулсан гайхалтай үйлдэл бөгөөд хөдөө аж ахуйн амьдралын энэхүү мэргэн ухаан нь бусдад өргөнөөр хүлээн зөвшөөрөгджээ.

Мөн боолуудад долоо дахь жил нь чухал ач холбогдолтой байв (Гэтлэл 21:1-11-г хар). Өөрсдийгөө боол болгон худалдаж, өрөнд орсон Израильчууд энэхүү долоо дахь жилд боолчлолоос чөлөөлөгддөг. Үүний нэгэн адил өрөө төлж дуусаагүй хүмүүсийн өр ч долоо дахь жилд цуцлагддаг байв (Дэд хууль 15:1-11-г үзнэ үү).

Бурхан Израильчуудыг цөлд байхад маннагаар хангасан шиг, Шаббатын жилд газар өөрөөсөө ургуулан хангана хэмээн ургац тариалахгүй байх нь Бурханд итгэж буйн шинж байсан юм. Үүний нэгэн адил, боолыг чөлөөлж, өрийг хүчингүй болгох нь өршөөл нигүүлслийн төдийгүй бидний хэрэгцээг хангадаг Бурханы хүч чадалд итгэх итгэлийн үйлдэл байсан юм. Өөрөөр хэлбэл хүмүүс өөрсдийгөө хангахын тулд бусдыг дарамтлах шаардлагагүй гэдгийг ойлгох хэрэгтэй байв.

Шаббатын хэв маяг, зарчмууд нь Израилийн нийгмийн бүхий л бүтэцтэй нягт холбогддог. Үүний нэгэн адил, өнөөгийн Шаббат сахилт нь бидний бусад өдрүүдийг ч өөрчилдөг сүнслэг сахилга бат байх ёстой. Өөрөөр хэлбэл, Шаббат нь Бурханы хаанчлалыг хай хэмээн хэлсэн Есүсийн заавраар амьдрах нэг арга юм: “... Харин тэнгэрлэг Эцэг чинь та нарт энэ бүхэн хэрэгтэйг мэддэг юм. Гагцхүү эхлээд Бурханы хаанчлал ба зөвт байдлыг хайгтун ...” (Матай 6:32, 33).

`Шаббатыг хэрхэн бусад зургаан өдөртөө нөлөөлөхүйцээр сахих нь чухал вэ? Хэрэв та Ням гарагаас Баасан гараг хүртэл шуналтай, хувиа хичээсэн мөн бусдыг үл тоомсорлосон байгаад Шаббат өдөр өөр байдаг бол Шаббат сахих юу нь тийм чухал юм бэ?`