---
title: Бурхан Бүтээсэн ...
date:  29/06/2019
---

### Энэ Долоо Хоногт Судлах Эшлэлүүд
Гэтлэл 16:16–18; Гэтлэл 20:8–11; Дэд хууль 5:12–15; Матай 12:9–13; Левит 25:1–7.

> <p>Цээжлэх Эшлэл</p>
> “Тэр тэдэнд бас Хүн Амралтын өдрийн төлөө бус, Амралтын өдөр хүний төлөө бий болсон” (Maрk 2:27).

Бурхан Шаббатыг бүтээлийн долоо хоногийн хамгийн сүүлд бүтээсэн. Бурхан долоо дахь өдөр зөвхөн амраад зогсоогүй энэ өдрийн амралтыг дэлхийн салшгүй нэг хэсэг болгон бүтээжээ. Бид Бурхантай болон бусадтай хэрхэн харилцахаар бүтээгдсэнийг Шаббат өдөр илэрхийлэн харуулдаг.

Шинэхэн байгуулагдсан Израильчуудын нийгэмд, Бурханы Өөрийн хүмүүсийн төлөө өгсөн хуулиудын нэгэнд Шаббат байдагт гайхах зүйл алга. Энэ нь Еврейчүүдийн амьдралд гол үүргийг гүйцэтгэдэг байжээ.

Шаббатын талаар ярьж эхлэхэд, тухайн яриа хэрхэн Шаббатыг сахих вэ гэдэг тал руу шилждэг. Энэ өдөр бид ямар зүйлсийг хийх эсвэл сонирхож дурлах ёсгүй вэ хэмээх асуултууд гарч ирнэ. Эдгээр асуулт чухал ч Шаббат нь Бурханы ивээл нигүүлслийн бэлгэ тэмдэг болж, Бурхан Өөрийн хүмүүсийн төлөө болон энэ дэлхийн төлөө Шаббатыг бүтээсэн хэмээх салшгүй үүргийг нь ойлгох хэрэгтэй.

Долоо дахь өдрийн амралт нь бүх хүн төрөлхтний төлөө бүтээгдсэн хэмээн Есүс хэлдэг. Бид үнэхээр “Шаббатыг сахиж чадвал” энэ нь бидний долоо хоногийн өдөр бүрийг өөрчлөх бөгөөд Есүсийн үлгэрлэн харуулсан шиг бусдыг ивээх өдөр ч болж болно.

_*Энэ долоо хоногийн хичээлийг 7 сарын 20-ны Шаббатад бэлтгэн судлаарай._