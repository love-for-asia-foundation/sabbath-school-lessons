---
title:  Бидний төрөлх хүн чанар
date:  04/09/2019
---

Есүс үйлчлэл болон сургаалаараа үнэнхүү хүртээмжтэй байдалд уриалдаг. Есүсийн анхаарлыг үнэнчээр татсан хэнийг ч - татвар хураагчид, нэр хүнд муу эмэгтэйчүүд, уяман өвчтөнүүд, Самаричууд, Ром цэргийн ахлагчид, шашны удирдагчид болон хүүхдүүдийг - Тэрээр халуун дулаан халамж хайраар хүлээн авсан. Эртний сүм өөрчлөлтийг хийж байхдаа авралын бэлгийг бусдад түгээх олон арга замуудыг олж нээсэн байдаг.

Анхны итгэгчид аажмаар сайн мэдээний утга хүрээг ойлгож байсан бөгөөд тэд зөвхөн сайн нэр зүүхийн тулд бусдад сайн үйлс хийгээгүй. Амьдрал дээр үзэж, үйлчилж, Есүсийн үхлийг мэдрэх нь тэдний сайн мэдээний ойлголтод их чухал байв. Асуудал, бэрхшээлүүдтэй нүүр тулж байхдаа эхлээд Паул, Петр (жишээ болгон Үйлс 10:9–20-г хараарай) гэх мэт удирдагчид, дараа нь Иерусалимын зөвлөл дэх сүмийн гишүүд энэхүү сайн мэдээний эрс өөрчлөлт нь тэдний Бурханы хайрын тухай ойлголт, хамрах хүрээ болон Бурханыг дагахаар шийдсэн хүмүүсийн амьдралд хэрхэн хэрэгжих ёстойг ойлгож эхлэв.

`Дараах эшлэл бүр бидний хүн чанарын тухай юу зааж байна вэ? Эшлэлүүдийн утга санаа бүр бусдад хандах бидний хандлагад хэрхэн нөлөөлөх вэ?`

`Maлахи 2:10`

`Үйлс 17:26`

`Ром 3:23`

`Галат 3:28`

Галат 3:28 бол сайн Самари хүний тухай Есүсийн ярьсан түүхийн дүгнэлт юм. Бид яагаад бусдад заавал үйлчлэх ёстой юм бэ? хэмээн маргахын оронд зүгээр л яваад үйлчил, магадгүй бидэнд үйлчилнэ гэж бодоогүй байсан хүнээрээ үйлчлүүлж ч болох тул бэлтгэлтэй байгаарай. Хүн төрөлхтний хамгийн нийтлэг зүйл сайн мэдээгээр нэгдсэн гэр бүлд хамгийн тод харагдана. Тэр нь Бурханы авралын хайр биднийг нэгтгэн дуудсанд байдаг: “Учир нь иудейчүүд эсвэл грекчүүд, боолууд эсвэл эрх чөлөөт хүмүүс ч ялгаагүй бид бүгдээрээ нэг Сүнсээр нэг бие уруу баптисм хүртсэн бөгөөд нэг Сүнсийг уусан юм” (1 Коринт 12:13).