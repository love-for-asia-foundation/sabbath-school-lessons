---
title: Сайн Мэдээгээр Амьдрах нь
date:  31/08/2019
---

### Энэ Долоо Хоногт Судлах Эшлэлүүд
Ром 8:20–23; Иохан 3:16,17; Maтай 9:36; Ефес 2:8–10; 1 Иохан 3:16,17; Илчлэл 14:6, 7.

> <p>Цээжлэх Эшлэл</p>
> “Нигүүлслийн учир итгэлээрээ аврагдсан нь та нараас бус харин Бурханы бэлэг бөгөөд үйлсээр чинь биш тул хэн ч үл сайрхах болно. Учир нь бид сайн үйлсийн төлөө Христ Есүс дотор бүтээгдсэн Түүний бүтээл мөн. Биднийг эдгээрийн дотор яваасай гэж Бурхан урьдаас бэлтгэсэн билээ” (Eфес 2:8–10).

Бид Бурханы тушаал, шаардлага мөн заавруудын талаар ярилцах болно. Бид Бурханы тааллыг олохын тулд авралыг өөрийн сайнаараа олж авах гэж бодох сорилттой тулгардаг. Бид Бурханы нигүүлслээр, бидний өмнөөс загалмайд цовдлогдон нас барсан Есүсээр дамжуулан аврагдсан нүгэлтнүүд гэдгийг Библид олон дахин хэлдэг. Элен Уайт ийн бичсэн байна: “Хэрэв та хүний бүхий л сайн сайхан, ариун нандин, шилдэг хайрламаар зүйлсийг цуглуулаад түүнийгээ Бурханы тэнгэр элч нарын өмнө хүний сэтгэлийг аврах гэж, гавьяа хүртэх гэж тавьбал тэрхүү зүйл нь тэрсэлсэн хэрэг болно.” — Итгэл ба Үйлс, х. 24.

Хүмүүст тусалсан бидний өрөвч энэрэнгүй сэтгэл хууль дүрмийг баримталсан юм шиг харагдах ёсгүй. Нөгөө талаар бидний авралын тухай мэдлэг, талархал өсөхийн хэрээр Бурханы хайр, Түүний ядуу дорд хүмүүсийн төлөө санаа тавьдаг сэтгэлийг Бурханы хайрыг хүлээн авагчдын хувьд бид ойлгох болно. Бид хүлээн авсан учраас өгөх болно. Бурхан биднийг хайрлаж байгаа шигээ бусад хүмүүсийг ч хайрладаг ба бид ч мөн тэдгээр хүмүүсийг хайрлахаар дуудагдсан билээ.

_*Энэ долоо хоногийн хичээлийг 9 сарын 7-ны Шаббатад бэлтгэн судлаарай._