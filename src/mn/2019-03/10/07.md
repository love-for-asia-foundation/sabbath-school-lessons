---
title:  Гүнзгийрүүлэн судлах
date:  06/09/2019
---

Элен Уайт, Үе Үеийн Хүслэн, “Бурхан бидэнтэй хамт” х. 19–26; Анагаахуйн Үйлчлэл, “Үйлчлэхээр аврагдсан нь” х. 95–107.

“Бурхан бүх дэлхийг Өөрийнхөө усан үзмийн талбай гэж үздэг. Хэдий булаан эзлэгчийнх болсон ч гэсэн дэлхий Бурханы мэдэлд бий. Авралын төлөвлөгөө хэрэгжсэнээр дэлхий Түүнийх болов. Христ дэлхийн төлөө золиос гаргасан юм. ‘Бурхан ертөнцийг үнэхээр хайрласан тул цорын ганц Хүүгээ өгсөн.’ Иохан 3:16. Тэрхүү ганц бэлгээр дамжуулан хүн бүр аврагдсан. Дэлхий өдөр бүр Бурханаас ивээлийг хүлээн авдаг. Борооны дусал, нарны цацраг бүр үл талархагч үндэстэн бүр дээр тусдаг. Мөн навч, цэцэгс, жимс ногоо бүр Түүний өршөөл нигүүлсэл, агуу хайрыг гэрчилдэг.” — Элен Уайт, Христ Төвтэй Хичээлүүд, х. 301, 302.

“Иудей ч гэж байхгүй, грек ч гэж байхгүй, боол ч гэж байхгүй, чөлөөт хүн ч гэж байхгүй, эр ч гэж байхгүй, эм ч гэж байхгүй. Учир нь та нар бүгд Христ Есүс дотор нэг болой.  (Галат 3:28; Ефес 2:13).

“Итгэл бишрэл, шашин шүтлэг ямар ч бай зовж буй хүн төрөлхтний хашхираан сонсогдож, хариулагдах ёстой. ...

“Бид бүгдийн эргэн тойронд тайвшралын үгс, дэмжлэг хэрэгтэй ядуу зүдүү, шаналсан зүрх сэтгэлтэй хүмүүс бий. Мөн өрөвдөн хайрлаж, туслах хэрэгтэй бэлэвсэн эмэгтэйчүүд ч бий. Бурханд итгэж найдах шаардлагатай өнчин хүмүүс ч бий. Ихэвчлэн эдгээр хүмүүс үл хайхрагдан орхигддог. Тэд магадгүй уранхай цоорхой, бүдүүлэг, бүх талаараа сэтгэл татахааргүй харагдаж болох ч тэд бүгдээрээ Бурханых юм шүү. Тэднийг үнээр худалдаж авсан бөгөөд тэд бидний адил Бурханы нүдэнд эрхэм нандин юм. Тэд Бурханы агуу том гэр бүлийн гишүүд бөгөөд Түүний нярав болох итгэгчид бид тэдний төлөө үүрэг хариуцлага хүлээх хэрэгтэй.” — Элен Уайт, Христ Төвтэй Хичээлүүд, х. 386, 387.

**Хэлэлцэх асуултууд**

`1 Бид сайн үйлс хийж, бусдад туслахдаа илүү мундаг болж мөн алдар гавьяа хүртэнэ гэж бодохоос хэрхэн сэргийлэх вэ?`

`2 Танай сүмд бүгд Христийн дотор нэг хэмээх зарчим хэрэгждэг үү? Үүнийгээ хэрхэн улам илүү сайн болгох вэ? Танай сүмийн гишүүдийн оролцоо хэр вэ?`

`3 Тусламж хэрэгцээтэй хүмүүст туслан сайныг үйлдэж байхдаа үнэнийг тэнцвэртэйгээр хэрхэн тэдэнд тунхаглах вэ? Бид хоёуланг нь хэрхэн хамт хийж сурах вэ? Яагаад хоёуланг нь зэрэг хийх нь чухал вэ?`

**Дүгнэлт**: Бурханы хайр авралын төлөвлөгөөгөөр илэрхийлэгдсэн бөгөөд Есүсийн золиос бидэнд уучлал, амьдрал болон итгэл найдварыг санал болгосон. Энэхүү нигүүлслийг хүлээн авсан бид бусадтай хуваалцахыг хичээдэг. Бид авралыг авахын төлөө үйлддэггүй харин авралыг авсан учраас үйлддэг. Иймэрхүү сайн мэдээ нь бидний бусадтай харилцах харилцааг өөрчлөн шинэчилдэг ба биднийг тусламж хэрэгтэй байгаа хүмүүст үйлчлэх хүсэлтэй болгодог.