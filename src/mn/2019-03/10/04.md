---
title:  Нигүүлсэл ба Сайн үйлс
date:  03/09/2019
---

`Ефес 2:8–10-г өөрийнхөөрөө дүгнээрэй. Энэхүү эшлэлүүд нь бидэнд нигүүлсэл, сайн үйлсийн хоорондын уялдааны талаар юу хэлж байна вэ?`

Библи бидэнд Бурханд мөргөж, бусдад үйлчлэхээр бүтээгдсэн гэдгийг хэлдэг. Ийм үйлдэл нь гэм нүгэлгүй орчин нөхцөлд ямар байх бол гэдгийг бид зөвхөн төсөөлөлдөө л жаахан ойлгож чадах байх.

Гэвч одоо бид гэм нүглийн улмаас зөвхөн гэмтэж доройтсон дэлхийг л мэддэг. Гайхалтай нь гэвэл Бурхан нигүүлслээрээ дэлхийн нүглийн төлөөх Есүсийн золиослолоор бидэнд уучлал эдгэрлийн замыг нээж өгсөн юм. Гэсэн ч энэхүү доройтсон нөхцөлд бидний амьдрал Бурханы тусламжтайгаар улам илүү бүрэн бүтэн болдог бөгөөд Бурхан биднийг Өөртэй нь хамтарч бусдын амьдралын зовлонг нимгэлж, өвчнийг анагаахад ашигладаг. (Ефес 2:10). “Хүлээн авсан тэдгээр хүмүүс бусдад өгөх ёстой. Зүг бүрээс тусламж хүссэн дуудлага  ирж байна. Бурхан хүмүүсийг баяр хөөртэйгөөр бусад ахан дүүстээ туслаасай хэмээн дууддаг.” — Элен Уайт,  Анагаахуйн Үйлчлэл, х. 103.

Бид Бурхантай хамт байхын тулд эсвэл аврал авахын тулд өлсгөлөнг хооллож, дарлагдагсдыг амрааж, ядуусыг тэтгэн сайн үйлс хийдэггүй. Харин бидэнд Христийн дотор, итгэлээрээ Бурханы дэргэд үүрд зогсох боломж бий. Бид Бурханаар аврагдан, хайрлагдсан гэм нүгэлтэн төдийгүй гэм нүглийн хохирогч билээ. Биднийг хувиа хичээсэн зан, шуналт сэтгэлтэйгээ тэмцэлдэх үед Бурханы өөрийнхөө золиосолсон байдал, даруухан нигүүлсэл нь бидний амьдралыг өөрчлөх тэрхүү шинэ амьдрал, хайрыг бидэнд санал болгодог.

Бидний төлөө Христийн загалмайд хийсэн агуу золиосыг харахад үүн дээр юу ч нэмж чадахгүйгээ бид ухаардаг. Гэхдээ энэ нь бид Христийн өгсөн зүйлд хариу үзүүлэх хэрэггүй гэсэн үг биш юм. Харин ч эсрэгээрээ бид хариулах ёстой. Бид бусдад хайраа үзүүлж бидний төлөөх агуу хайранд хариулахаас өөр ямар сайн арга байгаа вэ?

`1 Иохан 3:16,17-г уншаарай. Загалмайд хандсан бидний хариу ямар байх ёстойг энэхүү эшлэлүүд хэрхэн “Хүчтэй” харуулж байна вэ?`