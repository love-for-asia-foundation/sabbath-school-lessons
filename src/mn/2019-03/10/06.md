---
title:  Мөнхийн сайн мэдээ
date:  05/09/2019
---

Христэд итгэгчдийн бүхий л түүхэнд  “Аливаа үндэстэн, овог хэлтэн, ард түмэнд” (Илчлэл 14:6) өөрчлөгдөхийг уриалсан, сайн мэдээний уриалга бий. Илчлэл ном нь төгсгөлийн үед болох зүйлс мөн Есүсийн сайн мэдээг дүрсэлсэн.

`Илчлэл 14:6,7-г уншаарай. Ерөнхийдөө Иохан 3:16-р дүгнэгддэг энэхүү мэдээний ерөнхий ойлголт юу вэ?`

Библийн турш дарлагдан зовж буй, ядуу зүдүү хүмүүс болон бузар муугийн талаар Бурхан санаа тавьдаг тухай хичээлд аль хэдийн үзсэн гурван тодорхойлолтыг Илчлэл 14:7 харуулдаг:

Шүүлт. Шүүлтийн тунхаг—Зовж буй хүмүүсийн хувьд шударга ёс хэрэгжих нь түүхийн турш их чухал зүйл байлаа. Гайхалтай нь Библид Бурханыг гай зовлонд өртсөн хүмүүсийн уйлахыг сонсдог Нэгэн гэж дүрсэлсэн байдаг. Жишээ нь Дуулал номд шударга бусыг үзэж амсаж байсан хүмүүсийн хувьд шүүлт нь сайн мэдээ юм гэж дүрсэлжээ.

Мөргөл. Еврей эш үзүүлэгчдийн бичээст ялангуяа Бурханы хүмүүс гэгддэг тэдгээр хүмүүсийн мөргөлийг өөрсдийнх нь буруу үйлдэлтэй нь харьцуулахдаа мөргөл болон сайн үйлсийн хоорондын уялдаа холбоог гаргасан байдаг. Жишээ нь Исаиа 58-р бүлэгт тусламж хэрэгцээтэй хүмүүсийг харж хандан тэдэнд сайнаар хандах нь Бурханы хамгийн их хүсдэг мөргөл гэж тодорхой хэлж өгсөн (Исаиа 58:6,7).

Бүтээл. Шударга ёсны төлөөх Бурханы дуудлагын нэг суурь бол Түүний дүрээр бүтээгдэж, Түүгээр хайрлагдсан хүн төрөлхтөн бид бүгд Бурханы нүдэнд үнэ цэнэтэй ба хэн нь ч зүй бус ашиг сонирхлын үүднээс дарлагдаж, мөлжигдөх ёсгүй.

Энэхүү төгсгөлийн цаг үеийн мэдээ нь гэм нүгэлд унасан хүн төрөлхтнийг сэргээн шинэчилж, авралыг өгөх өргөн утгатай дуудлага гэдэг нь тодорхой харагдаж байна. Тиймээс жинхэнэ ба хуурамч мөргөл, дарамт бэрхшээл (Илчлэлт 14:8–12) мөн бузар муугийн дунд Бурханы төлөө зөвийн талд зогсдог, Бурханы хуулийг биелүүлдэг Христэд итгэдэг хүмүүс байх болно.

`Тусламж хэрэгцээтэй хүмүүст Гурван тэнгэр элчийн мэдээнд өгүүлсэн анхааруулга болон найдварын мэдээг хэлэхийн зэрэгцээ тэдэнд хэрхэн үйлчлэх арга зам олж болох вэ?`