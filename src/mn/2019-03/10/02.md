---
title:  “Бурхан ертөнцийг үнэхээр хайрласан ...”
date:  01/09/2019
---

Иохан 3:16-д, “Бурхан ертөнцийг үнэхээр хайрласан”— гэж бичсэн байдаг. Энэ эшлэлд ашиглагддаг “Космос” хэмээх грек үг нь “Дэлхий ертөнц бүхэл бүтэн нэг цогц байхаар бүтээгдсэн” гэсэн утгатай. — ДАС Библийн Тайлбар Толь, боть. 5, х. 929. Энэ эшлэл нь хүн төрөлхтний авралын тухай юм. Гэхдээ авралын төлөвлөгөө нь бүх л бүтээлийн төлөө байв.

`Ром 8:20–23-г уншаарай. Энэ нь авралын төлөвлөгөөний өргөн утгын талаар юу зааж байна вэ?`

Мэдээж, аврал нь хүн нэг бүрийн Бурхантай харилцах харилцааны асуудал мөн ч гэлээ өөр зүйлс бий. Зөвтгөл гэдэг нь зөвхөн бидний нүгэл уучлагдах гэсэн үг биш юм.

Мөн зөвтгөл нь Есүсээр болон Ариун Сүнсний хүчээр дамжуулан Эзэн Өөрөө бурханлаг гэр бүлийг бүтээсэн бөгөөд бид аврал, уучлалыг хүлээн авсандаа талархаж, сайн үйлсээрээ дэлхийд гэрчлэх тухай юм.

`Иохан 3:16,17-г уншаарай. Эшлэл 17 нь эшлэл 16-г сайн ойлгоход хэрхэн тусалж байна вэ?`

Бурхан биднийг хайрлаад зогсохгүй бусад хүмүүсийг ч адил хайрладгийг бид хүлээн зөвшөөрдөг. Тэрээр бидний хайрладаг хүмүүсийг хайрладаг учраас үүнд нь бид баяртай байдаг. Тэрээр бидний туслахыг хүсдэг хүмүүсийг хайрладаг бөгөөд Түүний энэ хайр нь бидний тэдэнд туслах сэтгэлээр илэрдэг. Тэрээр бидний дэргэд нь байхад таагүй, эмээдэг хүмүүсийг ч хайрладаг. Бурхан бүх хүмүүсийг, бидний дургүй хүмүүсийг ч хүртэл хайрладаг.

Бидний эргэн тойронд оршиж буй дэлхийн бүх зүйл Бурханы сайн сайхны нотолгоо гэж Библид байнга дурдагддаг: “Учир нь Тэр Өөрийнхөө нарыг хорон муу болоод сайн хүмүүс дээр мандуулж, зөвт болоод зөвт бус хүмүүс дээр бороо оруулдаг юм” (Maтай 5:45). Амьдрал өөрөө Бурханы бэлэг бөгөөд хүн бүрийн үүрэг хариуцлага, хандлагаас үл хамааран хүн бүр тэрхүү бэлгийг хүлээн авч байдаг.

`Бид бусад хүмүүсийг Бурханаар хайрлагдсан, бүтээгдсэн гэдгийг мэдэх нь тэдэнд болон тэдний нөхцөл байдалд хандах бидний хандлагыг хэрхэн өөрчилдөг вэ?`