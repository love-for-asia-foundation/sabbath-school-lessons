---
title: Гэрчлэлийн Туух
date: 06/09/2019
---

#### Тал Талх

_Andrew McChesney, Adventist Mission_

Мөргөл дууссаны дараа Маяа нэг бүтэн талх барин Валентина руу ойртон ирэв. Тэгээд Валя үүнийг аваач хэмээн талхаа сунгалаа.

Валентина (40 настай) талх руу өлссөн байдалтай харав. Тэрээр бараг  хагас жил гаруй талхны үйрмэг ч идээгүй юм.  Тэр үед Абказын тусгаарласан хэсэг нийслэл Жоржа дахь Сукумигийн дэлгүүрийн лангуунаас талх олно гэдэг боломжгүй зүйл байлаа. 1993 онд Жоржа болон Абказын хоорондох урт хугацааны мөргөлдөөн нь хоолны хомсдолд оруулсан юм. Үүнийг аваач хэмээн Маяа (45 настай) талхаа сунгасаар байлаа. Би үүнийг чамд өгч байна гэв. Валентина аажуухан толгойгоо сэгсрээд, “Би үүнийг авч чадахгүй” гэж хэллээ.

“Бидэнд хэрэгтэй байгаа юм чинь чамд ч гэсэн энэ талх хэрэгтэй байгаа ш дээ” хэмээн Маяа уйлав. “Үүнийг аваач дээ, учир нь чи бидэнд  маш удаан тусаллаа. Энэ бэлгийг би чамд өгмөөр байна. Гэтэл чи үүнийг авахаас татгалзаад байх юм” гэж Маяа хэллээ.

Валентина эцэст нь “За” гэж зөөлрөөд, гэхдээ талхаа хуваая тэгээд чи талыг нь би талыг нь авъя гэжээ.

Тэгээд шаббат бүр 40 гаруй хүмүүс Валентинагийн  нөхөр Пастор Павел Димитренкогийн удирдлагад Библи судлан, залбирцгаадаг гэр сүмийн гал тогооноос хутга авч ирэн талхаа хуваав. Хэсэг хугацааны дараа Павел Валентина хоёр  гэр лүүгээ явахаар боллоо.

Валентина цүнхэнд нь талх байгаа гэж бодон инээмсэглэн явж байв. Тэрээр талхаа шөл хийж хамтад нь иднэ хэмээн бодож байлаа.

Тэгээд нөхөртөө  би гэртээ хариад, шөл хийж жинхэнэ талхтайгаа хамт идэцгээе гэхэд нөхөр нь инээмсэглэв. Нөхөр нь мөн талх идэхийг хүсч байлаа.  Гэр лүүгээ явах замдаа хосууд гүүрэн дээр нэгэн настай эмэгтэйтэй тааралдав. Тэр эмэгтэй ихэд турсан бөгөөд бохир хувцасласан байв.

Тэрээр Валентина руу хараад, итгэлгүй хоолойгоор охин минь зүсэм талх байхгүй биз гэж асуужээ.

Валентина тиймээ эмээ надад байгаа гээд шууд цүнхнээсээ тал талхаа гаргаж ирээд, үүнийг аваач хэмээн өгөв.

Настай эмэгтэй талхыг аваад, баярлалаа би гурван хоног юу ч идээгүй явж байна, та нар намайг үхлээс аварлаа хэмээн уйлахад, нулимс түүний үрчлээстэй бохир хацраас зам татуулан урслаа.

Валентина Павел хоёр цааш гэр лүүгээ явлаа. Тэд өөрсдөдөө байгаа хамгийн үнэтэй талхаа өгсөндөө үнэхээр баяртай байлаа. Оросын Белгарадад амьдардаг одоо 65 настай Валентина ярилцлага өгөхдөө бид хамгийн их хүссэн зүйлээ өгч эмээгийн амийг аварсан. Энэ бол жинхэнэ золиос бөгөөд биднийг өмнөхөөсөө ч илүү баяр хөөртэй болгосон юм гэж хэлжээ.