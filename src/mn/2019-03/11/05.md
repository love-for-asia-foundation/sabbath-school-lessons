---
title:  Шүүлтийн найдвар
date:  11/09/2019
---

`Номлогчийн үгс 8:14. Энд бичигдсэн зүйлсээс ямар хүчирхэг үнэн, бодит зүйлсийг та харж байна вэ?`

Өөрсдийнхөө хүртэх зохистой зовлон шаналал, дарамт бэрхшээлийг үүрэх нь хэцүү байдаг. Тэгвэл ямар ч утга учиргүй, тодорхойгүй шалтгаанаар доромжлуулан зовж шаналах нь бүр ч илүү хэцүү. Баримт нотолгоо, шударга ёсгүй дэлхий ертөнц нь туйлын харгис юм. ХХ зууны шашингүй зохиолчид хүний нөхцөл байдлын талаар тэдний итгэдэг байсан зүйл нь “Утгагүй явдал” байсныг мэдээд үнэхээр гашуудсан байдаг. Шударга ёс, зөв шүүлт болон аливааг зөв болгох ямар ч найдвар байхгүй бол бидний дэлхий үнэхээр утгагүй дэлхий байх болно.

Гэхдээ Номлогчийн үгс 8:14 нь түүхийн төгсгөл бишээ. Энэ олон эргэцүүллийнхээ төгсгөлд Соломон гэнэт чиглэлээ өөрчилсөн байдаг. Утгагүй хоосны тухай дурдсан гашуудлынхаа дунд хэсэгт Соломон “Түр зуур хүлээгээрэй - Бурхан шүүх болно. Бүх зүйл утгагүй хоосон биш бөгөөд үнэндээ одоогийн бүх зүйлс, бүх хүмүүст хамаатай” хэмээн  хэлсэн байна.

`Номлогчийн үгс 12:13,14-г уншаарай. Бидний энэ дэлхийд хийж байгаа зүйл ямар чухал болох талаар энд юу гэж хэлж байна вэ?`

Шүүлтийн найдвар нь бидний амьдарч буй дэлхийн амьдрал, Бурханы гол мөн чанарт итгэдэг нэгэнд буун ирдэг зүйл юм. Библид бичигдсэнээр биднийг Бурханы хайрлаж, бүтээсэн боловч буруутаж, гажсан дэлхий дээр амьдарч байна хэмээн дүрсэлдэг. Гэхдээ Есүсийн үхэл ба амилалтаар дамжуулан дэлхийг дахин сэргээх төлөвлөгөөнийхөө дагуу Бурхан ажиллаж байгаа. Бурханы шүүлт бол дэлхий ертөнцийг зөв болгох гол түлхүүр юм. Энэ дэлхийн бузар муугийн үр дагаврыг амсаж, гадуурхагдаж, ёс бус хандуулж, дарлагдаж, ашиглагдаж буй хүмүүсийн хувьд шүүлтийн амлалт нь сайн мэдээ юм.

`Нэг л өдөр бидний маш ихээр хүсэн хүлээсэн шударга ёс эцэст нь биеллээ олохыг мэдэх нь танд ямар утга учиртай вэ? Бид энэхүү амлалтаас хэрхэн найдвар олж авах вэ?`