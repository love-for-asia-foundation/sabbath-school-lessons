---
title:  Тодорхой итгэл найдвар
date:  09/09/2019
---

Шашин нь итгэгчдийг энэ амьдралаас илүү дээр дараагийн амьдрал руу чиглүүлэх хандлагатай байдаг. Энэ нь бодит байдлаас тасарсан өөр нэгэн ариун орчин нөхцөл рүү чиглүүлдэг ба итгэгчдийг энэ дэлхий болон нийгмээс ашиг тус харахгүй байхыг сануулдаг. Бүхий л цаг хугацааны турш итгэгчид иймэрхүү үзэл бодол, хандлагад нээлттэй байсан. Заримдаа энэ төрлийн үзэл бодлыг хэрэгжүүлж, номлож, дэлгэрүүлж байлаа.

Есүс буцан ирж бүх зүйлсийг зөв болгох учраас одоохондоо ядуус болон дарлагдаж буй хүмүүс гунигт хувь заяагаа хүлээн зөвшөөрч буй аймшигтай жишээ бидэнд байна.

Тиймээ, бидний дэлхий унаж сүйдсэн, харамсмаар газар болсон ч Бурхан дэлхийн өвчин зовлон, шударга бус байдлыг эцэс болгож, сайн сайхан цагийг авчран, бидний одоогийн байдлыг Өөрийн алдар сүрээр дүүргэж, шударга хаанчлалаараа өөрчлөх цагийг хүсэн хүлээж найдах нь зөв юм; Энэ бүхний эцэст бидэнд энэхүү найдвар, амлалт байхгүй бол бид ямар ч найдваргүй хүмүүс гэсэн үг.

Дэлхийн төгсгөлийн тухай (Матай 24; 25) номлолдоо Есүс бараг эхний тал хэсэгт нь зугтах тухай дүрсэлдэг “Хэрэв тэр өдрүүдийг богиносгоогүйсэн бол нэг ч махан бие аврагдахгүй байх байсан. Харин сонгогдогсдын төлөө тэр өдрүүдийг богиносгоно” (Maтай 24:22). Энэ нь Бурханы амлалтуудын утга учрыг ойлгуулах зорилготой танилцуулга хэсэг юм. Зөвхөн “Зугтах” гэдэгт анхаараад байвал Есүсийн хэлэх гээд байсан гүн утгыг ойлгохгүй.

`Матай 24; 25-р бүлгийг уншаарай. Есүсийн энэхүү номлолыг уншаад таны ойлгосон хамгийн чухал зүйл юу вэ? Есүсийн дахин ирэхийг хүлээх зуураа бид хэрхэн амьдрах тухай Түүний ярьсныг хэрхэн дүгнэх вэ?`

Ирээдүйгээ ямар гэж итгэх нь бидний одоо хэрхэн амьдрахад чухал нөлөөтэй. Шинэ дэлхийг бүтээх Бурханы амлалтууд бол бусдын амьдралд өөрчлөлтийг бий болгож чадах бидний амжилттай амьдралын хөдөлгөгч хүч нь байх ёстой.

`Есүсийн дахин ирэлтийн амлалт, найдвар нь бидний одоо амьдарч буй байдалд хэрхэн нөлөөлөх вэ? Ялангуяа тусламж хэрэгтэй хүмүүст туслах явдалд хэрхэн нөлөөлөх вэ?`