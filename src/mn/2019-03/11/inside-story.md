---
title: Гэрчлэлийн Туух
date: 13/09/2019
---

#### Хүмүүсийг Чиглүүлдэг TV

_Andrew McChesney, Adventist Mission_

Хүүхэд байхаасаа л Корали Шофиелд нь телевизийн нөлөө аюултай хэмээн заалгаж, хол байсаар иржээ.

Гэхдээ өнөөдөр тэрээр телевизээр дамжуулан олон орноос хүмүүс Адвентист сүмийг зорин ирж байгаад маш их гайхаж мөн баярлаж байгаа.

Олон улсын Адвентист сүмийн Шинэ Зеланд дахь салбар “Хопе” телевизийн менежер Неал Шофиелдийн эхнэр Корали “Энэ бол маш энгийн зүйл. Энэ бол зүгээр л Телевиз” гэж хэлж байна.

“Хопе” телевизийн сурвалжлагыг хянадаг тэрээр “Намайг бага байхад бидний үзэж буй зүйлийг ихэд болгоомжтой шүүж үзүүлдэг байсан” гэж хэлэв. Гэхдээ одоо үзэж болох олон сувгууд бий болсон. Мөн та нар долоо хоногийн  24 цаг гэрчлэх Адвентист сувгийг ч үзэх боломжтой болсон.

Шаббатад “Хопе” сувгийг үздэг олон хүн Корали болон түүний нөхөр дээр ирж ярилцдаг байна. Нэгэн сүмийн настай хоёр хос түүнд  охин нь хэрхэн бузар муу нөлөөтэй сувгаас “Хопе” сувгийг үздэг болсон талаар ярилаа. Охин нь удалгүй “Хопе” сувгийг байнга үздэг болж, эцэг эх болон дүүдээ хэлж, гэр бүлээрээ үздэг болжээ.

Одоо тэр дөрөв усан баталгаа хүртсэн гэж Корали хэлсэн юм. Өөр нэгэн сүмийн эмэгтэйн талаар Корали дараах гэрчлэлийг сонсчээ. Нэгэн эмэгтэй Шаббатаар гудамжинд алхаж яваад Библи судлалд уригджээ. Пастор түүний гэрт очиход 11 эмэгтэй Библи судлах гээд хүлээж байв. Тэр эмэгтэй өөрийн 10 найзаа дуудсан байжээ. Харин одоо тэдний тал нь усан баталгаа хүртсэн юм.

Шинэ Зеланд дахь “Хопе” суваг нь арван гурав дахь Шаббатын өргөлийн тусламжтайгаар 2016 онд үнэгүй радио цацах боломжтой болсон юм. Өнөөдөр “Хопе” сувгийг сар бүр 200,000  гаруй хүн буюу хүн амын 5 хувь нь үздэг. Сүм маш ихээр дайралтад өртдөг шашингүй үзэл дэлгэрсэн нийгэмтэй Шинэ Зеландад 12,000 гаруй Адвентист итгэгч бий.

Хүмүүс бодож төсөөлөөгүй олон газраас Телевизийг үздэг байна. Ниел Шофиелд нэг удаа дотоодын нислэгээр явахдаа,  компьютер дээрээ ажлаа хийж байтал хажууд нь сууж байсан зорчигч дэлгэцэн дээр нь байсан “Хопе” телевизийн логог олж харсан байна.

Тэгээд тэр хүн “Та Хопе сувагтай холбоотой юу?” гэж асуужээ. Тэр хүн өөрийгөө Аукланд дахь өөр урсгалын сүмийн пастор гэж танилцуулаад, 15 болон 18 настай хоёр охин нь зөвхөн “Хопе” сувгийг үздэг  гэж хэлжээ.

Энэ зүйлийн нэг хэсэг нь болж, эдгээр хүмүүстэй уулзаж, тэдний баяр хөөртэй царайг харах үнэхээр сайхан гэж Корали хэлж байна.