---
title:  Гүнзгийрүүлэн судлах
date:  19/07/2019
---

Элен Уайтын Эцэг Өвгөд ба Эш Үзүүлэгчид номын “Улаан тэнгисээс Синаи хүрэх замд” х. 295-297; Үе Үеийн Хүслэн номын “Шаббат өдөр” сэдвийг уншаарай. х. 281-289; Сигве K.Тонстад Долоо дахь Өдрийн Алдагдсан Утга Учир номын “Нийгмийн ойлголтоор долоо дахь өдөр” х. 125-143.

“Есүс тэдэнд зовж шаналсныг тайтгаруулах нь Шаббатын хуультай нийцдэг болохыг хэлсэн. Мөн энэ нь тэнгэр ба газрын хооронд зовж буй хүн төрөлхтөнд үйлчлэхээр буун ирдэг тэнгэр элчүүдийн ажилтай ч нийцдэг.

“Хүн бас энэ өдөр хийх ажилтай байдаг. Амьдралын зайлшгүй хэрэгцээт зүйлс хангагдаж, өвчтэй хүмүүс халамжлагдаж, хэрэгцээтэй хүмүүсийн хүсэл хангагдах ёстой...  Шаббат өдөр бусдыг зовлонгоос ангижруулахыг үл тоомсорлодог нэгэн буруутгагдах болно. Бурханы ариун амралтын өдөр нь хүний төлөө бүтээгдсэн бөгөөд нигүүлслийн үйлчлэлүүд үүнтэй төгс зохицдог. Бурхан Өөрийн бүтээлүүдийг Амралтын өдрөөр ч эсвэл өөр бусад өдөр ч зовоосой гэж хүсдэггүй.”-Элен Уайт, Үе Үеийн Хүслэн, х. 206, 207

**Хэлэлцэх асуултууд**

`1 Шаббат өдөрт Бурханд итгэх итгэлийг тань харуулах зүйлс таны амьдралд тохиож байсан уу? Бурханд итгэх итгэлийн тань хариуд манна шиг зүйл танд тохиож байсан уу? Хэрэв тийм бол үүнийгээ бусадтайгаа хуваалцаж, юу ойлгосон түүнээ тэдэнд хэлээрэй.`

`2 Гэтлэл 20:8-11; Дэд хууль 5:12-15-н Дөрөв дэх хуульд Бурхан Шаббат өдрийн өөр өөр талуудыг дурдсан байдаг. Танд хамгийн их таалагддаг нь юу вэ?`

`3 Бүлгээрээ эсвэл ганцаараа нийгэмдээ Шаббат өдрийн ач тус, ивээлийг хуваалцаж болох зарим аргуудыг олж ярилцаарай.`

`4 Амралтын өдөр таны амьдралыг хэрхэн өөрчилж байна вэ? Шаббатын хэв загвар, зарчмууд таны амьдралын ямар хэсэгт илүү нөлөөлсөн вэ?`

**Дүгнэлт**: Бурхан Шаббат өдрийг Бүтээл ба авралыг дурсан санаж байхаар өгсөн ч, мөн өөр олон талын ач холбогдолтой. Энэ нь Бурхан хангадаг гэдэгт итгэж сурахыг мөн эрх тэгш байхыг бидэнд заадаг. Мөн бидний бүх харилцаа холбоог өөрчилж чадах сүнслэг сахилга бат болж чаддаг. Есүс энэхүү өдөр өвчтөнүүдийг эдгээж, хэрэгцээтэй хүмүүст туслах өдөр гэж онцолж дурдсанаараа Шаббатын зорилгыг хэлж өгсөн.