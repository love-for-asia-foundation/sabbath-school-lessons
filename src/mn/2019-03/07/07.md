---
title:  Гүнзгийрүүлэн судлах
date:  16/08/2019
---

Элен Уайтын Нийгмийн Үйлчлэл, “Түүний мөрөөр” х. 117–124; Анагаахуйн Үйлчлэл, “Үйлчлэлийн өдрүүд” х. 29–50; Үе Үеийн Хүслэн, “Пилатын шүүлт” х. 723–740, “Сүм дахин цэвэрлэгдэв” х. 589–600.

“Эзэн Өөрийнх нь хуулийг зөрчигчдийг баттай шийтгэнэ гэж хэлсэн. Өөрсдийгөө өргөмжилдөг тэдгээр нүгэлт хүмүүст Бурхан дэндүү нигүүлсэнгүй хандаж байгаа бөгөөд тэд зөвхөн Калварын загалмай руу л харах хэрэгтэй. Ямар ч толбогүй Бурханы хүүгийн үхэл “Нүглийн хөлс бол үхэл юм” гэдгийг батлан харуулдаг ба Бурханы хуулийг эсэргүүцсэн эсэргүүцэл бүр шийтгэлээ хүртэх ёстой. Гэм нүгэлгүй Христ хүний өмнөөс нүгэл болсон билээ. Зүрх нь урагдаж, амиа алдталаа Есүс Эцэгийнхээ нүүрээс холдож, гэм буруугийн ичгүүрийг үүрсэн юм. Нүгэлтнүүдийг аврахаар эдгээр бүх золиосыг гаргажээ. Хүмүүст нүглийн шийтгэлээс чөлөөлөгдөх өөр арга зам байгаагүй юм. Энэ их төлөөсийг үл хайхран хүлээн авахаас татгалзаж буй хүн бүр өөрсдийн гэм нүглийн шийтгэл төлөөсийг өөрсдөө үүрэх ёстой.” — Агуу Тэмцэл, х. 539, 540.

**Хэлэлцэх асуултууд**

`1 Дээрх Элен Уайтын бичээсийг уншаарай. Шударга бус байдлын мөн чанарыг ярилцаарай. Гэм нүгэлгүй Христ нүглийн шийтгэлийн улмаас зовсон. Энэхүү чухал үнэнийг хадгалах нь яагаад тийм чухал вэ?`

`2 Есүс ярьж байсан “Хаанчлалаа” бий болгохын тулд хэзээ ч улс төрийн шинэчлэл хийж байгаагүй юм. Энэ бүхний эцэст дорд үзэгдэн, дарлагдсан хүмүүст туслах нэрийдлээр тэднийг ашигладаг хүмүүсийн маш гунигт үйлсээр түүх дүүрдэг. Энэ бүхэн дууссаны дараа ихэнхдээ өөр нэг дарангуйлагч анги давхарга гарч ирдэг байлаа. Гэсэн ч Христэд итгэгчид хүмүүст туслахын тулд эрх мэдэлтэй хамтран ажиллаж чадах ёстой. Эдгээр зүйлсийг хийхдээ Христэд итгэгчид яагаад улс төрийг ашиглахаас болгоомжлох ёстой вэ?`

`3 Авралын төлөвлөгөөний тухай бодоорой. Бидний хүн нэг бүрийн төлөө шударга зөвт Есүс шударга бус байдлын улмаас зовсон. Бидний өмнөөс хийсэн энэхүү агуу золиос нь биднийг Христийн дотор яагаад шинэ хүн болгодог вэ?`

**Дүгнэлт**: Сайн мэдээний номуудад, Есүсийн үйлчлэл нь Хуучин Гэрээний эш үзүүлэгчдийн үгсээс эш татан тайлбарлагдаж, танилцуулагддаг. Ядууст сайн мэдээг, дарлагсдад эрх чөлөөг мөн өвдөж зовсонд эдгэрлийг өгч байсан нь Месаиагийн үзүүлэх шинж тэмдэг байсан бөгөөд Есүс үйлчлэлээрээ энэ бүхнийг харуулсан юм. Өөрийн үхлээрээ шударга бусын хүчтэй дайралтад өртөж, эцэст нь Тэрээр нүгэлд унасан хүн төрөлхтний хүний мөсгүй байдлыг ялж чадсан юм. Бидний өмнөөс золиослогдон, шударга бусаар нас барсан Түүний үхлийн төлөө талархаж байна. Бидний гэм уучлагдсан бөгөөд бидэнд мөнх амийн амлалт бий.