---
title:  Христийн загалмай
date:  15/08/2019
---

Бурхан бол дарлагдагсдыг тайтгаруулж, ядуусын хашхирааныг сонсдог, хардаг тэр л Бурхан юм. Бурхан бол дэлхий ертөнцийн хүний үнэргүй байдал, дарлал болон аймшигтай шударга бус байдлыг Есүсийн дотроос мэдэрсэн тэр л Бурхан юм. Есүсийн амьдралаараа харуулсан бүхий л сайн сайхан, өрөвч энэрэнгүй байдлыг үл харгалзан Фарисайчууд Түүнийг үзэн ядаж, атаархаж мөн шударга бус хандсан бөгөөд үр дүнд нь Түүний үйлчлэл зогсож, Тэрээр нас барсан билээ.

Есүс Гетсамений цэцэрлэгт шаналан залбирсныхаа дараа баривчлагдаад соригдон тамлуулж, доромжлуулан, цовдлогдон нас барсан. Тэрээр дарамт шахалтын хүч, бузар муу, харгислал, өвдөлтийн аймшигт сорилтыг тэсэж чадсан юм. Зовлон эдэлсэн тэрхүү цэвэр ариун, гэм зэмгүй Нэгэний хувьд энэ бүхэн маш их хүндэдсэн асуудал байв: “Харин Өөрийгөө юу ч үгүй болгон боолын дүрийг авч, хүнтэй адил болжээ. Хүн төрхийг олсон Тэрээр Өөрийгөө мөхөс болгож, үхэлд, загалмайн үхэлд хүртэл дуулгавартай байв!” (Филиппой 2:7,8).

Авралын түүхийн ачаар Есүсийн бидний төлөө хийсэн золиосын гоо сайхныг бид олж хардаг. Гэхдээ бид Түүний амссан шударга бус байдал, харгислал, зовлонг мартах ёсгүй.

`Исаиа 53:3–6-г уншаарай. Энэ түүх нь Есүст юу тохиосон, гэмийн төлөө гэмгүй Нэгэн зовох тухай бидэнд юу хэлж байна вэ? Бидний өмнөөс Түүний юу хийснийг ойлгоход энэ нь бидэнд хэрхэн туслах вэ?`

Есүсээр дамжуулан Бурхан шударга бус болон бузар муугийн хохирогч ямар байдгийг мэдэрсэн. Бурханы хувьд гэмгүй Нэгэнийг цаазлах нь харгис аллага билээ. Бидний унасан, сүйрсэн нөхцөл байдалд Бурхан Өөрийгөө бидэнтэй адил болгосон юм. Тиймээс бид Түүний өрөвч нигүүлсэнгүй, тэвчээртэй, итгэмжтэй байдалд эргэлзэж болохгүй: “Учир нь бидэнд байгаа нь бидний мөхөсдлийг өрөвдөж эс чадах тэргүүн тахилч бус, харин нүгэлгүй атлаа бүх талаар бидэн шиг соригдсон Нэгэн билээ” (Еврей 4:15). Энэ нь бидний Бурханы зан чанарын ямар гайхалтай илрэл гээч! Бид оюун бодлоо загалмайд цовдлогдсон Бурханы тухай сайн мэдээгээр хэрхэн дүүргэж болох вэ?

`Бид хийж буй бүх зүйлээ Бурханы төлөө хийдэг, ялангуяа тусламж хэрэгцээтэй хүмүүст туслахдаа, бидний оронд нас барсан Есүсийн үхлийн талаар яагаад үргэлж санаж байх хэрэгтэй вэ?`