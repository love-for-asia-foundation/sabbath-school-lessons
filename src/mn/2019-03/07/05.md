---
title:  Сүмийг цэвэрлэх нь
date:  14/08/2019
---

Сайн мэдээний номуудаас Есүсийн түүхийг уншихад, хүүхдүүд болон өвчтэй хүмүүсийг халамжилдаг, алдагдсан нэгнийг хайдаг мөн Бурханы хаанчлалын тухай ярьдаг Есүсийн зөөлөн дүр төрх биднийг ихэд татдаг. Түүний зарим түүхүүд их ширүүн байдаг. Ялангуяа тухайн үеийн шашны удирдагчид, тэдний хийж байгаа зүйлсийнх нь эсрэг Есүс шууд шийдэмгий харьцаж байгаа нь бидний гайхширлыг төрүүлж болох юм.

`Матай 21:12–16; Марк 11:15–19; Лук 19:45–48; Иохан 2:13–1-г уншаарай. Эдгээр адил төстэй түүхүүд ямар чухал зүйлийн талаар өгүүлж байна вэ?`

Энэ үйл явдал сайн мэдээний номуудад бичигдсэнд гайхах юм байхгүй. Энэ бол чин хүсэл эрмэлзэл бүхий үйл явдалтай, анхаарал татахуйц түүх юм. Есүс сүмийг ашиглаж буй байдал болон жинхэнэ мөргөлийг худалдаж буй амьтдаар орлуулсан байдлыг үзээд санаа зовж байгаа нь илэрхий харагддаг. Хамгийн гол нь тэдгээр бүх тахилууд нь дэлхийн нүглийн төлөөх Есүсийн үхлийг төлөөлж байсан нь ямар гутамшигтай гээч!

Тиймэрхүү үйлдэл нь Еврей эш үзүүлэгчдийн уламжлалд сайн тохирч байв. Исаиа, Иеремиа мөн Дуулалаас эш татсан энэ санаа нь сайн мэдээний ном бүрт бичигджээ. Хүмүүс Есүсийг эш үзүүлэгч (Матай 21:11) хэмээн үзэж байсан бөгөөд Түүнийг мөнгө солигчид, худалдаачдыг сүмээс хөөж гаргасны дараа Түүн рүү ирдэг. Эдгээр хүмүүс Түүний гараар эдгээгдсэн хүмүүс байсан бөгөөд Есүсийн сургаалыг сонсох тусам тэдний зүрхэнд найдвар нэмэгдсээр байлаа.

Мөн шашны удирдагчид Есүсийг эш үзүүлэгч гэж бодож байсан бөгөөд тэдний нийгмийн байр суурь тогтвортой байдал, эрх мэдэлд нь аюултай гэж үзсэн учир яг л олон жилийн өмнө тэдний өвөг эцэг эш үзүүлэгчдийн эсрэг хуйвалдаж байсантай адил (Лук 19:47, 48) Есүсийг алахаар хуйвалдав.

`Өөрсдийн сүмээ Есүсийн үед байсан сүм шиг болгохгүйн тулд итгэгч хүмүүсийн хувьд бид сүмдээ юу хийж болох вэ? Эдгээр сүнслэг аюулаас бид хэрхэн зайлсхийж чадах вэ? Одоо бидний сүмд ямар асуудал байж болох вэ?`