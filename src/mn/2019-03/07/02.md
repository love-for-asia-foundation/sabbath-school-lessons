---
title:  Мариагийн дуу
date:  11/08/2019
---

Үйл явдлыг төсөөлөөд үзээрэй: Мариа хэдэн хоногийн өмнө тэнгэр элч Габриелаас мэдээ сонссон байв. Тэрээр хамгийн дээд Нэгэний Хүү болох Есүсийн эх болно хэмээх мэдээг авсан байлаа. Тэгээд энэ талаар хэнд ч хэлэлгүй харин түүний хамаатан, гайхамшгаар төрөх хүүгээ хүлээн байгаа Елизабет дээр очдог. Мариа ямар нэгэн юм хэлэхээс нь өмнө Елизабет сүнслэг мэдрэмжээр түүний хэлэх зүйлсийн талаар мэдсэн байжээ. Тэгээд тэд хамтдаа Бурханы сайн сайхан болон амлалтын төлөө баярлан хөөрөв.

`Лук 1:46–55-г уншина уу. “‘Хүчит Нэгэн нь миний төлөө агуу үйлсийг хийлээ.” (Лук 1:49) — Түүний хувьд болон бусад бүх хүмүүст утга учиртай байсанд нь Бурханд магтаалыг өргөж буйг анзаараарай. Бидний мөргөл, магтаал яагаад хувийн болон бусдыг хамарсан шинжтэй байх ёстой вэ?`

Энэ гайхалтай дуу нь Еврей эш үзүүлэгчдийн бичээсүүд болон Дуулал номтой сайн хоршиж чадна. Мариа гайхсан, Бурханыг магтсан мэдрэмжээр дүүрсэн байв. Бурхан Мариагийн амьдралд ажиллаж байгааг тэрээр тодорхой харсан. Мөн энэ нь Бурханы хүн төрөлхтөн, түүний үндэстний төлөөх агуу төлөвлөгөө гэдгийг нь ч мэдэж байлаа. Мариагийн ойлголтоор Бурхан зөвхөн хүчирхэг, магтаалыг хүртэх зохистой Нэгэн байгаад зогсоогүй. Харин ядуу зүдүү, дорд үзэгдсэн, даруу хүмүүсийн төлөө илүү анхаардаг нигүүлсэнгүй Нэгэн байжээ. Мариагийн төрөх тухай “Сайхан мэдээг” дамжуулсан тэнгэр элч явсны дараа Мариа дараах дууг дуулдаг. “Удирдагчдыг сэнтийнээс нь буулган, даруу байгсдыг Тэр өргөмжлөв. Өлссөн хүмүүсийг сайнаар бялхуулж, баячуудыг гар хоосон буцаав.” (Лук 1:52, 53).

Дэлхий дээрх Есүсийн амьдралын эхэн үед түүнийг захирагч хэмээн танилцуулсан байдаг. Гэхдээ өөр нэгэн хаанчлалын захирагч гэж танилцуулдаг (Лук 1:43). Есүсийн байгуулах тэнгэрийн хаанчлал нь энэ дэлхийн хаанчлалуудаас тэс өөр хаанчлал байх тухай олон бичээч бичиж үлдээсэн. Есүсийн хаанчлалд энэ дэлхийн хүчирхэг, баян тансаг зүйлс хамгийн өчүүхэн нь болж, харин ядуу, дорой дарлагдсан улсууд өргөмжлөгдөн “Бялхаж” чөлөөлөгдөх юм.

`Хэрэв сүм нь Бурханы хаанчлалын илэрхийлэл байх ёстой бол тэр “Өөр хаанчлалыг” сүм хэрхэн сайн харуулж чадах вэ?`