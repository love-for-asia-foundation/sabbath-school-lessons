---
title:  Есүсийн даалгавар
date:  12/08/2019
---

Тухайн өдрийн унших ёстой эшлэл байсан уу (Исаиа 61:1,2) аль эсвэл судраас Есүс зориуд олж уншсан уу бид мэдэхгүй ч тэдгээр эшлэлүүд нь тэр үед Есүсийн хамгийн анх хүмүүст номлосон номлолтой авцалдаагүй байлаа. Тэдгээр Исаиагийн эш үзүүллэг Лук 4:16–21-т гардаг Есүсийн богино номлолтой нийцсэн ч бай үгүй ч бай Есүсийн олон нийтийн үйлчлэл Лукын бичээсээр эхэлдэг. “Судар нь өнөөдөр та нарын сонсголд биеллээ оллоо” (Лук 4:21).

Есүс “Тэс өөр хаанчлал” хэмээх Мариагийн дууны хэсгээс эш татан Өөрийнхөө үйлчлэлийг эхлүүлдэг. Исаиагийн эш үзүүллэгт бичигдсэн энэхүү үгс нь Есүсийг юу хийснийг мөн юу хийхийг тайлбарладаг. Энэ нь 30 жилийн өмнө Мариагийн дүрсэлсний өөр нэг хэлбэр нь юм. Ядуу зүдүү, зовж шаналсан мөн дарлагдсан хүмүүс Есүсийн сайн мэдээг хүлээн авах онцгой улсууд байлаа.

Есүс эдгээр эшлэлүүдийг Исаиа 61-р бүлгээс Өөрийн үүрэг даалгаврын илэрхийлэл болгон авсан байна. Түүний үйлчлэл болон үүрэг даалгавар хоёулаа сүнслэг бодит байв. Тэрээр Сүнслэг байдал болон бодит байдал хоорондоо уялдаа холбоотойг харуулсан юм. Есүс болон Түүний дагалдагчид хүмүүсийг бие махбод, сүнслэг байдлаар халамжлан анхаарч байсан.

`Лук 4:16–21; 7:18–23-г уншаад харьцуулаарай. Есүс яагаад ингэж хариулсан гэж та бодож байна вэ? Есүсийн аврал болон бурханлаг байдалтай ижил төстэй асуултуудад та хэрхэн хариулах вэ?`

Есүс дагалдагчдаа илгээхдээ өгсөн даалгавар нь үүний дагуу байсан юм. Дагалдагчдадаа өгсөн Есүсийн заавар бол Бурханы хаанчлал ойр байна (Матай 10:7) хэмээн зарлахын зэрэгцээ өвчтэйг эдгээж, үхэгсдийг амилуулан, уяман өвчтөнг цэвэрлэж, чөтгөрүүдийг хөөх байлаа. “Үнэгүйгээр авснаа үнэгүй өг” (Матай 10:8). Есүсийн нэрээр үйлдэж буй дагалдагчдын үйлс нь Есүсийн үйлчлэл, Түүний хаанчлалын зарчим, үнэ цэнийг батлан харуулах зорилготой байв. Дагалдагчид ч мөн адил хамгийн дорд, өчүүхэн, алдагдсан хүмүүсийг өргөж дэмжихээр Есүсийн үйлчлэлд нэгдсэн байлаа.

`Бид энэхүү үүрэг даалгаврыг сүйрч буй дэлхийд өгөгдсөн гурван тэнгэр элчийн чухал мэдээтэй хэрхэн хослуулж ойлгох вэ? “Үнэнийг” тунхаглахад бидний хийдэг бүхэн яагаад хоорондоо ямар нэгэн байдлаар уялдаа холбоотой байх ёстой вэ?`