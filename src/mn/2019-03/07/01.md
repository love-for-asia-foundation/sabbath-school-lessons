---
title: Есүс болон Тусламж Хэрэгтэй Хүмүүс
date:  10/08/2019
---

### Энэ Долоо Хоногт Судлах Эшлэлүүд
Лук 1:46–55, 4:16–21, 7:18–23; Maтай 12:15–21; Maтай 21:12–16; Maрк 11:15–19; Исаиа 53:3–6.

> <p>Цээжлэх Эшлэл</p>
> “Эзэний Сүнс Над дээр байна. Учир нь сайн мэдээг ядууст дэлгэрүүл гэж Тэр Намайг тосолсон юм. Тэр Намайг илгээсэн нь олзлогдогсдод эрх чөлөөг тунхаглах, сохруудад хараа оруулах, дарамтанд байгсдыг чөлөөлөхийн сацуу, мөн Эзэний тааламжит жилийг тунхаглахын тулд болой” (Лук 4:18,19).

Есүсийн ирсэн өөр нэгэн шалтгаан бол Бурхан чухам хэн бэ гэдгийг харуулахаар ирсэн явдал юм. Тэрээр үүнийг сургаалаараа, золиосоороо, Өөрийн амьдралаараа харуулсан; бид үүнийг нь эгэл хүмүүстэй хэрхэн харилцаж байснаар нь мэдэж болно. Түүний олон үйлс зарим хүмүүсийн амьдралд тэр даруй жинхэнэ өөрчлөлтийг хийж байлаа.

Мессиагийн үйлчлэлийн энэ шинж чанар нь Хуучин Гэрээний эш үзүүлэгчдээр, Түүний эх Мариа мөн Есүсийн Өөрийнх нь хамгийн анх Лук 4-р бүлэгт бичигдсэн номлолоор дамжуулан зөгнөгджээ. Мөн сайн мэдээний номыг бичигчид Есүсийн юу хийж байсан тухай Түүний түүхийг өгүүлэхдээ, ихэнхдээ Хуучин Гэрээний эш үзүүлэгчдийн хэллэгийг ашигласан байдаг. Тэдгээр эш үзүүлэгчдийн ёс заншил, ядуу зүдүү, дорд хүмүүсийг өрөвдөх сэтгэл нь Есүсийн амьдралаас тодорхой харагдаж байв.

Шашны удирдагчид Есүсийг аюултай гэж үзсэн бөгөөд шударга бус, харгислалаар Есүсийг баривчлан цовдолсон юм. Бурхан Есүсээр дамжуулан шударга бус байдал ямар байдгийг мэдэрч, Түүний үхлээр дамжуулан бузар муугийн аймшигтай байдлыг илрүүлсэн юм. Тэрээр дахин амилалтаараа аврал, сайн сайхан амьдралыг ялсан билээ.

_*Энэ долоо хоногийн хичээлийг 8 сарын 17-ны Шаббатад бэлтгэн судлаарай._