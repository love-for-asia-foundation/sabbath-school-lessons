---
title:  "Дуулал: Дарлагдагсдад зориулсан найдварын дуу"
date:  21/07/2019
---

Бурхан асуудалтай, сэтгэл нь зовж шаналсан хүмүүсийг харж бас сонсдог гэдгийг бид аль хэдийн анзаарсан байх. Бурханд итгэсэн ч шударга ёс хэрэгжиж буйг харахгүй байгаа тэдгээр хүмүүсийн хашхираан Дуулал номд их бий. Эдгээр дуунд өгүүлж буй байдлаас харахад сайн сайхан, шударга ёс, Бурханы хүч нь шударга бус байдал, хүчирхийлэлд дарагдсан мэт харагддаг.

Гэвч эдгээр дуунууд одоо хүртэл дуулагдсан хэвээр байгаа. Тэдний амьдрал, тэдний итгэл үгүй болсон ч итгэл найдвар нь тасраагүй; Хамгийн яаралтай зүйл бол хэт хожимдохоос нь, бузар муу ялахаас нь, дарлагдагсад бузар муугийн хүчинд бууж өгөхөөс нь өмнө Бурхан минь үйлдэл хийгээч гэх хэрэгтэй.

Үүгээрээ Дуулал номын бичээч хүмүүсийн итгэл найдвар болон амьдралынх нь гуниг зовлон, сорилтууд дундах ангалыг холбохыг хичээжээ.

`Дуулал 9:7–9, 13–20-г уншаарай. Дуулал номын бичээч Давидын нөхцөл байдал ямар байсныг та төсөөлж чадах уу? Та Давидын Бурханы сайн сайханд итгэх итгэл болон тухайн үед түүний туулж байсан нөхцөл байдал хоёрын дундах дарамтыг мэдэрч чадах уу? Та хүнд хэцүү сорилтын үеүдэд Бурханд итгэх итгэлтэйгээ хэрхэн тэмцэлдэж байсан бэ?`

Дуулал номын турш хүнд асуудлуудад олон дахин давтагдаж буй хариулт бол Бурханы сайн сайхан, зөв шударга шүүлтийн амлалт болон найдвар юм. Магадгүй бузар муу, шударга бус байдал ялж буй мэт байж болох ч Бурхан шударга бус болон бузар мууг үйлдэгчдийг шүүх болно. Зовж шаналан, дарлагдсан тэдгээр хүмүүс сэргэн шинэчлэгдэж байхад тэд шийтгэгдэх болно.

Дуулал номд Бурханы шүүлтийг хүсэн хүлээсэн сэтгэл хөдлөл олон дахин давтагдсан байгааг Лювис (C. S. Lewis) олж харан тэмдэглэсэн байна. Олон Библи судлаачдыг ажиглахад, тэд шүүлтийг айдас хүрэм үйл явдал хэмээн үзэж байна. Харин тэр анхны хувилбар болох Еврейчүүдийн бичээсийг илүүд үзэн: “Байгаа бүхнээ цөлмүүлсэн мянга мянган хүн эцсийн эцэст өөрсдийн зөвийн гомдлоо Бурханд мэдүүлэх болно. Мэдээж тэд шүүлтээс айхгүй. Тэдний асуудлыг сонссон ч хариулж чадахгүй гэдгийг мэдэж байсан. Бурхан шүүхээр ирэх үед төгсгөл ирж хариугаа авна.” — Лювис, Дуулал Номын Бясалгал, 11-р хуудас 11)

Дуулал номд дарлагдсан хүмүүст итгэл найдвар байгааг бид олж хардаг. Одоо ч гэсэн зовж шаналан, урам нь хугарсан хүмүүст найдвар бий.

`Шүүлтийг айдас хүргэм үйл явдал биш харин эерэгээр харах ямар шалтгаан бидэнд байгаа вэ?`