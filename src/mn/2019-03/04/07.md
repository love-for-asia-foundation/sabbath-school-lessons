---
title:  Гүнзгийрүүлэн судлах
date:  26/07/2019
---

Элен Уайтын Эцэг Өвгөд ба Эш Үзүүлэгчид номын “Давидын сүүлчийн жилүүд” х. 746–755; C. S. Lewis, Дуулал Номын Эргэцүүлэл номоос “Дуулал дахь, ‘Шүүлт’” х. 15–22

“Давидын дуулал нь гэм нүгэлдээ гэмших, Бурханд итгэх агуу итгэл, Бурханыг агуу ихээр дээдлэн магтах гэх мэт олон төрлийн зүйлсийг багтаасан байдаг. Гэм нүгэл нь зөвхөн ичгүүр, зовлонг авчирдаг харин Бурханы хайр болон нигүүлсэл нь сэтгэлийн хамгийн гүнд хүрдэг гэдгийг түүний амьдралын түүх харуулдаг. Энэхүү итгэл нь Бурханы хүүхэд болох эрхийг хуваалцахад гэмшсэн нэгнийг өргөн дэмждэг.

Түүний үгэнд агуулагддаг бүх баталгаа бол Бурханы нигүүлслийн гэрээ болон шударга ёс итгэмжтэй байдлын хүчирхэг гэрчлэлүүдийн нэг билээ.” — Элен Уайт, Эцэг Өвгөд ба Эш Үзүүлэгчид, х. 754.

“Эдгээр зарчмууд хэрэгжсэнээр нийгэм, олон нийтийн болон шашны байгууллагуудад сайн нөлөө үзүүлэх маш нааштай, сайн үр дүнгийн үндэс бүрэлдэн бий болдог. Эдгээр зарчмууд амь амьдрал болон эд хөрөнгийн баталгааг бий болгож өгдөг. Дэлхий Бурханы үгээр дамжуулан өгөгдсөн хуулиар өөр хоорондоо итгэлцэж, хамтран ажиллах боломжтой болсон. Харамсалтай нь эдгээр хууль, дүрэм хүмүүсийн зүрх сэтгэлээс балран арилж, алга болох шахсан.” – Элен Уайт, Боловсрол, х. 159.

**Хэлэлцэх асуултууд**

`1 Та өөрийгөө ямар тохиолдолд удирдагч, бусдад нөлөөлөх түвшний хүн гэж үздэг вэ? Та амьдралдаа хэрхэн шударга ёсны зууч байж чадах вэ?`

`2 Амьдардаг газрынхаа нийгмийн бүтэц, соёлын талаар бодоод үзээрэй. Тусламж хэрэгцээтэй хүмүүст хүрэхийн тулд нийгэмд та ямар арга замаар ажиллаж чадах вэ?`

`3 Хүчирхэг нийгмийг бий болгоход шударга ёсны зарчмууд яагаад чухал вэ?`

`4 Сайхан амьдрахад зориулсан Сургаалт үгс номын мэргэн ухаан нь Бурхан ямар зан чанартай талаар бидэнд юуг хэлж өгч байна вэ?`

**Дүгнэлт**: Дуулал болон Сургаалт үгс ном нь амьдралын сорилт бэрхшээл,  бусад зүйлсийн дунд Бурханд итгэмжтэй амьдрах талаар өгүүлдэг. Хоёр ном хоёулаа нийгмийн алсын хараа, ядуус болон дарлагдагсдын төлөөх Бурханы тусгай анхаарал халамжийн талаарх ойлголтуудыг өгдөг. Сургаалт үгсийн мэргэн ухаан Дуулал номын хашхираан нь гологдож, ашиглагдсан хүмүүсийг Бурхан Өөрөө анхаарч хамгаалах тухай гардаг. Хэрэв Бурхан ийн үйлддэг бол бид ч мөн адил үйлдэх учиртай.