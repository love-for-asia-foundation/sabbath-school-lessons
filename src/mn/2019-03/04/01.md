---
title: Дуулал болон Сургаалт Үгс Ном дахь Нигүүлсэл ба Шударга Ёс
date:  20/07/2019
---

### Энэ Долоо Хоногт Судлах Эшлэлүүд
Дуулал 9:7–9, 13–20; 82; 101; 146; Сургаалт үгс 10:4; Сургаалт үгс 13:23, 25; 30:7–9.

> <p>Цээжлэх Эшлэл</p>
> “Дорой хийгээд эцэггүй хүмүүсийг өмгөөл, зовогсод хийгээд гачигдагсдыг зөвтгө. Дорой болон гачигдагсдыг авар. Тэднийг буруутны гараас чөлөөл” (Дуулал 82:3, 4).

Дуулал, Сургаалт үгс номд шашинлаг үйл ажиллагаанууд, мөргөл болон амьдралын бусад зүйл дээр Бурхантай л хамт байх тухай дүрсэлдэг. Сургаалт үгс ном нь харилцаа, гэр бүлээс авахуулаад ажил хэрэг, улс төрийн хүрээний төрөл бүрийн мэргэн ухааны талаар дурдсан байдаг бол Дуулал ном нь гашуудлаас авахуулаад баяр хөөртэйгөөр магтах хүртэлх төрөл бүрийн сүнслэг зүйлс болон сэтгэл хөдлөлийг илэрхийлсэн дууны цуглуулга юм. Итгэл бишрэл бидний амьдралыг тал бүрд өөрчилж байгааг бид хялбархан олж хардаг. Учир нь Бурхан бидний амьдралын хором бүрийг анхаарч байдаг билээ.

Энэхүү уналтад орсон дэлхий дээрх амьдралын бүхий л нөхцөл байдлыг ажихад, хүн төрөлхтөнд нэвчсэн шударга бус байдлыг үл тоомсорлох нь үнэхээр хэцүү юм. Үнэндээ шударга бус байдлыг бидний Эзэн эмчилж, эдгээхийг маш их хүсдэг нь олон бичигдсэн байдаг. Тэрээр итгэл найдваргүй цөхөрсөн хүмүүсийн итгэл найдвар нь юм.

Бид зөвхөн энэ хоёр номд юу бичсэнийг л дурдах болно. Магадгүй энэ хичээл таныг ядуу, дарлагдагсад, бидний дунд байдаг атлаа орхигдсон хүмүүс болон бидний туслах ёстой тэдгээр хүмүүсийн хэрэгцээнд илүү идэвхтэйгээр үйлчлэхэд урамшуулж болох юм.

_*Энэ долоо хоногийн хичээлийг 7 сарын 27-ны Шаббатад бэлтгэн судлаарай._