---
title:  Хааны амлалтууд
date:  23/07/2019
---

`Дуулал 101-г уншаарай. Энэ бүлэг нь хэдийгээр удирдагчдад зориулан бичигдсэн ч бидний нийгмийн байр суурь хаана ч байсан ямар чухал зөвлөгөөг бид амьдралдаа хүлээн авч болох вэ?`

Дуулал 101-р бүлэг нь удирдагчдад зориулагджээ. Израилийн хаан суудалд сууж байхдаа Давид эдгээр дууллуудыг бичсэн байна. Магадгүй анх хаан болох үедээ тангарагласан амлалтууд нь ч байж болох юм. Саулын дайчин байж мөн түүнээс зугтаж үзсэн Давидын хувьд хаан хүн замаа алдсанаар хэрхэн гэр бүл, улс орноо сүйрүүлж байгааг өөрийн биеэр харсан байдаг. Давид өөр төрлийн удирдагч болно хэмээн шийджээ.

Магадгүй биднээс цөөхөн нь улс төрийн удирдагч, захирагчид байж болох ч бидний ихэнхэд бусдыг урамшуулан дэмжиж, нөлөөлөх боломж бий. Эдгээр зүйлс нь бидний ажил, нийгмийн хүрээлэл, гэр бүл болон сүмийн хүрээнд байж болно. Элен Уайт удирдагчдын үүрэг хариуцлагуудыг дурдсан байна: “Дуулал 101-д бичигдсэн Давидын тангараг нь гэр орны нөлөөллийг хамгаалж буй хүн бүрийн тангараг байх ёстой.” Эцэг Эх, Багш, Сурагчдад Өгөх Зөвлөгөө, х. 119.

Бидэнд боломж нь байгаа учраас, эдгээр зарчмуудыг удирдах албан тушаалд сууж буй тэдгээр хүмүүст санал болгож туслах хэрэгтэй. Бид өөрсдийгөө бодохын оронд бусдад ивээл болохын тулд удирдах арга барил, нөлөөлөх орчиндоо Давидын зарчмуудыг хэрэгжүүлэх боломж бий.

Давидын эхлэлийн цэг бол шударга зөв, нигүүлсэнгүй (Дуулал 101:1) байдлынх нь төлөө Бурханыг хүндэтгэсэн явдал бөгөөд энэ нь түүний бүх удирдлагын үндэс суурь болсон юм. Тэрээр эдгээр зарчмуудыг өөрийн амьдрал болон ажилдаа сурч мэдэн, хэрэгжүүлэхийг эрмэлзсэн юм.

Үүнийг хийснээрээ тэрээр буруу үйлдэл, завхрал, үнэнч бус байдал болон удирдлага албан тушаалын хүч чадлын урхи гэх мэт олон сорилтуудыг тэсвэрлэж чадах юм.

Зөв зүйлсийг хийхэд туслах сайн зөвлөгчдийн чухлыг мэдсэн Давид итгэл даах зөвлөгчид болон үнэнч албатуудыг эрэлхийлэхээ тангараглажээ. Шударга ёс болон нигүүлсэл нь Давидын төдийгүй түүний албатууд, хамтран ажиллагсдынх нь шинж тэмдэг байв.

`Бид магадгүй зөвлөгөө авах боломжгүй албан тушаалд байж болох юм. Гэвч бид амьдралаа хэрхэн тэрхүү нигүүлсэл, шударга ёсоор удирдуулах нөлөөллөөр дүүргэж болох вэ?`