---
title:  Ho Rata Mohau
date:  14/09/2019
---

### Bakeng sa Thuto ea Beke ena Bala
Matt. 6:25–33; Jakobo 1:5–8; 2:15, 16; Esa. 52:7; 1 John 3:16–18; Esa. 58:1–10.

> <p>Temana ea Khopolo</p>
> “Lefifing, leseli le chabela ea lokileng; o mohau, o lereko, o lokile. Ho lehlohonolo ea fanang, ea alimanang; nyeoe ea hae e tla emeloa kahlolong”(Ps. 112:4, 5).

Joalo ka re bone, Bibele e tletse ka litlhaloso tsa cheseho ea Molimo khathatsehong ea hae bakeng sa bahlophehi le ba hateletsoeng, hape le memo bakeng sa batho ba hae ho ba sebeletsa. Ho sa natsoe thahasello lintlheng tsena, thomo ea Bibele e bile fela karoloana ea phethahatso ’me e tla phetheha fela ka ho khutla ha Kreste le liketsahalo tse hlollang tse tla latela. Ho fihlela nako eo, bokhopo bo ntse bo fetella makhoa e mengata, ka tšusumetso ea meea ea lefifi ea diabolosi le mangeloi a hae. Bokhopo bona bo bonahatsoa haholo ke bofuma, likhoka, khatello, bokhoba, tlatlapo, boikhabo, le bokhonatha. Lefatšeng le joalo, metse ea rōna, likereke tsa rōna, le malapa a rōna, a hloka ho ema khahlanong le bokhopo bona ho sa tsotellehe hore na ho thata ha kae ka linako tse ling ho etsa joalo. Karabo ea lerato le litaelo tsa Molimo, ho phela leseling la bosebeletsi le sehlabelo sa Jesu ka matla le tataiso ea boteng ba Moea o Halalelang, re lokela ho ba le kutloelo bohloko, re be le boqapi, le ho ba sebete ho batleng hore “u etse se lokileng, u rate bokhabane, le ho tsamaea ka boikokobetso le Molimo oa hao” (Mik. 6:8).

_*Ithute thuto ea beke ena ho lokisetsa Sabatha sa la, Loetse 21._