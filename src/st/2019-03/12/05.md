---
title:  Ho etsa Khotso
date:  18/09/2019
---

`Bala Mattheu 5:9. Mofuteng oa lefatše oo re phelang ho oona, ke joang re etsang seo Jesu a se bolelang mo? Qetellong, re ka atleha ho le ho kae? Sheba Mareka 13:7.`

Khohlano e kholo ke sesosa se ka pele sa mahlomola. Ho keneletseng tahlehelong ea ntoa ke mahlatsipa ntoeng ka bo eona le maphelo a sireletsoang, sekhahla le lisebelisoa tse sebetsang le thepa ea mabotho eo e ka beng e isitsoe kae kae ho imolla litlhoko tse ling tsa batho le bohloko bo tsoelang pele ba ntoa ho matsipa le linatla tsa ntoa, le hara bona “bahloli.” Joale ho na le likhohlano tse nyenyane tse ngata tse tsietsang maphelo a mangata a malapa le metse. Ka hoo, chesehelo ea toka e ke ke ea tlolisoa mahlo, le thomo ea ho bopa khotso. Khubung ea Evangeli ea Jesu ke ketso e kholo ea mohau ea Molimo ea khotso, ho boelanya batho ba baetsalibe le ‘mōpi oa bona (sheba 2 Ba-Kor.. 5:18–21). ’Me poelano eo re e amohetseng e ba mohlala ho rōna hore re be “mangosa” a poelano ea hae ho ba bang le rōna.

`Esaia 52:7. Ke joang re phelang temana ee hape?`

Evangeli ea khotso hape e ba tšusumetso, mohlala, le mohloli oa ho sebeletsa khotso lefatšeng la rōna le tletseng pefo: “Pelo e tsamaelanang le Molimo e nka karolo khotsong ea leholimo ’me e tla lokolla mahlohonolo a tšusumetso a eona ho tsohle tse potileng. Moea oa khotso o tla lula joalo ka phoka holim’a lipelo tse khathetseng le tse khathatsehileng le likhohlano tsa lefatše.”—Ellen G. White, Thoughts FBa-Roma the Mount of Blessing, p. 28. Thutong ea thabeng, Jesu o itse, “‘Ho lehlohonolo ba etsang khahiso, hobane ba tla reoa bana ba Molimo’“‘ (Matt. 5:9). Ho ntšetsa taba ena pele, ha a ka a tiisa fela taba ea molao khahlanong le ho bolaea, O itse ha rea lokela le ho halefela kapa ho etsa lehloeo (sheba Matt. 5:21–26) le hore re lokela ho rata lira tsa rōna le ho rapella ba re hlorisang (sheba Matt. 5:43–48), ho bolelang hore re lokela ho nka likhato tse matla ho batla se molemong oa bona. Hona le lipale tse ngata tse khothatsang tsa batho ba nehetseng maphelo a bona ho etseng khotso lefatšeng le mathata hohle, ho tlisa tlhase ea poelano le pholo,’me hangata ba fokotsa boholo ba ho hloka toka le mahlomola a likhohlano tse tlisoang ke hona.

`Ke litsela life tseo kereke ea hao ea lehae, boemong ba eona ba lehae, e ka etsang ketso ea khahiso?`