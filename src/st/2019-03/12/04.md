---
title:  Ho Fana ka Thabo
date:  17/09/2019
---

“Molimo o rata ea fanang a thabile” (2 Ba-Kor.. 9:7), ho fana ka thabo ke karolo ea bohlokoa ea bophelo ba Mokreste. Leha re lokela ho lumella Bibele ho qholotsa ho fana ha rōna le tse tlang pele licheleteng, ho fana ka pelo e thabileng ho fetisa fela ho akhela chelete mosebetsing o itseng, ho sa natsoe hore na o bohlokoa ha kae.Ho e na le hoo, ho fana ka pelo e thabileng ke boitšoaro ba bophelo bo boholo le ntlha ea boleng ho “ba tšabang Mo rena,” joalo ka ha ho bontšitsoe Lipesalemeng tse ’maloa, ho 112: “Ho lehlohonolo ea fanang, ea alimanang; nyeoe ea hae e tla emeloa kahlolong” (Ps. 112:5).

`Litemana tse latelang li re ruta eng ka ho fana ka thabo malebana le ba hlokang? Lev. 25:35–37, Ps. 119:36,2 Ba-Kor.. 8:12–15, 1 John 3:16–18, 1 Tim. 6:17–19.`

Mangolong a hae a Testamente e ncha, Paulose khafetsa o bua ka ho fana ka ho thabo ha Molimo—ho bonahalitsoeng ka botlalo ho faneng ha Jesu ka bophelo ba hae bakeng sa rōna—e le mohloli oa tšepo ea Bokreste. Ka lehlakoreng le leng, lefu la hae e bile tšusumetso bakeng sa bophelo ba rōna ba ho fana malebana le ba bang: “Ke kopa hore tumelo ea hao, eo re kopaneng le uena ka eona, e tle e sebetse ka matla, u tle u bontšise molemo oohle o ka etsetsoang Jesu Kreste ha eno” (Filem. 1:6). Ho fana ke boitšoaro malebana le bophelo bo pharaletseng, le bo sebete, le bo akaretsang. Haholo maphelong a rōna ka bo mong, sechabeng, le meetlong, re susumeletsoa ho shebana le bo-‘na, ho boloka ka moo re ka khonang bakeng sa rōna. Ha re e tobe, boholo ba rōna boemo ba pele ke ’na, ’na, ’na le ha ho le joalo.

Ha e-ba ke taba ea sebele, tumelo ea rōna e tla re susumeletsa ho shoa bo-’na le ho phelela, haholo ba bang. Tumelo ea rōna e re thusa ho nahana lefatše le batho ba lona joalo ka ha Molimo a ba bona, se leng molemo ho bona le ho soahlamana ha bona, ’me e re susumelletsa ho batla ho thusa ba bohloking, ka mokhoa o khonehang. E le boleng ba ho phela, ho fana ka thabo ho amoheloa kapele ke ba bokellang lichelete tsa lithuso le mekhatlo ea lithuso. Ho fana ho joalo ho ea tšoareha le ho etseha. Empa limpho tse kholo ha li bolele bophelo bo fanang ba thabo (sheba Mareka 12:41–44). Bophelo ba ho fana bo boholo le ho ba bohlokoa ho feta mpho efe kapa efe. Re hloka ho ananela le ho lokisa moea oa ho fana ho tsohle tseo re li etsang. Ho batho ba bangata, ho fana ha ho itlele fela tjee ka tlhaho; ke mohau oo re hlokang ho o bontša maphelong a rōna ka morero le sepheo, ho sa tsotellehe letša la boetsalibe le boikhanšo ba botho.

`Ntle le ho fana ka chelete, le ha e le ka thabo, ke litsela life tseo re lokelang ho bonahatsa moea oa ho fana?`