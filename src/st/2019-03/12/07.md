---
title:  Ho Ithuta Haholoanyane
date:  20/09/2019
---

Bala Ellen G. White, “A Higher Experience,” pp. 503–516, in The Ministry of Healing; “Duty to the Unfortunate” and “Man’s Duty to His Fellow Men,” pp. 511–526, in Testimonies for the Church, vol. 3; “Doing for Christ,” pp. 24–37, in Testimonies for the Church, vol. 2. “Batla leholimong le lefatšeng, ’me ha ho moo ’nete e senotsoeng ka matla a maholo ho feta eo e senotsoeng mesebetsing ea mohau ea ho bao ba hlokang kutloelo bohloko ea rōna le thuso. Ena ke ’nete joalo ka ha e le joalo ho Jesu. Ha bao ba ipolelang ka lebitso la Kreste ba etsa ka metheo ea molao oa bohlokoa, matla a tšoanang a tla latela Evengeli joalo ka nakong ea baapostola.”—Ellen G. White, Thoughts FBa-Roma the Mount of Blessing, p. 137. “Lerato le matla bakeng sa Molimo le lerato le se nang boikhabo ho batho ba bang—ena ke mpho e fetisang eo Ntat’a rōna ea maholimong a ka fanang ka eona. Lerato lena ha se la ho ithatela ha motho, empa motheo oa leholimo, matla a teng kamehla. Pelo ea ea sa inehelang e ke ke ea le hlahisa kapa ea thoma. Ke pelo fela eo Jesu a busang le e fumanoang............. Lerato lena, le amoheloang moeeng, le natefisa bophelo le ho fana ka tšusumetso e ntle ho bohle ba haufi.”—Ellen G. White, The Lik. of the Apostles, p. 551.

**Lipotso tsa Puisano**

`1.	Joalo ka ha re bone thutong ea beke ena, Evangeli e tsoela pele ho ba thebe le tšusumetso ea ho nka khato lebitsong la ba bang, joalo ka ha Jesu a nkile khato lebitsong la rōna. Ke joang see se pharalalitseng kutloisiso ea hao le ho ananela litaba tse molemo tsa seo Molimo a se entseng bakeng sa rōna le ka moo a bontšang lerato bakeng s rōna?`

`2.	Ho phahamisa lentsoe la rōna bakeng sa ba hlokang lentsoe, ho kenya letsoho popong ea khotso, le liketsong tse tšoanang ho ka re hulela sechabeng le mapatlelong a sepolotiki. Leha ho joalo, kereke ea Baleti e bile mpoli ea karohano ea kereke le ’muso. Phapano ke efe lipakeng tsa ho ba karolo ea lipolotiki ka tsela e seng ntle le ho buella le ho sebeletsa khotso mapatlelong a sechaba?`

`3.	Ke khato efe e le ’ngoe kapa ketso eo ho builoeng ka eona thutong ea beke ee eo u lakatsang ho ikela eona bophelong bahao le ba motse oa heno? U ka etsa joang hore e etsahale?`

`4.	Ke ntlha efe ea bobe le khatello eo entseng qeto ea ho rapela ka eona motseng oa heno kapa lefatšeng ka bophara?`

**Kakaretso**:

Ho ba molateli oa Jesu ho tla fetola maphelo a rōna ka litsela tse ngata, ho kenyeletsa le ho hlahisa ka hare ho rōna cheseho ea ho kopana le Molimo chesehong ea hae e matla bakeng sa bafutsana le ba khelloang tlase. Ha se mosebetsi o bobebe le o tloaelehileng, sena se tla fetola tse tlang pele le ho re susumeletsa ho nka khato malebana le ho folisa ba utloileng bohloko lefatšeng le re potileng.