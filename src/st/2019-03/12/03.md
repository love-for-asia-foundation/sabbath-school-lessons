---
title:  Bofokoli Kutloelo Bohlokong
date:  16/09/2019
---

Ho hana khonahalo ea ho lumella merero e molemo ea rōna e imeloe ke “bobe bo tletseng lefatše,” ba bangata ba rōna ba ka rata ho etsa haholo ho etsa phapano maphelong a ba mahlomoleng. Ho na le maitšoaro a ’maloa le liketso tse re thusang ho etsa karabelo tse molemo ho ba hlokang.

_Kutloelo bohloko_: joalo ka ha re bone, ho ela hloko bohloko le ho kena eteng tsa ba utloang bohloko ke likhato tsa pele. Re hloka ho hola le ho boloka-kelo hloko ea rōna bohlokong. Kajeno, batho ba bua ka “bofokoli ba kutloelo-bohloko,” taba ea hore re se re tloaelanang haholo le matšoenyeho le tlokotsi hoo boholo ba rōna re khathalang ke lisosa tse ngata tse batlang matla a maikutlo a rōna le tšehetso ea lichelete. Jesu o ne a le hlokolosi ka bobe le bohloko bo neng bo mo potile; empa,o ile a lula a na le kutloelo-bohloko. Le rōna re lokela ho ba joalo.

_Thuto_: Ka ha maemo a mangata a ho hloka toka le bofuma a thatafetse, ho mamela le ho utloa ka moo re ka khonang ka maemo ana ho bohlokoa. Ho bile le mehlala e mengata moo batho ba maikemisetso a matle ba ileng ba baka tšenyo maphelong a batho ka ho leka ho ba thusa. Leha sena e se ho ikarabella ka ho se etse letho, re hloka ho batla ho ba karolo ka litsela tse hlakileng le tse nahannoeng hantle.

_Thapelo_: Ha re bona bothata, khopolo ea rōna ea pele ke ho nka “khato”. Empa Bibele e re hopotsa hore thapelo ka khato. Re ka etsa phapang maphelong a mafutsana le ba hateleltsoeng ka lithapelo tsa rōna bakeng sa bona le ba nang le matla holima bona (sheba 1 Tim. 2:1, 2), ’moho le ho batla tataiso ea Molimo ka moo re ka arabelang ho fana ka thuso ho ea pele (sheba Liprov. 2:7, 8).

_Litebello_: Ntlha e ’ngoe ea bohlokoa ke ho sebeletsa ho fokotsa bohloko le hoba le litebello tse nepahetseng, ho latela bothata ba sechaba, le sepolotiki, le maemo a botho. Tšepo ea rōna e lokela e be ho fa batho khetho le menyetla eo ba neng ba ke ke ba ba le eona. Ka linako tse ling seo batho ba se etsang ka menyetla ena se tla re soabisa, empa re lokela ho hlompha liqeto tsa bona. Ka litsela re ka leka ho sebeletsa molemong oa ba leng mahlomoleng, ntlha ea rōna ea tsamaiso le tataiso e lokela ho ba “tsohle tseo le ratang hore batho ba le etse tsona, ba etseng tsona le lōna” (Matt. 7:12).

`Bala Jakobo 1:5–8. Ke karolo eo thapelo e lokelang ho bapala liketsong tsa Mokreste? Jakobo 2:15, 16 e khothaletsa eng ka moo re lokelang ho kenya letsoho ho arabeleng lithapelo bakeng sa ba bang?`