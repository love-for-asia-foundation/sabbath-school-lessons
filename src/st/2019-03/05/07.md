---
title:  Ho Ithuta Haholoanyane
date:  02/08/2019
---

Bala Ellen G. White, “The Assyrian Captivity,” pp. 279–292; “The Call of Esaia,” pp. 303– 310, in Prophets and Kings. “Khahlanong le khatello e bonahalang, le ho hloka toka ho totobetseng, boikhabo bo patiloeng le tšenyo, mekete e se nang lihlong le botahoa, bonyollo bo hlabisang lihlong le bokhopo, tsa nako ea bona, baporofeta ba ile ba phahamisa mantsoe a bona; empa boipelaetso ba bona ea e-ba ba lefela, ba nena sebe lefele.”—Ellen G. White, Prophets and Kings, p. 282. Ho Esaia, “chebahalo ea kantle e ne e nyahamisa malebana le maemo a sechaba a likamano. Ka takatso ea bona ea moruo, banna ba ne ba eketsa matlo a bona le masimo a bona. toka e ne e sokantsoe, ’me ho ne ho se kutloelo bohloko ho ba bafumanehi. le baahloli, bao mosebetsi oa bona e neng ele ho sireletsa ba hlokang matla, ba ikoala litsebe lillong tsa mohlophehi le mohloki, bahlolohali le likhutsana. . . .

“Maemong a joalo ha ho makatse ke hona, ha qetellong ea selemo sa puso ea Uzzia, Esaia a ileng a bitsoa ho tlisa molaetsa oa tlhokomeliso le khalemelo oa Molimo ho Juda, o ile a silakanngoa ke boikarabello boo. O ne a hanne khanyetso eo a neng tlo tobana le eona.”— Maq 306, 307. “Lipolelo tse hlakileng tsa baporofeta li lokela ho nkoa e le lentsoe la

Molimo ke moea o mong le mong. Ha rea lokela ho lahleheloa ke monyetla le o mong oa ho etsa ketso ea mohau, ho nahanela kamoso le boitšoaro ba Bokreste, bakeng sa ba imetsoeng le hateletsoeng.”—Leq 327.

**Lipotso tsa Puisano**

`1.	Hangata re utloisisa tšebetso ea boporofeta e le ho bolela bokamoso. Ke joang ho ela hloko baporofeta ba Tastamente ea Khale ba shebana le lefatše leo re phelang ho lona, ho fotolang pono ea hao ka mosebetsi oa moprofeta?`

`2.	Bophelo le molaetsa oa baporofeta o ne o bontša hore ho ka ba thata le ho ba kotsi ha kae ho ka emala ’nete. Hobaneng o lumela hore ba entse seo ba se entseng le ho bua ka tsela eo ba buileng ka eona?`

`3.	Lingoloeng tsa baporofeta, Molimo o bonahala a feto-fetoha lipakeng tsa ho halefa le ho bontša khathatseho e tebileng bakeng sa batho ba hae. Ke joang o kopanyang ’moho lintlha tse peli tsee tsa semelo sa Molimo?`

**Kakaretso**:

Baporofeta ba Testamente ea Khale ba ne ba na le cheseho ’me hangata bana le khalefo le basireletsi ba sa thabang ba tsela le thato ea Molimo sechabeng sa bo bona. Ba bontša khathatseho ea Molimo ka sebele, tjantjello ena e ne e kenyeletsa le chebahalo e matla ea toka bakeng sa bafumanehi le ba hateletsoeng. Memo ea baporofeta ea ho khutlela ho Molimo e ne e kenyeletsa ho felisa ho hloka toka, se seng seo Molimo a tšepisitseng ho se etsa ponong ea bakeng sa bokamoso bo molemo bakeng sa batho ba hae.