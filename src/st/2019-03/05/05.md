---
title:  Ezekiele
date:  31/07/2019
---

Ha e ne e ba re ka botsa sehlopha sa Bakreste ka “libe tsa Sodoma,” menyetla ea ba bangata ke hore ba tla potlakela tlhalosong ea libe tsa likamano tsa thobalano le boitšoaro bo hlephileng ba teng. Ha e le hantle, Genese 19:1–13 e fela e bolela sechaba se kulang le se botsoitseng bakeng sa timelo. Ho thahasellisang, leha ho joalo, karabo e batla e le thatanyana ho feta hono. Sheba tlhaloso ea Ezekiele: “‘“‘Bona, bokhopo ba Sodoma, ngoan’eno, ke bona: e ne e le boikhohomoso, le nala, le ho lula ho iketliloe; ke bona bokhopo ba hae le ba barali ba hae; hape, o na a sa tšehetse matsoho a mohlomohi le a mofutsana”‘“‘(Ezek. 16:49). Leha ho hlakile morena o ne a ke ke a tlolisa mahlo mekhoa e meng ea boitšoaro bo hlephileng bo fumanoang motseng, pono ea Ezekiele mona e ne e le ho hloka toka maemong a moruo le ho hloka tsotello ho ba hlokang. Na e ka hore, mahlong a Molimo, libe tsena tsa moruo li ne li le mpe joalo ka boitšoaro bo hlephileng mealong? A tla ka mora nako ea Amose, Mikea, le Esaia, boporofeta ba Ezekiele bo utloahatsa molumo o tšoanang oa tlhokomeliso ea kotlo e tlang. Leha ho le joalo, ka mora ho oela ha Jerusalema ho Babylona le batho ba teng ba isoe khoholehong, pono ea Ezekiele e fetohela ka botlalo lipallong tsa Molimo tsa nchafatso.

`Bala Ezekiele 34:2–4, 7–16. Bapisa tlhaloso ea Molimo ka bobolu ba baetapele ba Iseraele le bolisa ba hae. Ke joang tšoaro ea bona ea “linku” tse bafokolang e hananang le le mekhoa ea hae?`

Leha ba bile babe joalo, hoo ba ka bapisoang le Sodoma, Morena o ne a ba fihlela ka tšepo ea ho ba khutlisa bokhopong ba bona. Morerong oa Molimo o nchafetseng bakeng sa batho ba hae, ba tla khutlela naheng ea bona, Jerusalema o tla tsosoa, ’me tempele e tla ahoa bocha. Mekete eo Molimo a faneng ka eona hang hape e tla ketekoa ’me nahana hape e aroloa ka ho lekana mahareng a batho e le lefa la bona (sheba Ezek. 47:13–48:29). Ho hlakile hore sepheo sa Molimo bakeng sa morero oa sechaba sa hae oo pele o fanoeng ho Moshe le sechaba sa Iseraele ka mora ho lokolloa Egepeta, o tla qaloa bocha ka ho khutla ha sechaba sa hae kholehong. Sena se kenyeletsa khathatseho bakeng sa ba fokolang ba litho tsa sechaba, ’moho le ba ka nkoang e le matsoa ntle.

`Ho bohlokoa ha kae ho uena hore e be Molimo oa rōna ke Molimo ea fanang ka monyetla oa bobeli—’me le ho feta—le ho sechaba sa hae se neng se fositse ka mora hore ba be le monyetla oa hore ba etse liqeto tse betere?`