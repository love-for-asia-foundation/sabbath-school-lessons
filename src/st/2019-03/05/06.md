---
title:  Esaia
date:  01/08/2019
---

`Bala Esaia 1:15–23; 3:13–15; le 5:7, 8. Ke joang u ka hlalosang karabelo ea moporofeta ho seo a se bonang sechabeng se mo potileng?`

Thuto e bulang ea Esaia—likhaolo tse hlano tse qalang—ke motsoako oa khalemelo e bohale ka mofuta oa sechaba oo sechaba sa Molimo se seng se le oona, litlhokomeliso ka kahlolo e tlang e le karabelo ea ho latola Molimo ha bona le ho tsoela pele ka ho etsa ha mpe, le mpho ea tšepo ha sechaba se ka khutlela ho Molimo le fetola maphelo a bona le sechaba. Empa mohlomong boikutlo bo matla bo tlang ka mantsoe a hae ke a poboli. Ho ipapisitsoe le kutloisiso ea hae ea hore na Molimo ke mang le hore o batla eng bakeng sa batho ba hae, moporofeta o bohlokong bo kang motho ea shoetsoeng, ka batho ba se nang palo ba lebetsoeng le ho utloisoa bohloko, le kahlolo e tlang e tobile sechaba.

Esaia oo tsoela pele ka mokhoa ona boseletsing bohle ba hae ba boporofeta. O khothaletsa batho ho hopola seo Molimo a ba etselitseng sona. Hape o fa batho bana tšepo ea seo Molimo o se batlang ka moso. Ka hona, ba lokela ho batla Morena hona joale, ka likamano tsena tse nchafetseng le eena ho tla kenyeletsoa ho baka bobeng boo ba bo etsang ha joale le ho fetola tsela eo ba tšoarang ba bang ka eona.

Khaolong tsa 58 and 59, Esaia ka kotloholo o khutlela khathatsehong ea toka. Hang hape o hlalosa sechaba ka hore “Tokiso e suthiselitsoe morao ke hona, ho loka ho eme hole le rōna, hobane ’nete e oele lepatlelong la motse, ’me ho loka ho sitoa ho kena” (Esa. 59:14). Empa hape o tiisa hore Molimo o etse hloko taba eo le hore Molimo o tla pholosa sechaba sa hae—”‘Mololli o tla tla’“‘(Esa. 59:20). Bukeng eohle ea Esaia, karolo e kholo ea thahasello ea moporofeta e shebisoa ho Mesia ea tlang, eo qetellong a tlang ho theha ’muso oa Molimo lefatšeng le ho busa ka toka, mohau, pholiso, le nchafatso.

`Bala Esaia 9:6, 7; 11:1–5; 42:1–7; le 53:4–6. Ke joang boporofeta boo bo kopanang le seo u se utloisisang ka bophelo, bosebeletsi le lefu la Jesu? Boporofeta boo bo supa eng ka sepheo sa ho tla ha Hae lefatšeng lee?`