---
title:  Sello sa Baporofeta
date:  27/07/2019
---

### Bakeng sa Thuto ea Beke ena Bala
1 Sam. 8:10–18, Amose 5:10–15, Mikea 6:8, Gen. 19:1–13, Ezek. 16:49, Esa. 1:15–23.

> <p>Temana ea Khopolo</p>
> “Uena motho, u tsebisitsoe se leng molemo, le seo a se batlang ho uena, ke hore u etse se lokileng, u rate bokhabane, le tsamaea ka boikokobetso le Molimo oa hao?”(Mikea 6:8).

Baporofeta ba Testamente ea khale ba hara batho ba thahasellisang ka hara Bibele. Mantsoe a bona a bohlale, melaetsa e sebete, mahlomola a bona, khalefo, le tšabo e kholo, le papiso tse itseng tsa malaetsa ea bona li ne li etsa hore e be batho ba ke keng hoa iphapanyetsoa bona, leha e ne e ba kamehla ha ho monate hore e be teng haufinyane. Ba rometsoe ka ho khetholoha ho

Iseraele le Juda, ba ne ba khutlisetsa sechaba se khethehileng pitsong ea bona ho Molimo. Sechaba le baetapele ba sona ba ne ba khoptjoa ke litšoantšo le bophelo ba lichaba tse ba potileng. E ne ele mosebetsi o se nang teboho oa moporofeta ho ba khothaletsa ho baka, ka linako tse ling ka ho ba hopotsa ka lerato la Molimo bakeng sa bona le ka moo a ba sebelelitseng kateng nakong e fetileng ’me ka linako tse ling ka ho ba hlokomelisa ka litlamorao ha ba tsitlalletse ho tsoela pele ho tloha Molimo.

Joalo ka ha re tla bona, hore hara libe le makhopo ao ba neng ba hlokomelisa baetapele le sechaba khahlanong le tsona, e ’ngoe ea tse kholo e ne e le khatello ea bafutsana, le bahloki, le ba hlokang thuso ha ra bona. E, ho khumamela litšoantšo e ne e le ntho e mpe; e, ho latela liketso tsa bolumeli ba ho bohata ho ne ho le hobe; empa, e, ho nka monyetla holima ba fokolang le bafumanehi ho ne ho lokela khalemelo, le eona.

_*Ithute thuto ea beke ena ho lokisetsa Sabatha sa la, Phato 3._