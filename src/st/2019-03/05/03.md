---
title:  Amose
date:  29/07/2019
---

“‘’Na, ha ke moporofeta, leha e le mor’a moporofeta; empa ke molisa, ke phela ka ho ikhella litholoana tsa sikomora. Empa Jehova o ntšoere ke alositse mohlape, ’me Jehova a re ho ’na: “E-ea, u porofete holim’a sechaba sa ka sa Iseraele”‘“‘(Amose 7:14, 15). Amose o ile a ananela ho hloka makhabane ha hae a ho ba moporofeta, empa ha a beha molaetsa oa hae ho sechaba sa Iseraele, o bonahala a na le bokhoni ba ho hulela bamameli ba hae ho seo a batlang ho ba bolella sona. O qala tabeng e tumileng, a etsa letoto la linaha tse ba potileng—Syria, Philistia, Phoenicia, Edomo, Ammone, le Moabe—le ho lokolisa makhopo a tsona, khalefo, le liketso tsa bona tse mpe tseo Molimo a tlang ho ba otla ka lebaka la tsona (sheba Amose 1:3–2:3). Ho bonolo ho nahana ba-Iseraele ba opa liatla ka bobe ba lira tsa bona, haholo ha boholo ba makhopo a lichaba tseo a tobisitsoe khahlanong le ba- Iseraele ka bo bona. Joale Amose o atamela haufi le hae, o phatlalatsa kahlolo ea Molimo khahlanong le sechaba sa Juda, ’muso oa boahaelane o ka boroa oa Iseraele mebusong ha joale e arohaneng. Ha a bua lebitsong la Molimo, Amose o bolela ho latola Molimo ha bona, ho se utloe melao ea hae, le kotlo e tlo ba tlela (sheba Amose 2:4, 5). Hape, re ka nahana batho ba ’muso oa ka leboea ba opa liatla ha Amose a supa makhopo a bana ba ba potileng. Empa eaba Amose o fetohela ho bamameli ba hae. Boholo ba buka bo shebana le makhopo a Iseraele, khumamelo ea litšoantšo, ho hloka toka, le ho pheta ho hloleha mahlong a Molimo.

Bala Amose 3:9–11; 4:1, 2; 5:10–15; le 8:4–6. Ke libe life tseo a ba hlokomelisang ka tsona?

Leha puo ea Amose e se ea likamano tsa linaha ’me melaetsa e le kotlo, molaetsa oa hae o lohiloe ka qeko ea ho khutlela ho Molimo oa bona. Sena se tla kenyeletsa nchafatso ea bona ea toka le tlhokomelo ea bafumanehi mahareng a bona: “Empa kahlolo e tla matha joalo ka metsi, le ho loka joalo ka nōka e sa phetseng ho phalla!” (Amose 5:24). Litemana tse fokolang tse qetellang tsa boporofeta ba li supa nchafatsong ea ka mose ea sechaba sa Molimo (sheba Amose 9:11–15): “Horeng ea bokhelohi ba bona bo boholo le bohloki bo boholo, moaletsa oa Molimo ho bona e ne e le oa tšoarelo le tšepo.”—Ellen G. White, Prophets and Kings, p. 283.

`Na ho na le linako tse re hlokang ho itukisets ho khalema phoso? Ke joang re elang hloko ha puo e joalo e ka bang e loketseng?`