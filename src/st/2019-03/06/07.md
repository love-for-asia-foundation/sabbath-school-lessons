---
title:  Ho Ithuta Haholoanyane
date:  09/08/2019
---

Bala Ellen G. White, “Esaia 58—A Divine Prescription,” pp. 29–34, in Welfare Ministry; “Woes on the Pharisees,” pp. 610–620, in The Desire of Ages. “Ho khathaletsa boleng ba litloaelo tsa bomolimo, moporofeta o ne a pheta keletso e ileng ea fuoa Iseraele lilemo- lemo pejana. Ka lilemo-lemo likeletso tsena li ne li phetoa ke bahlanka ba Jehova ho bao ba neng ba le tlokotsing ea ho oela litloaelong le ho lebala ho bontša mohau.”—Ellen

G. White, Prophets and Kings, pp. 326, 327. “Ke laetsoe ho supisa batho ba rōna khaolong ea 58 ea Esaia. Bala khaolo ena ka hloko ’me u utloisise mofuta oa bosebeletsi o ka tlisang bophelo ka hare ho likereke. Mosebetsi oa evangeli e likela e isoe ka mekhoa ea ho fana ha rōna le ka matla a bosebeletsi ba rōna. Ha u kopana le moea o mahlomoleng o hlokang thuso, o thuse. Ha u fumana ba lapileng, u ba fepe. Ka ho etsa sena u tla bo sebetsa ’moho le bosebeletsi ba Kreste. Mosebetsi o halalelang oa mong’a rōna e ne e le mosebetsi oa mosa o thusang. Ha batho ba rōna hohle bo khothatsoe ho nka karolo ho oona.”—Ellen G. White, Welfare Ministry, p. 29.

**Lipotso tsa Puisano**

`1.	Na u se u kile oa nahana ka ho etsa toka le ho rata mohau e le liketso tsa khumamelo? Ke joang see se ka fetolang katamelo ea hao ho hlokemeleng ba bang? Ke joang see se ka fetolang katamelo ea hao khumamelong?`

`2.	Ke joang re lebelang khahlanong le ho se etse lintho tse “bohlokoa tsa molao” (Matt. 23:23) maphelong a rōna a Bokreste, ka bo mong leha re le kereke? Na u ka ela hloko mehla e meng maiphihlelong a hao moo e kang bang “hlotha ntsintsinyana, athe le metsa kamele” (Matt. 23:24)?`

`3.	Hobaneng boikaketsi bo nkoa joalo ka sebe? Na ha ho betere ho bonoa e ka re etsa botle?`

`4.	Ke joang pono le cheseho ea Molimo ka mafumanehi le bahloki, joalo ka ha e bonahetse ka baporofeta, e fetolang ka moo u tsebang lefatše? Ke joang u ka balang le ho utloa litlaleho tsa litaba tsa lehae ka tsela e fapaneng ha e ne e ba u ka li sheba le ho li utloa ka leihlo le tsebe ea moporofeta?`

**Kakaretso**:

Ha baporofeta ba ne ba khathatsehile ka bokhopo naheng, haholo ba ne ba tsepame bokhopong bo etsoang ke batho ba ipolelang le ho khumamela Molimo e le oa bona. Ho baporofeta le ho Jesu, khumamelo ha e lumellane le ho hloka toka,’me hoo ke boikaketsi. Khumamelo ea ’nete e hlokoang ke Molimo e kenyeletsa ho sebetsa khahlanong le khatello le ho hlokomela bafumanehi le bahloki.