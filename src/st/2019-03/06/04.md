---
title:  Bahatelli ba Bolumeli
date:  06/08/2019
---

Linako tse molemo tsa mebuso oa Isreaele le Juda, sechaba se ne se tla khitlela tempele le khumamelo ea Molimo, leha ka nako eo khumamelo ea bona hangata e ne e tsoakiloe le ho kena-kenana le khumamelo ea litšoantšo le bolumeli ba lichaba tse b potileleng. Empa ho ea baporofeta, le liteko tsa bona tse matla bolumeling li ne li sa lekana ho ba khutlisa bobeng bo tletseng naheng maphelong a bona a letsatsi ka leng. Ho sa tsoetellehe hore na ba sebetsa ka thata ha kae ka ba batho ba bolumeli le ka litšebeletso tsa borapeli, ’mino oa lifela tsa bona o ne o sa felise lillo tsa bafumanehi le ba hateletsoeng. Amose o hlalositse batho ba nako ea hae e le ba “pheheletseng ho metsa mofutsana le ho timetsa bafumanehi lefatšeng” (Amose 8:4). O bone takatso ea bona ea ho batla ho qeta litšebeletso kapele ba tsebe ho ea bula mabenkele a bona le ho khutlela tšebetsong ea bona e hlokang botšepehiaw their desire to get done with their rituals so they could re, ea hore “Ke moo re tla reka bafumanehi ka chelete, le mafumanehi ka seeta” (Amose 8:6).

`Bala Esaia 1:10–17, Amose 5:21–24, le Mikea 6:6–8. Morena o ne a bolella batho baa ba borapeli eng ka mahlabelo a bona?`

Ka baporofeta ba hae, Molimo o sebelisa puo e matla h’a khalema bolumeli le khumamelo e sa hokahanang le ho hanana le ba hlorang le ba hateletsoeng ba re potileng. Ho Amose 5:21– 24, re bala ka Molimo ea reng o “hloile,” le ho “nyelisa,”‘me ha khahloe ke khumamelo ea bona. Liphutheho tsa bona li hlalosoa li le “mahlonoko,” le mahlabelo a bona le lipina tsa bona li nkoa li se na thuso. Ho Mikea 6, re bona letoto la likhothaletso tse ntseng li eketseha tsa hore na ba ka khumamela Molimo joang hantle. Moporofeta ka mokhoa o phoqang o fana ka khothaletso ea licheso tsa mahlebelo, joalo o eketsa mahlabelo ho isa ho “pheleu tse likete, ke mashome a likete a linōka tsa ole” (Mikea 6:7) pele a ea ho pheteletso e sa tsejoeng ea ho etsa khothaletso ea ho etsa mahlabelo ka matsibolo a bona ho batla sefahleho sa Molimo le tšoarelo. Qetellong, leha ho le joalo, seo Morena a neng a batla e le kannete ho bona e ne e le ho “etsa se lokileng, u rate bokhabane, le ho tsamaea ka boikokobetso le Molimo oa hao” (Mik. 6:8).

`Na u se kile oa iphumana o le molato oa ho khathatseha haholo ka mofuta oa bolumeli le litšebeletso ho feta ho thusa batho ba hlokang thuso ba u potileng? U ile oa ithuta eng ka maiphihlelo ao?`