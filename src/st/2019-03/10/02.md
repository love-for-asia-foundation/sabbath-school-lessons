---
title:  “Hobane Molimo O Ratile . . .”
date:  01/09/2019
---

John 3:16 e re, “Hobane Molimo o ratile lefatše ha kalo. . .”— ’me lentsoe la se-Gerike ke kosmos, le bolelang “lefatše joalo ka ha le hlotsoe, le ho hlopshoa.”—SDA Bibele Commentary, vol. 5, lq. 929. Temana ea bua ka pholoho bakeng sa batho, empa morero oa topollo o na le se amang tlholeho eohle.

`Bala Ba-Roma 8:20–23. See se re ruta eng ka bophara ba litaba tsa morero oa topollo?`

Ruri, boemong bo bong, pholoho e re ama ka bo mong likamanong tsa rōna le Morena. Empa ho fetisa mono. Ho beoa ea lokileng ka tumelo ha se taba fela ea hore libe tsa rōna li tšoareloe. Hantle-tle, e lokela e be hape ka hore na ke joang, ka Jesu le matla a Moea a Halalelang, Morena a thehang lelapa la Molimo, le ketekang tšoarelo le tiisetso ea pholoho ka hoo, hara tse ling, hoba lipaki lefatšeng ka mesebetsi ea bona e molemo.

`Bala John 3:16, 17. Ke joang temana ea 17 e ekeletsang kutloisisong e pharaletseng ea temana ea 16?`

Re ka amohela hore Molimo o rata batho ba bang ntle le rōna. O rata bao re ba ratang, ’me re nyakalla ke hona. Hape o rata bao re ba fihlelang, ’me ho ela ’nete ena hloko ha rōna ha ngata ke tšusumetso ho rōna ea ho ba sebeletsa. Empa hape o rata bao re sa ikutloeng hantle ka bona, kapa bao re ba tšabang. Molimo o rata batho bohle, hohle, le bao re ke keng ea ba rata ka tsela e itseng.

Tlholeho ke tsela e ’ngoe eo re bonang sena se hlakile. Bibele ka phehello e supa lefatše le re potileng e le bopaki ba molemo oa Molimo: “‘Hobane o chabisetsa ba babe le ba batle letsatsi la hae, ’me o nesetsa ba lokileng le ba khopo’“‘ (Matt. 5:45). Le bophelo ka bo bona ke mpho e tsoang ho Molimo, ho sa natsoe karabo ea motho ka mong le boitšoaro ba malebana le Molimo, motho ka mong ke moamoheli oa mpho eo.

`Re lokela ho fetola boitšoaro ba rōna joang malebana le ba bang le maemo a bona ha re ba nka e le libopuoa tse bopioeng le ho ratoa ke Molimo?`