---
title:  Ho Phela Evangeli
date:  31/08/2019
---

### Bakeng sa Thuto ea Beke ena Bala
Ba-Roma. 8:20–23; John 3:16, 17; Matt. 9:36; Eph. 2:8–10; 1 John 3:16, 17; Tšen.14:6, 7.

> <p>Temana ea Khopolo</p>
> “Hobane le bolokehile ke mohau, ka tumelo; ha ho tsoe ho lōna, ke mpho ea Molimo, hase ka mesebetsi, ho tle ho se ke ha e-ba motho ea ithorisang. Hobane re mosebetsi oa oona, re bopetsoe ho Jesu mesebetsi e molemo, eo Molimo o e lokisitseng pele, re tle re itsamaele ho eona”(Ba-Efese 2:8–10).

Hang ha re bua ka melao, litaelo kapa tse hlokoang ke Molimo ho rōna, re ba kotsing-kapa ho tobana le teko—ea ho nahana hore mohlomong ka tsela e itseng re ka fumana kapa ra etsa letho pholohong kapa ka tsela e ’ngoe ho fumana mohau ho Molimo. Empa Bibele e re bolella khafetsa hore re baetsalibe ba bolokehang ka mohau oa Molimo ka Jesu le sehlabelo sa lefu la hae bakeng sa rōna sefapanong. Ke eng se ka eketsoang ho see ha e ba se teng? Kapa, joalo ka ha Ellen G. White a ngotse: “Ha e ne e ba o ka bokella tsohle tse molemo le tse halalelang, le tse khahlehang, le tse ratehang ho batho, le ho li hlahisa kapele ho mangeloi a Molimo e ka li nka karolo pholohong ea moea oa motho kapa ho nkela sebaka, taba eo e ne e tla lahleloa matjoing le ho nkoa e le teko ea ho liea ’muso.”—Faith and Works, p. 24. Ka hona, le eona mesebetsi ea mohau le kutloelo bohloko malebana le bahloki ha li ea lokela ho nkoa e le ho behoa ea lokileng ka liketso tsa molao. Ho ena le hoo, ha re ntse re hola kutloisisong le ho ananeleng pholoho, khokahano lipakeng tsa lerato la Molimo le khathatseho ea hae bakeng sa bafutsana le ba hateletsoeng e tla fetisetsoa ho rōna, baamoheli ba lerato la hae. Re amohetse, joale re tla fana. Ha re bona ka moo Molimo a re ratileng kateng, hape re bona ka moo a ratang ba bang le ho memela ho ba rata le rōna.

_*Ithute thuto ea beke ena ho lokisetsa Sabatha sa la Loetse 7._