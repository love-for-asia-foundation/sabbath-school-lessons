---
title:  Botho ba Rōna bo Tšoanang
date:  04/09/2019
---

Ka bosebeletsi ba hae le thuto, Jesu o khothalelitse phetoho e akaretsang. Bohle ba mo batlang ka lipelo tsohle—e ka ba basali ba tumileng ka mekhoa e mebe, balekhetho, balepera, basamaria, baetapele ba makhotla a Roma, baetapele ba bolumeli, kapa bana—Ho ba amohetse ka mofuthu le ka tlhokomelo. Joalo ka ha kereke ea pele e ne e tla sibolla ka litsela tse hlollang, sena se ne se kenyeletsa neo ea pholoho. Ha balumeli ba pele hanyane ba hlokomela ho akaretsa ha Evangeli, ba ne ba eketse ka mesebetsi e molemo fela bakeng sa ba bang tumelong ea bona e le ntho e “ntle” ho ka etsoa. E ne e le khubu kutloisisong ea bona ea Evangeli, joalo ka ha ba bile le maiphihlelo a eona bophelong, bosebeletsing, le lefung le Jesu. Ha ba ntse ba loantšana le litaba le lipotso tse neng li hlaha, qalong ka bo mong bakeng sa baetapele ba kang Paulose le Petrose (sheba, ka mohlala, Lik. 10:9–20), ha morao e se e le kereke ka kakaretso lekhotleng la Jerusalema (sheba Lik. 15), ba qalella ho ela hloko phetoho e kholo eo litaba tse molemo tsena li neng li e tlisa kutloisisong ea bona ea lerato la Molimo le ho akaretsa le ka moo e lokelang ho pheloa kateng maphelong a ba ipolelang e le balateli ba hae.

**Temana ka ’ngoe ka e latelang e re ruta eng ka botho ba rōna bo tšoanang? Ke joang khopolo ka ’ngoe e susumetsang boitšoaro malebana le ba bang?**

`Mal. 2:10`

`Lik. 17:26`

`Ba-Roma.:23`

`Ba-Gal. 3:28`

Ba-Galata 3:28 ke mokhoa thuto oa kakaretso oa ho pheleha ha pale eo Jesu a ileng a pheta ka Mosamaria ea Molemo. Ho e na le ho pheha khang ea hore na ke bomang bao re tlamehang ho ba sebeletsa, tsamaea ’me o sebeletse, ’me mohlomong le ho ikemisetsa ho sebeletsoa ke bao re ke keng ea labella hore ba re seneletse. Taba e tšoanang ea lelapa la botho lefatše ka bophara e eloa hloko e le boemo bo holimo lelapeng le tloaelehileng la bao batlamiloeng ’moho ke Evangeli, ka lerato le bolokang la Molimo le re biletsang bonngoeng le eena: “Hobane rōna bohle re kolobelitsoe Moeeng o le mong, hore re be ’mele o le mong, leha e le Bajude, leha e le ba-Gerike, leha ele ba ruiloeng leha e le ba sa ruoang” (1 Ba-Kor.. 12:13).