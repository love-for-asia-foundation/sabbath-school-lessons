---
title:  Evangeli ea Kamehla le Mehla
date:  05/09/2019
---

Memo e fetolang le boipiletso ba Evangeli ho “lichaba tsohle, le mefuta eohle, le lipuo tsohle, le merabe eohle” (Tšen.14:6) e tsoetse pele nalaleng eohle ea Bokreste. Leha ho le joalo, Tšenolo e hlalosa phatlalatso e nchafetseng ea molaetsa ona—litaba tse molemo ka Jesu le tsohle tse amanang—qetellong ea nako.

`Bala Tšenolo 14:6, 7. Ke joang kutloisiso ea Evangeli-eo ka tloaelo ea akaretsoang ke John 3:16—e kenyeletseng le molaetseng o khethehileng oa lengeloi temaneng ea 7?`

Tšenolo 14:7 tlisa hammoho lintlha tse tharo tseo re seng re li qolotse boithutong bona ba khathatseho ea Molimo ka bokhopo, le bofutsana, le khatello ka hohle paleng ea Bibele: Kahlolo. Boipiletso ba kahlolo—hore toka e etsoe—e bile pitso e phetoang ea ba hateletsoeng nalaneng eohle. Ka lehlohonolo, Bibele e bontša Molimo e le ea utloang lillo tsa ba leng mahlomoleng. Joalo kaha hangata ho bontšoa Lipesalemeng, ka mohlala, ba sa tšoaroang hantle ba nka kahlolo e le litaba tse molemo.

Khumamelo. Lingoloa tsa baporofeta ba ba-Heberu hangata li hokahanya taba ea khumamelo le liketso tse molemo, haholo-holo ha ho bapisoa khumamelo ea ba ipolelang e le batho ba Molimo le bobe boo ba bo entseng le ho ntšetsa pele. Ho Esaia 58, ka mohlala, Molimo o boletse ka ho hlaka hore khumamelo eo ae hlokang e ne e le Liketso tsa mohau le ho hlokomela bahloki le mafutsana (sheba Esa. 58:6, 7).

Tlholeho. Joalo ka ha re bone, e ’ngoe ea lintlha tsa motheo tsa potso ea Molimo bakeng sa toka ke ho tšoana ha lelapa la botho, hore bohle re entsoe ka setšoantšo sa hae le ho ratoa ke eena, hore bohle re na le bohle boleng ka pela sefahleho sa hae le hore ha ho ea loketsoeng ke ho tlatlapuoa kapa ho hatelloa molemong oa e mong le bokhonatheng ba hae. Ho banahala ho hlakile hore phatlalatso ena ea nako ea ho qetela ea Evangeli ke e pharalatseng le e fihlelang hohle ho amohela pholoho, le topollo, le nchafatso eo Molimo a e batlang bakeng sa moloko o oeleng. Ke ka hoo, le hara litaba tse malebana le khumamelo ea ’nete le ea bohata, le lihloriso (sheba Tšen.14:8–12), Molimo o tla ba le sechaba se tla emela se nepahetseng, litaelo tsa Molimo le tumelo ea Jesu, le hara bokhopo bo tlotseng.

`Ke joang re ka fumanang litsela tsa ho sebeletsa ba hlokang ha ka nako e tšoanang re ntse re arolelang le bona tšepo le litlhokomeliso tse fumanoang melaetseng ea mangeloi a mararo?`