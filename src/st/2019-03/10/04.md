---
title:  Mohau le Mesebetsi e Molemo
date:  03/09/2019
---

`Akaretsa Ba-Efese 2:8–10 ka matsoe a hao. Litemana tsee li re bolella eng ka likamano lipakeng tsa mohau le mesebesi e molemo?`

Bibele e re bolella hore hara lintho tse ling, re bopetsoe ho khumamela Molimo le ho sebeletsa ba bang. Ke ka mohopolo fela re ka lekang ho utloisisa liketso tsena hore li tla ba joang tikolohong e se nang sebe. Ha joale, ka lebaka la sebe, re tseba feela lefatše le oeleng le ho bola. Ka lehlohonolo rōna, mohau oa Molimo o bonahalitsoeng le ho senoloa sehlabelong sa Jesu bakeng sa libe tsa lefatše, o bula tsela ea tšoarelo le pholo. Ka hona, le hara ho oela hona ho teng maphelong a rōna e ba tšebetso ea Molimo ka botlalo, ’me Molimo o re sebelisa ho sebetsa ’moho le eena ho batla ho folisa le ho khutlisa tšenyo le kotsi maphelong a ba bang (sheba Ba-Efe. 2:10). “Ba amohelang ba lokela ho fetisetsa ho ba bang. Ho tsoa likarolong tsohle ho hlaha limemo tsa ho kopa thuso. Molimo o biletsa batho ho sebeletsa ka thabo batho ba bang.”—Ellen G. White, The Ministry of Healing, p. 103.

Hape, ha re etse mesebetsi e molemo—ho hlokomela bafutsana, ho phahamisa ba hateletsoeng, ho fepa ba lapileng—e le ho fummana pholoho kapa ho ema le Molimo. Ho Kreste, ka tumelo, re na le ho ema hohle le Molimo hoo re ka ho hlokang. Empa, re itemoha re baetsalibe le mahlatsipa a sebe, ao, leha ho le joalo, a ratiloeng le ho lopolloa ke Molimo. Ha re ntse re loantšana le liteko tsa boikhabo le bokhonatha, mohau o iketsang sehlabelo le boikokobetso tsa Molimo li fana ka mofuta o mocha oa bophelo le lerato le ka fetolang maphelo a rōna.

Ha re sheba sefapanong, re bona sehlabelo se seholo le se phethahetseng seo re se etselitsoeng le ho hlokomela hore re ke ke ra eketsa letho ho seo re fuoang ho Kreste. Empa sena ha se bolele hore ha rea lokela ho etsa se seng ho arabela seo re seng re se filoe ka Kreste. Empa, re lokela ho arabela, ’me ke ka tsela efe e molemo eo re ka arabelang lerato la Molimo leo re le bontšitsoeng ho feta ho bontša lerato ho ba bang?

`Bala 1 John 3:16, 17. Ke joang litemana tsee li nkang ka matla seo karabelo ea rōna sefapanong e lokelang ho ba eona?`