---
title:  Lefatše le Phethahetseng
date:  01/07/2019
---

Ho bonolo ho hloloheloa lehae la Edene. Ho na le se seng tlhalosong e khutšoanyane ea serapa seo Molimo a se entseng e le lehae la Adama le Eva se qholotsang lenyora leo lipelong tsa rōna. Re ka ’na ra se ke ra utloisisa hore na lefatše le joalo le ka sebetsa joang, empa re utloa re batla ho ba le maiphihlelo ao. Ho bonahala taba ea khotsofalo le ho phetheha hape e ne e le se seng seo Molimo a ileng a se utloa: “Molimo oa bona tsohle tseo o li entseng hoba li molemo haholo” (Gen. 1:31). Molimo o ile a etsa ntho e ’ngoe e neng e le ntle le ho sebetsa. Le ne le hloliloe ka mokhoa o hlollang, ka sebopeho le ka ho sebetseha. Le ne le tletse ka bophelo le ’mebala, empa hape le tletse ka sohle se hlokehang bakeng sa bophelo le ntlafalo. Ha ho makatse ho bona hore Molimo o ne a khafutsa hangata le ho boha hore lefatše leo a le etsang le molemo.

`Bala Genese 1. U nahana ho boleloa eng ka polelo ee e phetoang hangata “Molimo oa bona hoba ho molemo”? Sheba Gen. 1:4, 10, 12, 18, 25, le 31.`

Leha kaofela ha eona e ngotse ka mora ho oela ha motho, Bibele e tletse ka ho ketekoa ha lona lefatše lena, joalo ka ho Jobo 38 le 41 le Ps. 148. ’Me re lokela ho hopola hore tsena ha li ea ngoloa fela e le ho re hopotsa morao hore na lefatše le ne le le joang ha le sa tsoa hloloa pele ho sebe; lingotsoe ka polelo tsa bojoale, ho keteka molemo o ntseng o bonahala lefatšeng la rōna. Jesu, le eena, o nkile mehlala ea molemo oa Molimo le tsotello ho tsoa linthong tsa tlholeho (sheba, ka mohlala, Matt. 6:26, 28–30), ha a bua ka ho itšetleha ha rōna ho Molimo le ho ananela limpho tse bobebe tse re potileng. Ha re ka bula mahlo a rōna le ho sheba limaka tsa tlholohelo, re ka bona hore e hlile re ba amoheli ba limpho tse hlollang tsa ‘mōpi. Karabo ea rōna, le hara liteko, e lokela hoba ea teboho, le poko, le boinehelo ba boikokobetso ho monehi oa lineo. Re le Baleti ba bolokang letsatsi la bosupa—bao bobeli re ketekang tlholohelo le ho kenella ho tla lekhetlo la bobeli ha ’muso oa Molimo—re lokela ho hlokomela hore li ntle, thabo, le molemo tseo re li bonang lefatšeng ke ho latsoa hanyane fela seo lefatše la rōna le tlang ho ba sona hang hape.

`Maiphihlelong a hao a lefatše lena, ke eng eo u e ananenang haholo ka tlholeho? Bophelong ba hao ba letsatsi ka leng, ke joang u ka khonang ho tseba Morena ha holoanyane ka limaka tsa lefatše ka bo lona?`