---
title:  Ho Ithuta Haholoanyane
date:  05/07/2019
---

Bala Ellen G. White, “The Creation,” pp. 44–51, ho Patriarchs and Prophets. “‘Molimo o lerato.’ . . . semelo sa hae, molao oa hae, ke lerato. E sa le ho le joalo; ho tla ’ne ho be joalo. ‘Ea phahameng ea halalelang, ea hlolang ka ho sa feleng,’ eo ‘litsela tsa hae li hlolang ka ho sa feleng’ ea sa fetoheng. Eo ho eena ‘ho seng tika-tiko leha e le seriti sa ho fetoha.’ . . . “Tšenolo e ’ngoe le e ’mgoe ea matla a tlholo ke ponahatso ea lerato le se nang tekanyo. Matla ohle a Molimo a kenyeletsa ho phethahala ha litlholohonolofatso libopuoeng tsohle tse hloliloeng.”—Ellen G. White, Patriarchs and Prophets, page 33.

“Ha batho ba ne ba ka etsa boikarabello ba bona e le liqhoku tse tšepahalang tsa thepa ea Morena oa bona, ho ne ho ke ke ha ba le ba llelang bohobe, ba utloang bohloko ke ho hloka chelete, ba hlobotseng le ho hloka. Ke ho se tšepahale batho ho tlisang boemo ba bohloki boo botho bo leng ka hara bona. Molimo o entse batho liqhoku tsa hae, ’me ha a lokela ho qosoa ka bohloko, masisa pelo, bofela le bohloki ba botho. Morena o fane ka se lekaneng bakeng sa bohle.”—Ellen G. White, Welfare Ministry, p. 16.

**Lipotso tsa Puisano**

`1.	Sheba ka hloko polelo ea ho qetela ea Ellen White polelong e ka holimo. Hantle o re’ng? Ke mang hantle eo a reng o jara bokarabello ba bofuma bo bokaale boo re bo bonang? See se likela ho re bolella eng ka bohlokoa ba botšepehi ba boqhoku?`

`2.	Ka mora likete tsa lilemo tsa ho senyeha ho bakiloeng ke sebe, ho khonahala ha kae ho rōna ho bona molemo oa tlholeho? Re le batho ba lumelang ho ‘mōpi, Molimo, re ka etsang ho thusa ba bang hore ba bone molemo oa tlholeho ea hae?`

`3.	U utloisisa eng ka lentsoe lee Boqhoku? Na ho na le se seng bekeng ee se ekelitseng monahano oa hao ka se boleloang ka ho ba qhoku, haholo ha re bitsitsoe ke Molimo?`

`4.	Ho ne ho ka fetola joang tsela eo re amanang ka eona le ba bang ha e ne e ba re ka bona pontšo ho motho e mong le e mong eo re kopanang le eena e re hopotsang hore motho eo o entsoe ka setšoantso sa oona ’me e bile oa mo rata”?`

**Kakaretso**: Molimo o bopile lefatše le phethahetseng, ’me a khetha batho, ba entsoeng ka setšoantšo sa hae, ho le “lema le ho le hlokomela” bakeng sa tlholeho ea hae. Leha sene se sentse likamano tseo Molimo a neng a li rerile e sa le pele bakeng sa rōna, re ntse re na le karolo eo re ka e bapalang re le liqhoku tsa melemo ea tlholeho le bahlokemeli ba batho ba bang. Ho phethahatseng boikarabello bona ke tsela e ’ngoe ea ho tlotlisa Molimo e le ‘mōpi oa rōna.