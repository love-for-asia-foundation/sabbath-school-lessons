---
title:  Molimo oa Hlôla . . .
date:  29/06/2019
---

### Bakeng sa Thuto ea Beke ena Bala
Genese 1–3, Lik. 17:28, Ps. 148, Ps. 24:1, Gen. 4:1–9, Matt. 22:37–39, Tšen.14:7.

> <p>Temana ea Khopolo</p>
> “Ea tubang mofutsana o nyelisa ‘mōpi oa hae; empa ea molemo ho molemo ho mofumanehi oa mo rorisa” (Liprovebia 14:31).

Na u se kile oa sebeletsa ho hlahisa ntho e ’ngoe—mohlomong ntho e takiloeng kapa mosebetsi oa matsoho, lijo, kapa mosebetsi o mong fela oa thlahiso—e be motho eena o hlaha koana a fihle a senye kapa motho eo mo etselitseng a o hane? Haeba ho joalo, u na la karoloana fela ea hore na Molimo o ile aikutloa joang ha etsa lefatše le ho bathoa bophelo, e be o bona seo a se entseng se senngoa ke sebe. Bibele e re bolella hore lefatše le hlotsoe ka hloko ’me ho bile “molemo haholo.” Seo Molimo a ileng a ikutloa a le sona se hlakile tlalehong ea tlholeho ho Genese 1 le 2. Ke ka maikutlo ana re lokelang ho bala pale ea ho Oela ho Genese 3 le ho robeha pelo ha Molimo ha toba batho bao ba bopileng.

Se makatsang, lefatše la rōna le tsoela pele ho ntho eo Molimo a e ratang, leha lilemo tse baloang ka likete tsa sebe, pefo, ho hloka toka, le bokoenehi bo totobetseng. ’Me se hlollang ka ho fetisisa, ha Molimo a etsa morero oa topollo ho lopolla le ho bopa bocha lefatše, O re file, joalo ka balumeli, karolo eo re lokelang ho e bapala ho phethahatseng morero oa hae o moholo. E, re ba-amoheli ba mohau o hae; empa, ho tsoa mohaung oo re o amohetseng, re filoe mosebetsi oo re lokelang ho o etsa re le basebetsi ’moho le Morena. A boikarabello bo mahlonoko ruri!

_*Ithute thuto ea beke ena ho lokisetsa Sabatha sa la 6 Phupu._