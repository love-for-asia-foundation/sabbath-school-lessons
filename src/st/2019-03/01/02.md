---
title:  "Molimo: Ho nyarela tlholeho"
date:  30/06/2019
---

Lefatše lena le bophelo bohle bo ho eona, bophelo ba rōna le seo re se etsang ka bona, bophelo ba bohle ba re potileng le ka moo re phelisanang le ba bang, bophelo ka bo bona le ka moo bo pheloang hantle kateng—tsena tsohle li qala ka Molimo, “‘Hobane ke ka eena re utloang, re sisinyehang, re leng teng’“‘ Lik. 17:28). Ke hona mona moo pale ea Bibele e qalang teng: “Tšimolohong, Molimo o no o hlole maholimo le lefatše” (Gen. 1:1). ’Me taba ea hore o ile a bua lintho tsa etsahala e supa matla le mokhoa oo re ke keng ra o lekanya. Leha ho joalo, Molimo o ne a sa emella thoko ha a hlola; O ne a le keneletse, haholo ha ho tluoa popong ea motho oa pele (sheba Gen. 2:7).

`Bala pale ea popo ea motho oa pele ho Genese 1:26–31. Ke lintho life tsa bohlokoa tseo tlaleho ee e re bolellang tsona ka Molimo? Ke lintho life tsa bohlokoa tseo e re bolellang tsona ka batho?`

Ho boletsoe ka makhetlo hore re ka ithuta tse ngata ka Molimo ka ho nka nako tlholehong, ho tsooa ho boheng fela tlholeho ea hae, le ho bona ho eona hanyane semelo sa ‘mōpi ka bo eena. Empa hape re ka bona hanyane ka moo Molimo a hlotseng lefatše ka ho hlahloba kutloisiso ea rōna ka Molimo. Ka mohlala, haeba Molimo ke Molimo oa tlhophiseho, re lokela ho lebella ho fumana tlhophiseho tlholehong ea hae. Kapa haeba re lumela hore Molimo ke Molimo o etsang tse hlollang, ha rea lokela ho makala ho fumana tse hlollang mehlaleng ea botsibi ba hae lefatšeng leo a le entseng.

Ka tsela e tšoanang, re lumela hore Molimo ke Molimo oa likamano, ’me re fumana likamano e le ntlha ea motheo eo Molimo a tlisitseng lefatše ’moho. O hlotse motheo ka mong oa lefatše ho amana le tlholeho eohle. O hlotse liphoofolo ka kamano e lumellanang. O bopile batho ka likamano le Eena, le ba bang, le tlholeho ka kakaretso. Leha kutloisiso ea rōna ka Molimo e na le likhaello ka litsela tse ngata, seo re ka se bonang ka semelo sa hae se lokela ho re qholotsa hore re nahane hore na lefatše le lokela ho ba joang.

`Kutloisisong ea hao ho thusa ha kae ka lefatše, ho le bona e le sesupo sa semelo sa Molimo, leha tšenyo ea sebe e phahame ha kale?`