---
title:  Tšepo ea Tsoho
date:  10/09/2019
---

Tšepo ea Bakreste ho khutleng la bobeli ha Jesu ha se taba ea ho shebela pele bokamosong bo khanyang. Bakeng sa Bakreste ba pele, ho tsoha ha Jesu ka nama ho fane ka tšepiso ea ho khutla e le taba e tiileng. Haeba ka a ka tsoha bafung—e leng seo e leng lipaki tsa sona ka bo bona—ruri o tla khutla hape ho phethela porojeke ea ho tlosa sebe le litholoana tsa sona le ho nchafatsa lefatše (sheba 1 Ba-Kor.. 15:22, 23). Ho moapostola Paulose, tsoho e ne e le taba ea mantlha ea boleti ba tšepo. O ne a ikemiselitse ho lahla tsohle tseo a li rutileng ka lebaka la mohlolo ona paleng ea Jesu: “‘Me ekare ha Kreste a sa ka a tsoha, tumelo ea lōna ke lefeela” (1 Ba-Kor.. 15:17). Nahana ka mantsoe a hae mona le ka bohlokoa ba tsoho ea Krese ho tsohle tseo re li tšepileng.

`Bala 1 Ba-Korinthe 15:12–19. Ke joang u ka hlalosetsang motho eo e seng molumeli ea nang le thahasello hore na ke bohaneng ’nete ea tsoho e bohlokoa ha kalo tšepong ea Mokreste?`

Ho ba paki ea Jesu ea tsohileng ho ile ha fetola maphelo a barutuoa ba pele. Joalo kaha re bone, Jesu pejana o ne a ba rometse ho phatlalatsa le ho kenya tšebetsong ’muso oa Molimo (sheba Matt. 10:5–8), empa lefu la Jesu le ile la nonyetsa sebete sa bona le ho pshatla tšepo ea bona. Thomo ea bona ea morao (sheba Matt. 28:18–20), e fanoeng ke Jesu ea tsohileng le matlafatso ke Moea o Halalelang (sheba Lik. 2:1–4), li ile tsa ba beha tseleng ea ho fetola lefatše le ho phela ’muso oo Jesu ao thehileng.

Ho lokolloa matleng le tšabong ea lefu, balumeli ba pele ba ile ba phela le ho arolelana ka sebete ka lebitso la Jesu (sheba, ka mohlala, 1 Ba-Kor.. 15:30, 31). Bobe bo tlisang lefu ke bobe bo tšoanang le bo tlisang mahlomola, ho hloka toka, bofutsana, le khatello, ka mefuta ea tsona. Empa, ka ha Jesu le tlholo ea hae holima lefu, tsohle tsena ka letsatsi le leng li tla fela. “Sera se tlang ho felisoa morao-rao ke lefu” (1 Ba-Kor.. 15:26).

`Qetellong, ho sa natsoe hore na ke mang eo re thusang ha joale, bohle ba tla shoa leha ho le joalo. ’Nete e lometsang ee e re ruta eng ka bohlokoa ba ho lumella ba bang ho tseba ka tšepo eo ba ka e fumanang lefung le tsohong ea Jesu?`