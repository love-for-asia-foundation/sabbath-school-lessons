---
title:  Ho Ithuta Haholoanyane
date:  13/09/2019
---

Bala Ellen G. White, “Called to Reach a Higher Standard,” pp. 309–322, in The Lik. of the Apostles; “Desolation of the Earth,” pp. 653–661, in The Great Controversy. “Ha lentsoe la Molimo le fetola bokhoni ba batho ba hae, ho ba tsosoloso e tšosang ho bao ba lahlileng tsohle ho Khohlanong ena e Kholo ea bophelo. Leha nako ea mohau e ntse e tsoela pele ba ne ba foufalitsoe ke lithetso tsa Satane, ’me ba beha mabaka a tsela ea bona ea bona. Barui ba ikhohomosa ka boholo ba bona holima ba se nang hona; empa ba fumana maruo a bona ka ho tlola melao ea Molimo. Ha ba ka ba fepa ba lapileng, le ho apesa ba hlobotseng, ho etsa ka toka, le rata mohau. Ba rekisitse ka meea ea bona bakeng sa maruo a lefatše le menate, ’me ha ba ka ba batla ho ruela ho Molimo. Litholoana ke hore, maphelo a bona ke tahlehelo; menate ea bona joale e fetoloa lefela, matlotlo a bona bobobu.”—Ellen G. White, The Great Controversy, p. 654. “Toantšano e kholo e felile. Sebe le baetsalibe ha ba sa le eo. Tlholeho eohle e hloekile. Ho utloa ho otla ha kutloano le thabo hohle tlholehong. Ho tsoa ho eena ea hlotseng tsohle, ho tsoa bophelo le khanya le thabo, hohle sebakeng se se nang tekanyo. Ho tloho ho ntho e nyenyane ka ho fetisisa ho isa lefatšeng le leholo, lintho tsohle, tse phelang le tse sa pheleng, botleng ba tsona bo sa siroang ke letho le nyakallong e phethahetseng, li phatlalatsa hore Molimo o lerato.”—Ellen G. White, The Great Controversy, p. 678.

**Lipotso tsa Puisano**

`1.	Hlalosa hore na ke joang seo u ithutileng sona bekeng ena se bontšang bophelo boo, mona hona joale, bo leng bohlokoa. Bapisa sena le tumelo eo ba bang ba nang le eona ea hore ha re hloke ho khathatseha ka bophelo bona le ka lefatše hobane Molimo o tla le felisa lohle le ho qala bocha. Ke joang ka hloko re ka bang hlokolosi, hape ho se sebelise ’nete ee ea tšepiso ee e bophelo bo bocha ho se tsotelle ba bang ba hlokang (hoba ha e le hantle qetellong Molimo o ntse a tlo a likisa lintho)? Ho fetisa moo, ke joang re ka etsang bonnete ba hore ha re be ba bang ba sebelisang ’nete ee ho tlatlapa ba bang?`

`2.	Kutloisiso ea kereke ea Seventh-day Adventist ea boporofeta ba Bibele e lebeletse bokhopo, mahloko le mahlomola ho ka eketseha ha re ntse re atamela ho khutleng ha Jesu. Ha lintho tse joalo li etsahala hangata re ea ho Mattheu 24. Ke joang re ka shebang likotsi tsee ka leseli la Mattheu 25?`

**Kakaretso**:

Molimo oa rōna a ke ke a lumella bokhopo ho tsoela pele ka ho sa feleng. Tšepo e kholo ea Bibele ke ho khutla ha Jesu ho felisa bokhopo, ho folisa ho hloka toka le ho bopa lefatše le lecha joalo ka ha le ne le reretsoe. E thehiloe holima tsoho ea Jesu, tšepo ena e fetola kajeno le ho re fa khothalo bosebeletsing ba rōna ho Molimo le ba bang ha re ntse re emetse ho khutla ha hae.