---
title:  Mofuta o itseng oa Tšepo
date:  09/09/2019
---

Bolumeli hangata bo songoa ka hore bo na le tloaelo ea ho tlosa balumeli bophelong bona le ba joale ho ba isa ho bo bong bo molemo ba ka mora lefu. Nyatso ena ke hore ho tsepama boemong bo bong ba bophelo empa e le mokhoa fela oa ho qoba mathata a bophelo bona le ho tima molumeli monyetla oa ho fumana molemo lefatše le sechabeng. Ka linako tse ling, bolumeli ka bo bona butse monyetla oa nyatso, ka linako tse ling bo jala, le ho ruta, le etsa mefuta ena ea boitšoaro. ’Me hape, re na le mehlala e mebe haholo ea bao ba leng matleng ho bolella mafutsana le ba hateletsoeng hore ba amohele boemo ba bona bo seng monate ba joale hobane, ha Jesu a tla, tsohle li tla lokisoa.

E, lefatše la rōna le oale, le pshatlehile, le hoba sebaka sa tlokotsi—’me ha ho letho le fosahetseng kapa le sa lulang hantle ho ka labalabela nako eo Molimo a tla lokisa lefatše; ha a tla be a felisa ho hloka toka, le bohloko, le mahlomola; le ho tlosa ho tlosa ho hloka taolo ha joale le ho nkeloa sebaka ke ’muso oa khanya le toka oa Molimo. Hantle, kantle ho tšepo eo, kantle ho tšepiso eo, ruri ha re na tšepo. Thutong ea hae ea bofelo ba lefatše (sheba Mattheu 24 le 25), Jesu o qetile karolo ea pele ea puo ea hae a hlalosa tlhokhalo ea ho pholosoa, le ho isa ntlheng ea hore “‘Le hojane matsatsi ao a se ke a khutsufatsoa palo, ho no ho ke ke ha pholoha motho’“‘ (Matt. 24:22). Empa sena ke selelekela sa tlhaloso ea hae ea bohlokoa ba litšepiso tsena tsa Molimo. Ho shebana fela le ntlha ea “tlhoibilo” e le tšepo ea Bakreste ea bokamoso ke ho lahleheloa ke botebo ba lintlha tseo Jesu a neng a bua ka tsona.

`Bala Mattheu 24 le 25. Ke lintlha life tse bohlokoa ka ho fetisisa ho tsoa ho balang ha hao ha thuto ee ea Jesu? Ke joang u ka akaretsang litaelo tsa Jesu ka moo re lokelang ho phela kateng ha re ntse re emetse ho khutla ha hae?`

Seo re se lumelang ka bokamoso se na le seabo sa bohlokoa mokhoeng oo re phelang ka ona ha joale. Ho itšetleha hantle litšepisong ea Molimo ka bokamoso ba hae bakeng sa lefatše la rōna ho lokela e be sesosa sa ho itahlela ka setotsoana, tlhase ea bophelo bo tletseng le bo tebileng le bo etsang phapano ho ba bang.

`Ke joang tšepo le tšepiso ea ho khutla ha hae e lokelang ho susumetsa kamoo re phelang ha joale, haholo boemong ba ho thusa ba hlokang?`