---
title:  Haho sa le Meokho kap Bohloko
date:  12/09/2019
---

`Bala Tšenolo 21:1–5, 22:1–5 ’me u nke nako ho nahana hore bophelo bo ne bo tla ba joang joalo ha ka bohlalositsoe mona. Hobaneng ho le thata ho nahana bophelo bo se nang sebe, lefu, bohloko, le meokho?`

Tlhaloso ea Bibele ea bophelo ba rōna ka mora sebe e ntle bo se nang potso le ho khanya ’me hanyane e bontša se re emetseng. Le litemaneng tsena, litlhaloso haholo li bua ka tse tlang ho ba moo hofeta ka tse sa tlo ba moo. Ha lefatše e le sohle seo re se tsebang, ho ka ba thata ho nahana bophelo bo se nang bohloko, le mahlomola, le lefu, le tšabo, le ho hloka toka, le bofutsana.

E seng fela hore tsena ha li sa le eo, empa tlhaloso ena e kenyeletsa se amang: “O tla hlakola meokho eohle mahlong a bona” (Tšen.21:4). Boemong ba ba pholositsoeng, kutloelo bohloko ea Molimo ho ba utloileng bohloko nalaneng eohle ea botho e fihlela sehlohlolo ka polelo ena e le ’ngoe. Ha se fela hore o tlisa pheletsong mahloko a bona, empa ka bo-eena o hlalokola meokho ea bona.

Re otliloe le ho qhalanngoa ke bophelo ba sebe le lefatše le hlokang toka le la tlokotsi, re ka bona bukeng ea Tšenolo matšoao a tšebetso ea pholiso bakeng sa rōna bohle bao e bileng mahlatsipa a sebe ka litsela tse fapaneng. Ho hlaloseng sefate sa bophelo, Johanne o hlalosa hore “mahlaku a sefate seo ke a ho folisa Balichaba” (Tšen.22:2). Hape, Molimo o bontša kutloisiso ea hae, le kutloelo-bohloko, ka se boleloang ho motho, ho utloa, ho ba le maiphihlelo, ho ba paki, le ho nka karolo bokhopong ba lefatše lena. Morero oa hae oa ho bopa bocha lefatše la rōna ho kenyeletsa nchafatso le pholo ho e mong le e mong oa rōna. Ho fihlela nakong eo, re hloka ho ba sohle seo re ka se khonang ho Kreste, ho etsa karolo ea rōna, leha likarolo tsa li fokola le ho ba banyenyane, ho sebeletsa ba re potileng ba hlokang seo re hlokang ho fana ka sona. Ho sa tsotellehe hore na ke eng—mantsoe a mosa, lijo tse futhumetseng, thuso ea booki, tšebetso ea meno, liaparo, tlhobollo—sohle seo re ka se etsang re lokela ho se etsa ka mosa, boikitlaetso, le ka boitatolo, le ka ho iketsa sehlabelo sa lerato leo Jesu a le bontšitseng ha a ne a le mona.

Kannete, lefatše le ntse le tlo tsoela pele ho mpefala le ho feta, ho sa natsoe boikhathatso ba rōna. Jesu o ne a tseba hore; leha ’nete ena e sa ka ea mo thiba ho sebeletsa ba bang, ’me ha ea lokela ho re thiba le rōna.