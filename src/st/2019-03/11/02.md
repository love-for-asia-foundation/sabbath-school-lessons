---
title:  “Morena ea halalelang, oa ‘nete, u tla lieha ho le hokae?”
date:  08/09/2019
---

Nalaneng eohle ea Bibele, hona le memo e phetoang hangata ho tsoa sechabeng sa Molimo—haholo-holo bao ba fetang tlasa bokhoba, khoholeho, khatello, bofutsana, kapa ho hloka toka ho hong kapa tlokotsi—hore Molimo a kene lipakeng. Makhoba Egepeta, ba-Iseraele Babylona, ’me ba bangata ba bang ba ile ba lla ho Molimo hore a bone le ho utloa mahlomola a bona le lokisa liphoso tsa bona. ’Me Bibele e fana mehlala e hlaheletseng ea liketso tsa Molimo ho pholosa le ho khutlisetsa sechaba sa hae, ka linako tse ling a ba iphetetse bahatelling le lireng tsa bona. Empa topollo tsena e ne e le tsa nako e khutšoanyane, ’me baporofeta ba ’maloa ba tsoetse pele ho supa pele bokena-lipakenng ba mapomelo, ha Molimo a tla be a tlisa pheletsong bokhopo bohle le ho phamisa ba khelloang fatše. Ka nako e tšoanang, baporofeta ba tsoetse pele ka sello sa bona, “How long, O LORD?” Ka mohlala, lengeloi la Morena la kopa ka khoholeho ea ba-Iseraele, “Jehova oa makhotla, u tla lesela ho le hokae ho hauhela”? (Zek. 1:12).

Lipesaleme li tletse lillo ka katleho ea joale le melemo ea matlotlo ea ba bakhopo ha ba lokileng ba ntse ba hlekefetsoa, le ho tlatlapuoa, le bafutsana. Mopesaleme khafetsa o ipiletsa ho Molimo ho kena lipakeng, ka ho tšepa hore lefatše la joale haho tsela eo Molimo a le bopetseng ho ba eona, kapa seo a lakalitseng hore le be sona, le ho nka lillo tsa baporofeta le ba hateletsoeng. “Morena ea halalelang, oa ‘nete, u tla lieha ho le hokae?” (sheba, ka mohlala, Ps. 94:3–7). Ka tsela e itseng, ho hloka toka ho thata hore ho ka mamella mahareng a bao ba lumelang ho Molimo o lakatsang toka bakeng sa batho bohle. Batho ba Molimo kamehla ba tla ba le ho hloka mamello ka bokhopo bo lefatše—le ho bonahala ha Molimo eo e kang ha a nke khato ke baka le leng la ho hloka mamello. Ka hona, lipotso tseo ka nako e ’ngoe li leng bohale tsa baporofeta: “Jehova, ke tla hooeletsa ho le ho kae, u sa nkutloe? Ke tla bitsa ho uena ho le hokae ka baka la ho tsoheloa matla, u sa mpholose?” (Hab. 1:2). Sello se tšoanang se fumanoa le Testamenteng e Ncha, moo le tlholeho ka bo eona e bontšoang e bobola hore Molimo a pholose le ho bopa bocha (sheba Ba-Roma. 8:19–22). Ho Tšenolo 6:10, sello sena—“Morena ea halalelang, oa ‘nete, u tla lieha ho le hokae?”— se etsoa lebitsong la bao ba bolaetsoeng tumelo ea bona ho Molimo. Empa ke sello se tšoanang, ho biletsa Molimo ho kena lipakeng lebitsong la batho ba hae ba hateletsoeng le ba hlorisoang.

`Bala Luka 18:1–8. Jesu o reng ka karabelo ea Molimo lillong tse phetoang le merapelo ea batho ba hae hore a nke khato lebitsong la bona? Ke joang e hokahanang le tlhokahalo ea tumelo?`