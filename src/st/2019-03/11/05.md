---
title:  Tšepo ea Kahlolo
date:  11/09/2019
---

`Bala Moeklesia 8:14. Ke ka litsela life u bonang boholo le matla a se ngotsoeng mo?`

Leha mahloko, le khatello, le tsietsi li le boima ho ka mamelleha ka bo tsona, kotsi kapa tlhapa e ntse e le boima le eona ha e ba e bonahala e se na moelelo le ho eloeng hloko. Ho hloka moelelo ha masoabi ho boima ho feta moroalo o qalang. Lefatše le hlokang tlaleho kapa toka ea ho qetela ke bokhopo ka ho phethahala. Ha se fela ba sa lumeleng ho Molimo lekholong la bo mashome a mabeli la lilemo ba ileng ba lla ba neng ba lumela e le “bofela ” ba boemo ba botho. Ho se tšepo ea toka, ho se tšepo ea kahlolo, ho se tšepo ea hore li tla lokisoa, la rōna e ne e tla lefatše la lefela. Empa sello sa Moeklesia 8:14 ha se qetello ea pale. Qetellong ea boipelaetso ba hae, Solomone o khutla kapele. Hara lillo tsa hae ka bofela-ba-mafela, o re, hantle-ntle: Tiisetsa ho se hokae, Molimo o tlo ahlola, tsohle ha se lefela; ha e le hantle, ho na joale tsohle le bohle ba bohlokoa.

`Bala Moeklesia 12:13, 14. See se re bolella eng ka bohlokoa ba sohle seo re se etsang mo?`

Tšepo ea kahlolo e tla ho seo motho a se lumelang ka semelo sa mantlha sa Molimo, bophelo, le lefatše leo re phelang ho lona. Joalo ka ha re bone, Bibele tiisa hore re phela lefatšeng leo Molimo o le bopileng le ho rata, empa lefatše le tsoileng taolong ’me leo Molimo a sebetsang malebana le morero hae oa ho le bopa bocha, ka bophelo le lefu la Jesu. Kahlolo ea Molimo ke hloro ea karolo ho beha lefatše la rōna hantle. Ho ba ka lehlakoreng le amohelang limpe tse ngata tsa lefatše—ba khelletsoeng fatše, le ba hlokofalitsoeng, le ba hateletsoeng, le ba tlatlapuoeng—tšepiso ea kahlolo ruri ke litaba tse molemo.

`Ho bolelang ho uena ho tseba hore, ka letsatsi le leng, ’me ka litsela tseo re ke keng ra li nahana, toka eo e labalabelang ha joale qetellong e tla phethoa? Ke joang re fumanang tšepo ho tsoa tšepisong ee?`