---
title:  Ho Phela Tšepo ea Boleti
date:  07/09/2019
---

### Bakeng sa Thuto ea Beke ena Bala
Luka 18:1–8; Mattheu 24–25;1 Ba-Kor.. 15:12–19; Eccles. 8:14; 12:13, 14; Tšen.21:1–5; 22:1–5.

> <p>Temana ea Khopolo</p>
> “Ka baka leo, banab’eso ba ratoang, tieang matla, le se ke la sisinyeha, ’me le ’ne le eketse ka mehla ho sebeletsa Morena, le ntse le tseba hobane mosebetsi oa lōna e ke ke ea e-ba oa lefeela Moreneng”(1 Ba-Korinthe 15:58).

Jesu o phatlalalitse ’muso oa Molimo e le ’nete ea joale eo re ka bang karolo ea eona kajeno. O rometse barutuoa ba hae ho etsa phatlalatso le ho bonahatsa ’muso oa ha ka ho ruta Evangeli le ho sebeletsa ba bang; ke hore, ka ho fana fela joalo ka ha ba amohetse fela (sheba Matt. 10:5–8). Empa Jesu hape o ne a hlakile hore ’muso oa hae e ne e le mofuta o fapaneng oa ’muso—“e seng oa lefatše lena” (John 18:36)—empa o tlang ka botlalo. Ka tsoalo nameng, bosebeletsi, lefu, le tsoho, ’muso oa Molimo o ile oa hlomamisoa, empa Jesu hape o ile a shebela pele nakong eo ’muso oa hae ka botlalo o tlang ho nka sebaka sa mebuso ea lefatše lena, ’me puso ea Molimo e tla be e phethahetse.

Ka tlhaloso, Baleti—e leng ba emetseng ho tla hona le ’muso ona—ke batho ba tšepo. Empa tšepo ena ha se ea ka bokamoso ba lefatše le lecha fela. Leha tšepo e talimile pele, tšepo e fetola bojoale hana joale. Ka tšepo e kalo, re phela joale ha re ntse re lebeletse ho phela hoo ka moso, ’me re qala ho etsa phapano hona joale ka litsela tse lumellang le hore na re lebelletse lefatše hore ka letsatsi le be joang.

_*Ithute thuto ea beke ena ho lokisetsa Sabatha sa la Loetse 14._