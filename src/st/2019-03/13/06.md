---
title:  Khothatsang ka Mesebetsi e Molemo
date:  26/09/2019
---

Le ka tšusumetso le merero e fetisang ka molemo, le ho lumeleng hore re ka lehlakoreng la Molimo le molemo, ho sebeletsa Morena ho ka ba thata le ho nyahamisa. Ho se thabele bohloko ba lefatše lintho tsa teng. Lena ke le leng la mabaka ao re hlokang lelapa le kereke. Jesu o ile a bontša mohlala oa mofuta ona oa sehlopha sa tšehetso ka barutuoa ba hae. Ha se hangata a romang batho ka bo bona, ’me leha seo se etsahala hang ba ea khutla ho arolelana lipale tsa bona le ho nchafatsa matla le khothalo ea bona.

`Bala Ba-Heberu 10:23–25. Ba-Heberu 10:25 ke temana e tsejoang haholo ea litemana tsena, ka hook e eng eo litemana tse peli tse tlang pele li e kenyang kutloisisong ea rōna ea temena ee e tsejoang? Ke litsela life tse ling tseo re ka khthatsang “leratong le ho etseng mesebetsi e molemo”?`

Mosebetsing o mong le o mong, tšebetso kapa porojeke, sehlopha sa batho se sebetsang ’moho ba ka fihlela ho hoholo ho feta batho ba sebetsang ka bo mong. Sena se re hopotsa hape setšoantšo sa kereke e le ’mele oa Kreste (sheba Ba-Roma. 12:3–6), moo bohle re nang le tšebetso tse fapaneng empa tse sebeletsanang. Ha e mong le e mong oa rōna a etsa hantle seo a se etsang, empa a etsa ka tsela e lumellang tšusumetso ea rōna ho sebetsa ’moho, re ka tšepa ka tumelo hore maphelo a rōna le mosebetsi li tla etsa phapano ka ho sa feleng.

Leha litholoana li lieha, bohlokoa ke ha re batla ho etsa se lokileng—litholoana ke ka batho le maphelo a bona—ka linako tse ling re lokela ho tšepa Molimo ka seo litholoana li tla ba sona. Ka linako tse ling ha re sebeletsa ho fokotsa bofuma, ho sireletsa ba tlokotsing, ho lokolla ba hateletsoeng, le ho buella ba se nang lentsoe, re ke ke ra bona katleho. Empa re na le tšepo ea hore re sebetsa ka tsela e kholo le e matla ea tlholo: “Re se ke ra khathala ke ho etsa hantle, hobane re tla kotula nakong ea teng, ha re sa tepelle. Ka baka leo, ha re sa na le sebaka, a re etseng bohle hantle, empa haholo ba ntlo ea tumelo” (Ba-Gal. 6:9, 10, sheba hape Ba-Heb. 13:16). Lena ke lebaka leo re biletsoang ho khothatsa—hantle, ho susumetsa ka khothalo e mong ho e mong. Ho ka bophehi ke monyaka le ho ba thata. Molimo oa rōna oa toka le sechaba sa rōna sa toka ke litšehetso tse kholo tsa rōna le seo re memelang ba bang ho ikopanya le eona.

`Ke mang eo u mo tsebang kapa eo u tsebang khafetsa a sebeletsa ho fokotsa bohloko ba bang? Ke joang o ka khothatsang motho eo kapa sehlopha seo mosebetsing o molemo oo ba o etsang?`