---
title:  Mohau ka hare ho Kereke
date:  25/09/2019
---

Qalong ea buka ea Jobo, Molimo o supa Jobo le botšepehi ba hae e le sesupo sa molemo oa litsela tsa Molimo le mokhoa oo a sebetsang ka oona le batho ba oelang (sheba Jobo 1:8). Ho ea makatsa hore Molimo o lumella seriti sa hae ho itšetleha ka hore na batho ba phela joang lefatšeng lena. Empa Paulose o atolosa tumelo ena eo Molimo a nang le eona ho ba bang ba “bahalaleli” ba hae ho kenyeletsa le sehlopha seo e leng kereke: “hore joale bohlale ba Molimo, bo leng bongata mekhoeng ea jona, bo bonahale ka Kereke, ho boholo le ho mebuso maholimong” (Ba-Efe. 3:10).

`Bala Ba-Efese 2:19. U nahana hore ke eng e keneletseng khopolong ea ho hlalosa sehlopha sa batho ba kereke e le “lelapa” la Molimo? Ke joang tlhaloso ee e susumetsang ka moo kereke e hlophiselitsoeng ho sebetsa?`

Sechabeng sefe kapa sefe kapa hlophiseho, tsela eo setsi seo se tšoarang litho tsa sona e bontša boleng ba motheo ba sehopha seo. E le lelapa la Molimo, le ’mele oa Kreste le sechaba sa Moea, kereke e na le pitso e phahameng ho phela le fihlela: “Hobane Molimo ha se Molimo oa mofere-fere, empa e le oa khotso, joalo ka ha ho bonoa likerekeng tsohle tsa bahalaleli” (1 Ba-Kor.. 14:33). Boleng ba toka, le mohau, le lerato—joalo ka ha li bontšitsoe tokeng, mohaung, le leratong la Molimo—li lokela ho busa tsohle tse etsahalang ka hara kereke. Ho tsoa kerekeng ea lehae motseng, ho isa thlophisong ea kereke lefatše ka bophara, meoloane ena e lokela ho tataisa baetapele ba kereke hore ba etelle pele joang, ho etseng liqeto, le ho hlokomela ba “ba fokolang” hara sehlopha sa kereke. E lokela ho re tataisa hape hore na ke joang re lokelang ho rarolla liqabang tse hlahang nako le nako mahareng a litho. Ha e ba re ke ke ra tšoara ba mahareng a rōna ka ho se ee ka tšobotsi le tlhompho, ke joang re ka etsang seo ho ba bang?

Moo tlhophiso ea kereke e hirang basebetsi, e lokela ho hoba mohiri ea fanang, ea behang boleng ba batho ba pele ho eng kapa eng le ho sebetsa khahlanong le tšoaro e mpe ea litho. Likereke li lokela ho ba libaka tse sireletsehileng, ka litho tsohle tsa kereke ho etsa seo ba ka se khonang ho sireletsa ba tlokotsing. ’Me, joalo ka ha re bona kerekeng ea pele, litho tsa kereke li lokela ho ba malala-a-laotsoe haholo ho fana ka tšehetso ho bao ba “lelapa” la kereke ba mahlomoleng kapa ba bohloking.

Jesu o fane ka sena esele taelo, a bolela hore sena ha se ho fela se tla fetola sehlopha sa tumelo, hape e tla bontša bonnete ba tumelo ea bona ho talimileng: “‘Ke le nea molao o mocha, ke hore le ratane; joalo ka ha ke le ratile, ratanang joalo le lōna. Seo bohle ba tla tseba hobane le barutuoa ba ka ka sona, ke ha le ratana’“‘ (John 13:34, 35).