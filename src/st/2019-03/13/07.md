---
title:  Ho Ithuta Haholoanyane
date:  27/09/2019
---

Bala Ellen G. White, “AFaithful Witness,” pp. 546–556, in The Lik. of the Apostles; “Kindness the Key to Hearts,” pp. 81–86, in Welfare Ministry. “Mosebetsi oo barutuoa ba o entseng, re lokela ho o etsa le rōna. Mokreste ka mong o lokela ho ba moromuoa. Ka kutloelo bohloko re lokela ho sebeletsa ba hlokang thuso, re batla ka cheseho eohle ho fokotsa tlokotsi ea bohloko ba botho. “Re lokela ho fepa ba lapileng, ho apesa ba hlobotseng, le ho tšelisa ba mahlomoleng le hlokofatsoang. Re lokela ho sebeletsa ho ba tlokotsing, le ho tlisa tšepo ho ba se nang tšepo. “Lerato la Kreste, le bonahalang bosebeletsing bo se nang boikhabo, le tla ba le matla a fetisang ho fetoleng motho ea etsang bobe ho feta ho ba lerumo kapa lekhotla la toka. hangata pelo e thatafalang tlala khalemelo e tla qhibiliha tlasa lerato la

Kreste.”—Ellen G. White, The Ministry of Healing, pages 104, 106. “Bokhoba, likarohano, ho ea ka tšobotsi ea merabe, khatello ea bafutsana, ho se natsoe ha ba fokolang,—bana bohle ba nkoa e se Bakreste le ho nkoa e le lihlong sechabeng se phetseng hantle sa moloko oa botho, le limpe tseo kereke ea Kreste e khethetsoeng ke Morena ho a tlosa.”—General Conference president A. G. Daniells, speaking of the work of Ellen G. White at her funeral, Life Sketches of Ellen G. White, p. 473.

**Lipotso tsa Puisano**

`1.	Hona le batho ba bangata, lihlopha, le litsi tse batlang ho fokotsa ho hloka lefatšeng. Ke lintlha life tse matla, le leseli, le lisebelisoa tseo kereke ea Seventh- day Adventist e ka li tlisang tšebetsong ee?`

`2.	Na ho ka ba le ea hopolang nako eo a ileng a utloa a khothetse le ho tšehetsoa ke kereke ea heno? Ho ithuta ka maiphehlelo ao, ke joang u ka pharalatsang khothatso e tšoanang ho bang?`

`3.	’Moho le tšehetso ea kereke, ke lintho life tse ling tse ka u thusang ho qoba ho “khathala ke ho etsa hantle”?`

`4.	Ke liporojeke life tsa toka le ho fokotsa bofuma tseo u li tsebang tseo kereke ea Seventh-day Adventist lefatše ka bophara ha joale e li tšehetsang? Ke joang u ka khonang ho tšehetsa karolong ee ea mosebetsi oa kereke?`

**Kakaretso**:

E, re Bakreste, re bilelitsoe ho sebeletsa bohloki ba ba bang, haholo-holo ba utlosoang bohloko, ba mohlomoleng, le ba hateletsoeng. Leha re na le boikarabello ba motho ka bo mong karolong ena, re le sehlopha se shebaneng le ho sebeletsa ba bang, re ka ba matla haholo ha re sebetsa ’moho re le lelapa la kereke.