---
title:  Mohlanka oa Mosala
date:  23/09/2019
---

Tlhaloso ea batho bao e leng Masala ba boleloang boporofeteng ba Bibele e fumanoa ho Tšenolo 12:17: “e leng ba bolokileng litaelo tsa Molimo, ba nang le bopaki ba Jesu Kreste” (sheba hape Tšen.14:12). Paleng ea Bibele, limelo tsena li supa batho ba Molimo nakong tsa ho qetela tsa nalane ea lefatše. Empa, hape lipaleng tsa Bibele, re ka fumana mehlala ea liketso tsa masala ao, ’me haholo hore batho bao ba sebeleliteng ba bang joang.

`Mohlala oa Moshe ntlheng ena oa tšosa. Bala Exoda 32:1–14. Papiso ke efe lipakeng tsa Moshe paleng ee le masala a hlalositsoeng ho Tšenolo 12:17?`

Khalefong ea hae ho batho ba Iseraele, Molimo o ile a tšosa ka ho ba timetsa le ho fetisetsa tšepiso e fanoeng ho Abrahama—hore litloholo tsa hae e tla sechaba se seholo haholo—ho Moshe le lelapa la hae (sheba Exod. 32:10). Empa Moshe o ne a sa batle seo. Ho e-na le hoo, Moshe o na le sebete sa phehisa Molimo, a bolela a re, hore Morena a etse ka moo a tšosang kateng o tla etsa hore a shebahale hampe (sheba Exod. 32:11–13). Empa Moshe o tsoela pele le ho iketsa sehlabelo ho tiisa taba ea hae le Molimo. Moshe e sa le a khathatseha ke ho etella sechaba pele hara lefella. E sa le ba belaela le ho koma-koma e sale ho tloha sethathong sa ketello pele ho ea tokolohong. ’Me leha ho le joalo, Moshe o re ho Molimo, ha e-ba u sa ba tšoarele, “‘hlakola hle lebitso la ka bukeng ea hao eo u e ngolileng’“‘ (Exod. 32:32). Moshe o nehelana ka bosafeleng ho pholosa bao a arolelaneng leeto le bona. Ke mohlala o matla ha kakang oa ho iketsa sehlabelo leho buella bao ba sa lokeloeng ke hona! ’Me ke pontšo e matla ha kakang ea morero ohle oa topollo!

“Joalo ka ha Moshe a ile a buella Iseraele, tšabo ea hae e ile ea lahleha chesehong ea hae e tebileng le lerato bakeng sa bao a neng a na le bona, matsohong a Molimo, e bile mokhoa ho etsa se seholo. Morena a mamela kopo ea hae, le ho arabela thapelo ea hae e se nang boikhabo. Molimo o ne a lekile mohlanka oa hae; o ne a lekile botšepehi ba hae le lerato la hae bakeng sa sechaba se liphoso seo, se se nang teboho, le ho etsa hore motho ea lokileng joalo ka Moshe a fete tekong e kaalo. Thahasello ea hae ho Iseraele e ne e tsoa morerong o se nang boikhantšo. Katleho ea sechaba se khethiloeng sa Molimo e ne e le pelong ea hae ho feta tlotla ea hae e le motho, e le bohlokoa ho feta monyetla oa ho ba ntat’a sechaba se seholo. Molimo o ile a thabisoa ke botšepehi ba hae, le pelo ea hae e nolo, le ho hloka maano ha hae, ’me a beha holim’a hae, bolisa bo tšepahalang, boikarabello ba ho etella pele Iseraele ho isa lefatšeng la pallo.”—Ellen G. White, Patriarchs and Prophets, p. 319.

`Sena se bolella eng ka moo, ho ka khonehang kateng, re lokelang ho sebetsana le ba etsang liphoso ba re potileng?`