---
title:  Sehlopha sa Bahlanka
date:  21/09/2019
---

### Bakeng sa Thuto ea Beke ena Bala
2 Ba-Kor.. 2:14–16, Exod. 32:1–14, 1 Pet. 2:12, Phil. 2:15, Eph. 2:19, Heb. 10:23–25.

> <p>Temana ea Khopolo</p>
> “A re tiiseng kano ea tumelo ea rōna, re se na ho sisinyeha; hobane ea re tšepisitseng oa tšepeha. A re lebelaneng, re tle re isane ka cheseho leratong le mesebetsing e metle” (Ba-Heberu 10:23, 24).

HIo batleng ho phetha thomo ea Bokreste, ha re ea lokela ho nka hanyane bokhoni ba kereke e le sehlopha se hlophisitsoeng sa balumeli. Re se re bone liqholotso tseo re ka tobanang le bona ha re batla ho sebetsana le ho hloka toka le bofutsana. Empa ka ho sebetsana le balumeli ba bang sahlopheng sa balumeli ba tumelo e le ’ngoe, re ka ba tlhohonolofatso ho ba re potileng. Teko ke hore ha re ba ’moho re le kereke re hakoa ke ho boloka kereke e phetse kapa e ntse tsoela pele, re lebala hore kereke e teng ho sebeletsa lefatše leo Molimo a e beileng ho lona, ha rea lokela ho iphapanyetsa ho utloa bohloko le bobe bo teng hohle bo re potileng. Haeba Kreste ha a ka a iphapanyetsa bona, le rōna ha rea lokela. Re lokela ho tšepahalla thomo ea rōna ea ho ruta Evengeli, ’me ’moho le ho ruta hoo ho tla mosebetsi oa ho thusa ba hateletsoeng, ba lapileng, ba hlobotseng, le ba hlokang thuso.

’Moho re le sehlopha se hlophisitsoeng sa kereke, re ’mele oa Kreste (sheba 1 Ba-Kor.. 12:12–20). Ha ho le joalo, re le sehlopha re lokela ho tsamaea joalo ka ha Jesu a tsamaile, ho tsoa joalo ka ha Jesu a entse, le ho sebeletsa re le matsoho, le maoto, le lentsoe, le pelo ea Jesu lefatšeng kajeno.

_*Ithute thuto ea beke ena ho lokisetsa Sabatha sa la, Loetse 28._