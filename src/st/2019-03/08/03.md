---
title:  Ho Hlola Bobe le Botle
date:  19/08/2019
---

Ha re sheba thuto ea Jesu, ho bohlokoa ho boloka kelellong batho bao a neng a bua le bona le maemo ao a neng a phela ho oona. Jesu o ne a qalile ho hohela matšoele a mangata a batho ho tsoa litikolohong tseo a li sebelelitseng (sheba Matt. 4:25, 5:1). Boholo e ne e le batho fela, ba phelang tlasa puso ea Ba-Roma ea bohetene, empa ba bang e ne e le baetapele ba Bajude le ba bolumeli. Ho phela batho fela ho ne ho le thata. Ba ne ba ena le khetho e fokolang bakeng sa maphelo a bona, ba imelitsoe ka lekhetho le boima le ho imetsoa ke moetlo oa bolumeli. Ka ho ruta batho bana, Jesu o ne a khathatsehile ka ho ba fa tsela ea ho phela hantle, ho phela ka boitšoaro le sebete, ho sa natsoe maemo a bona. Mohlala o mong oa sena o fumanoa ho Mattheu 5:38–48. Puo ea sekhooa, taelo ena “reteletsa lerama le leng,” “mofe le kobo ea hao,” le “u tsamae likhato li le peli”—li tsejoa haholo hoo li sa thahaselliseng. Empa ho tsejoa hona ho emere liketso le litloaelo tseo Jesu a li rutang mona. Maemo ao Jesu a neng a hlalosa e ne e le lipolelo tse tloaelehileng ho boholo ba bamameli ba hae. Hangata ba ne ba hlaseloa ka bohale ke ba kaholimo ho bona ka maemo kapa beng ba bona. Hangata ba ne ba kenngoa likolotong le ho lahleheloa ke thepa ea bona beng ba bona le ba ba alimmeng. Hangata ba ne ba qobelloa ho sebetsa ke masole a ma-Roma. Jesu a ruta batho ho arabela ka botšepehi, ho etsa bahatelli ba bona hantle, ’me ka ho etsa joalo, ba latole tahlehelo ea botho. Ha bahatelli bana ba leka ho bontša matla a bona, batho kamehla ba ne bana le bolokolohi ba ho khetha ka moo ba ka arabelang kateng, ’me ka ho hana le ho arabela ka mekhoa e seng ea ntoa, ba ne ba pepesa bobe ba khatello le ho hloka toka ho neng ho etsoa.

`Bapisa Mattheu 5:38–48 le Baroma12:20, 21. Ke joang re likelang ho phela metheo ee maphelong a rōna?`

`Jesu o akarelitse “molao le baporofeta”—lingoloa tsohle tse halalelang tseo hangata re li hlalosang e le Testamente ea Khale—ka motheo o bonolo o ileng oa tuma ka hore ke taelo ea motheo le ea mantlha: “‘Ntho tsohle tseo le ratang hore batho ba le etse tsona, ba etseng tsona le lōna’“‘ (Matt. 7:12). Ke ka litsela life, ha joale, o ka etsang liteko tsa ho etsa seo a se laelang mo, ho sa tsotellehe litlamorao?`