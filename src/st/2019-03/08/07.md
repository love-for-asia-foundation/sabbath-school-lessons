---
title:  Ho Ithuta Haholoanyane
date:  23/08/2019
---

Bala Ellen G. White, “The Good Samaritan,” pp. 497–505, and “‘E monyenyane oa baena ba ka,’“‘ pp. 637–641, in The Desire of Ages; “‘A Great Gulf Fixed,’“‘ pp. 260–271, “‘Who Is My Neighbour?’“‘pp. 376–389, in Christ’s Object Thutos. “Kreste o thuhile lerako la karohano, lerato la ho ithata bo-rōna, le ho ea ka tšobotsi ea semorabe, le ho ruta lerato bakeng sa lelapa lohle la botho. O phahamisa batho ho tloha bosesanyaneng ba seo boikhohomoso bo se hlalosang; o felisa meeli eohle le khethollo ea phelisano sechabeng. Ha a etse phapano lipakeng tsa oa heno le molichaba, metsoalle le lira. O re ruta ho sheba moea o mong le o mong o bohloking e le oa habo rōna le lefatše e le tšimo ea rōna.”—Ellen G. White, Thoughts FBa-Roma the Mount of Blessing, p. 42.

“Lipehelo tsa molao oo e leng mampoli hara melao le lipehelo tsa Bokreste; eng kapa eng e haellang ke boithetso. Bolumeli bo isang batho ho khelleng ba bang tlase, bao Kreste a ba nkileng e le ba bohlokoa hoo a ileng a nehelana ka eena bakeng sa bona; bolumeli bo etsang hore re natse litlhoko tsa batho, le mahlomola a bona, kapa litokelo, ke bolumeli ba lefela. Ka ho se natse se hlokoang ke mafutsana, le ba mahlomoleng, le baetsalibe, re netefatsa hore re baeki ho Kreste. Ke hobane batho ba inkela lebitso la Kreste, ha bophelo bo latola semelo sa hae, Bokreste bo joalo bo na le matla a fokolang lefatšeng.”—Ellen G. White, Thoughts FBa-Roma the Mount of Blessing, pp. 136, 137.

**Lipotso tsa Puisano**

`1.	Ke sekha sefe seo e leng thatohatsi ea hao ho tse ithutiloeng bekeng ee? Hobaneng?`

`2.	Sheba seo Ellen G. White a se ngotseng ka moo seo tumelo “e etsang hore re se natse bohloki ba batho, le mahlomola a bona, kapa litokelo, e leng tumelo ea lefela.” Hobaneng re lokela ho ba hlokolosi ho qoba leraba le bobebe la ho nahana hore ka ha re na le “’nete” (e hlile re na le eona), e be tse ling ha li na taba?`

`3.	Ke joang litemana tsa thuto ea Labone li re bontšang hore hoba le ’nete hape ho kenyeletsa eng?`

**Kakaretso**:

Thuto ea Jesu e fana ka mokhoa o fapaneng oa ho phela ho bao e leng baahi le baemeli ba ’muso oa Molimo. Ho haha mothehong oa mangolo a Testamente ea Khale, o ile a hooa leho pharalatsa tlhokomelo ea mafutsana le ba hateletsoeng, a tiisa hore balateli ba hae ba tla phela e le batho ba kutloelo bohloko le mohau ha ba ntse emetse ho khutla ha hae.