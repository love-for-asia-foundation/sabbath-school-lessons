---
title:  Ho Hlekela Thuto ea Thabeng sebae
date:  18/08/2019
---

Thero e telele haholo ea Jesu—kapa pokello ea lithuto—ke thero ea thabeng. Likhaolo tse tharo tsa hae ho lekola bophelo ’musong oa Molimo, li qala ka lipolelo tsa boleng tse ileng tsa tsejoa ka hore ke Mahlohonolo.

`Bala Mattheu 5:2–16. Ke limelo life tse tšoanang maemong a robong ae kapa mefuteng ea batho e hlalositsoeng ke Jesu e le “ba lehlohonolo”?`

’Moho le moelelo o tebileng oa semoea oa mantsoe ae, ha rea lokela ho lahleheloa ke boleng ba ho a bala, hape. Jesu o buile ka ho ela hloko bofutsana ba rōna le bo lefatšeng la rona. Hape o buile ka ho loka (ho tolokiloeng e le “toka” liphetolelong tse ling), boikokobetso, mohau, ho etsa khotso, le pelo e hloekileng. Re lokela ho ela hloko hore limelo tsena li tla etsa phetoho e kae maphelong a rōna le lefatšeng ha li pheloa. Taba eo e tisoa lipolelo tsa Jesu tse latelang moo a khothaletsang barutuoa ba hae ho ba letsoai le leseli la lefatše(Matt. 5:13–16).

Ha li sebelisoa hantle, letsoai le leseli li ka etsa phapano e kholo moo li kenang teng. Letsoi le hlahisa tatso, le hona ho boloka lijo ha le tšeloa ho tsona; ke papiso ea molemo oo re ka bang oona ho ba re potileng. Ka tsela e tšoanang, leseli le leleka lefifi, le senola litšitiso le tse ka bang kotsi, ho etsa hore ntlo kapa motse o bolokehe le fana ka sebaka sa ho tsamaea ka bolokohi, le bonesa hole. Joalo ka leseli lefifing la bosiu, Jesu o itse, “‘Leseli la lōna le ke le khanyetse batho joalo, ba tle ba bone mesebetsi ea lōna e molemo, ’me ba rorise Ntat’a lōna ea maholimong’“‘ (Matt. 5:16).

Bobeli letsoai le leseli ke papiso tse re supang boikarabellong ba barutuoa ho susumetsa le ho ntlafatsa maphelo a ba ba potileng. Re letsoai le leseli ha re phela maphelo a kutloelo bohloko, le ho ba le pelo e hloekileng, le boikokobetso, le ho bontša mohau, le ho etsa khotso, le ho mamella khatello. Joale, Jesu o qala thuto ka memo ea ho nka limelo tsena tsa ’muso oa hae.

`Ke ka litsela life kereke ea hao ea lehae e sebetsang joalo ka letsoai le leseli motseng oa heno? Ke joang motse oa heno e leng sebaka se betere ka lebaka la mosebetsi oa kereke moo? Le lehlakoreng le leng, ha e ne e ba e ka qhaloa, e ne etsa phapano ea eng motseng oa heno?`