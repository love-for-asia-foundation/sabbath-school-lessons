---
title:  E Monyenyane oa baena ba ka
date:  17/08/2019
---

### Bakeng sa Thuto ea Beke ena Bala
Matt. 5:2–16, 38–48; Ba-Roma. 12:20, 21; Luka 16:19–31; 12:13–21;Matt. 25:31–46.

> <p>Temana ea Khopolo</p>
> “‘Morena o tla ba araba, a re: Ka ’nete kea le bolella, ke re: Tseo le li entseng e monyenyane ho baeba ba ja, le li entse ’na”’”(Mattheu 25:40).

Ka mora ho bona hore Jesu o phetse bophelo bo khathatsehang ka ba bang, haholo-holo ba utloang bohloko le ba lahlehileng, re lokela ho labella hore Jesu a ka ba le se se ngata seo a ka se buang ka ho hlokomela ba bang. O entse. Thuto ea Jesu ea pheleha, e shebane le se boleloang ke ho phela o le molateli oa Molimo. Ka hoo, re ka bona hore Jesu o re khothaletsa ho ea ketsong eo ea toka, mosa, le mohau, joalo la bao Jesu ka bo eena a ba entseng ha a ntse a le lefatšeng. Haeba re latela mohlala oa hae, re tla sebeletsa ba bang joalo ka ha a entse.

Jesu hape o buile ka ’muso oa maholimo. Tlhalosong ea Jesu, ’muso oa maholimo ke ’nete eo re ka bang karolo ea oona, leha joale. Ke tsela ea bophelo e sebetsang ka mekhoa e itseng le boleng le maitšoaro a fapaneng le a fumanoang mebusong ea lefatše. Lithuto tsa Jesu li theha mohlala oa ’muso ona, ’me ho kenyeletsa chebo e matla holima hore na Molimo o sebeletsoa joang, ’me ha re ntse re mo sebeletsa, re lokela ho amana joang le ba bang. Hape re sibolla hore ho sebeletsa ba bang—ho fihlela litlhoko tsa bona le ho ba phahamisa—ke tsela e ’ngoe eo ka eona ka kotloloho re sebeletsang Molimo.

_*Ithute thuto ea beke ena ho lokisetsa Sabatha sa la, Phato 24._