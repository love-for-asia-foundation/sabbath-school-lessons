---
title:  “Etsa letho, Molimo!”
date:  22/07/2019
---

`Bala Ps. 82. Molaetsa ke ofe moo bakeng sa rōna?`

Ntle le tlhophiseho le melaoana ea tsamaiso ea sechaba eo Molimo a ba foleng eona, linakong tse itseng nalaneng ea bona, sechaba sa Iseraele ba ile ba hloloa ho phela ka moralo ona. Ha bobebe fela ba ba joalo ka lichaba tse ba potileng, ka ho phela ka mokhoa oa ho hloka toka le khatello. Baetapele le baahloli ba icheba bo bona, ’me ba haptjoa ke tjotjo. Ntle le makhotla ho ba sireletsa, batho fela, le bafumanehi haholo, ba ne ba ka jeoa ha bonolo fela. Pesaleme ea 82 ke karabo ea boemo bo joalo. E hlalosa tšebetso ea Molimo e le moahloli e moholo, ’me e bontša pono eo a ahlolang baetapele le bona baahloli ba sechaba. Pesaleme e tiisa hore ba etsang tšebetso e joalo sechabeng “ba khethiloeng ho sebetsa e le baahloli tlasa Hae.”—Ellen G. White, Prophets and Kings, p. 198. Ba lutse maemong le ho etsa mosebetsi oa bona e le baemeli ba Molimo. Ka pono ea mopesaleme, toka ea Molimo ke mohlala oa ka moo toka ea lefatše e lokelang ho ba kateng, ’me hape e fana ka mekhoa eo ka eona toka eo kapa hloka toka ho—le ba li abang—ba tla ahloloa.

Pesaleme e qetella ka memo e khethehileng ho Molimo ho nka khato (Ps. 82:8), ho kena lipakeng le ho emisa ho hloka ho atileng sechabeng. Joalo ka Lipesaleme tse ngata, ena ke lentsoe la ba se nang lentsoe le ba hateletsoeng, bao mantsoe a bona a khutsisitsoeng ke mokhoa o hlokang toka oo ba phelang le ho sebetsa ho oona.

Pesaleme ea 82 e etsa boipiletso ho Molimo boemong ba hae e le moahloli e moholo le ’musi e moholo oa leholimo le oa lichaba tsohle. Ha hona lekhotla le leng le ka holimo kapa matla ao boipiletso bo kang boo ka tsoang. Tiisetso ea tla ha makhotla a lefatše a sa utloe kapa ho mamela lillo tsa bafumanehi le ba hateletsoeng, e leng taba e joalo ha ngata, ho ntse ho na le monyetla o teng ho hooa bakeng sa thuso.

Linakong tse fapaneng maphelong a rōna re ka iphumana re le mahlatsipa a ho hlokeloa toka, empa ka linako tse ling e kaba rōna ba etsang kapa ba unang molemo oa tlhokahalo ea toka. Liratsoaneng tse kang sena sa Pesaleme ea 82, re ka fumana leseli le bohlale, e ka ba re ba hateletsoeng kapa re bahatelli. Molimo o khathatsehile ka baahloli ba sa lokang hape, ka ho ba hlalosa e le bana ba hae le ho batla ba khethe ho phela betere (sheba Ps. 82:6). Ka hona, ho na le tšepo le ho bao ba ka lehlakoreng le lebe la khatello, ha ba ka itumella hore ba fetohe.