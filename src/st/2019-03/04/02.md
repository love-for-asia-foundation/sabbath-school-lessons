---
title:  "Lipesalame: Lipina tsa ba Hateletsoeng"
date:  21/07/2019
---

Joalo ka ha re se re boletse, Molimo o utloa batho ba mahlomoleng le mathateng. Hangata Lipesalemeng re utloa lillo tsa batho tšepang Molimo empa ba sa bone toka e phethoa. Tiisetso ea Molimo ea molemo, ea nang le toka le matla e ka bonahala e koaheloa ke ho hloka toka le khatello eo mantsoe lipineng tsena e ka utluoang kapa ea bonoa. Empa, tsena ke lipina tsa bantseng ba bina. Bao bophelo le tumelo ea bona li so kang li kholisoa. Ho sana le tšepo; ’me taba e kapele ke hore Molimo a nke khato pele e ba khale, pele bobe bo hlola, pele bahataletsoeng ba ka imeloa ke boima ba bokhopo bo belesitsoeng holima bona. Ka tsela ena, lingoli tsa Lipesaleme li leka ho koala sekheo se lipakeng tsa lipolelo tsa tumelo ea bona le liteko le matšoenyeho a bophelo.

`Bala Ps. 9:7–9, 13–20. Na u ka nahana maemo ao Davida—sengoli sa Pesaleme—a neng a le ho oona? Na u ka utloa boima bo lipakeng tsa tumelo ea hae le molemo oa Molimo le maiphihlelo a hae a nako eo? Ke joang u sebetsaneng le qholotso ea tumelo ho Molimo le hara linako tsa meleko e thata?`

Hohle Lipesalemeng, karabo e phetiloeng boimeng bona ke tšepo le pallo tsa molemo oa Molimo le kahlolo ea hae e lokileng. Bokhopo le ho hloka toka li ka bonahala li hlola ha joale, empa Molimo o tla ahlola ba etsang bobe le ba khopo. Ba tla otloa ha bao ba neng ba ba utloisa bohloko le ho ba hatella ba tla tsosoa le ho nchafatsoa. Ho nahaneng ka Pesaleme,

C. S. Lewis o hlalosa ho makala ha hae ha sethathong ka nyakallo le taba-tabelo ea kahlolo ea Molimo joalo ka ha e bontšitsoe hangata ho Lipesaleme. Ho bona hore babali ba bangata ba Bibele kajeno ba nka kahlolo e le ntho e lokelang ho tšajoa, o sheba pono ea Bajude ba pele-pele le lingoli, “likete tsa batho ba amohiloeng tsohle tseo ba nang le tsona ’me ba na le tokelo ka hohle qetellong lillo tsa bona li tla utluoa. E, ha ba ea tšoha kahlolo. Ba tseba hore nyeoe ea bona ha ka ke ea arajoa ha fela e so ka emameloa. Ha Molimo a tla ho tla ahlola, qetellong e tla mameloa.”—C. S. Lewis, Reflections on the Ps.s (New York: Harcourt, Brace and Company, 1958), p. 11. Lipesalemeng, re tšepo bakeng sa ba tujoang, le joale, le hara maemo a matšoenyeho le ho phoqeha.

`Ke mabaka afe ao re nang le oona ho ka sheba taba ee ea kahlolo ka leihlo le letle, e seng ntho ea ho tšajoa?`