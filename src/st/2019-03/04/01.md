---
title:  Mohau le Toka Ho Lipesaleme le Liprovebia
date:  20/07/2019
---

### Bakeng sa Thuto ea Beke ena Bala
Ps. 9:7–9, 13–20; Ps. 82; Ps. 101; Ps. 146; Liprov. 10:4; Liprov. 13:23, 25; 30:7–9.

> <p>Temana ea Khopolo</p>
> “Ahlolelang ba banyenyane le likhutsana; le lokisetse mohlomohi ea lesitsi; lokollang ba malimabe le bahloki; le ba utle matsohong a ba bolotsana” (Ps. 82:3, 4).

Lipesaleme le Liprovebia li bontša maiphihlelo a ho phela le Molimo linthong tse tloaelehileng tsa bophelo, e seng fela linakong tsa khumamelo kapa linthong tse ling tsa bolumeli. Leha buka ea Liprovebia e fana ka bohlale bo akaretsang—ho tsoa likamanong le malapeng ho ea khoebong le pusong—

Lipesaleme ke pokello ea lipina tse akaretsang maikutlo a mangata le maiphihlelo a semoea ho tloha lillong ho ea phahamisong ea lithoriso le tse ling tse ngata lipakeng. Ho bobebe ho bona hore tumelo ea rōna e ka etsa phapang likarolong tsohle le maiphihlelong a maphelo a rōna, hobane Molimo oa tsotella ka likarolo tsohle tsa maphelo a rōna.

Ka nako eo, karolo efe kapa efe ea bophelo lefatšeng lena le oeleng e ka se tlolise mahlo boemo ba tlhokahalo ea toka molokong oa batho. Ha e le hantle, ho hloka toka ho hlalositsoe hangata e le ntho e ’ngoe eo Morena oa rōna a e tsotellang leho labalabela ho e lokisa. Ke eena eo e leng tšepo ea ba hlokang tšepo. Leha fela re ama seo libuka tsena li se bolelang ka sehlooho sena, mohlomong thuto ena e ka u susumetsa ho ba le mafolofolo a ho sebeletsa litlhoko tsa bafumanehi, ba hateletsoeng, le ba lebetsoeng ba teng ka hohle bao re tlamehang ho ba thusa.

_*Ithute thuto ea beke ena ho lokisetsa Sabatha sa la, Phupu 27._