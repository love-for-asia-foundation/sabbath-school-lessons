---
title:  Selemo sa Jubile
date:  11/07/2019
---

Ho kopana le ba-Iseraele e le sechaba se se nang lehae leo e leng la bona le ba emetseng ho fihla lefatšeng la pallo, Molimo o ne a tseba bohlokoa boo lefatše le tla bona ha ba se ba thehile bochaba ba bona Kanana. Tlasa boetapele ba Joshua, Molimo a bona hore ho aroloa naha hantle moloko ka moloko le lihlopha tsa malapa.

Empa hape o ile a tseba hore ha nako e ntse e ea, leruo, menyetla, le lintho tse amanang le ho ba le mobu litla fetoha ho ba tsa ba fokolang. Qetellong mathata, bophelo bo seng botle, liqeto tse fosahetseng, le bomalimabe bo bong li ka etsa hore ba bang ba tšoereng mobu ba rekise mobu oa bona bakeng sa kuno ea nako e khutšoanyane, kapa hona hore fela motho a phele, empa sena se tla bolela hore lelapa le hloke mobu bakeng sa meloko e latelang.

Tharollo ea Molimo e ne e le ho etsa molao hore lefatše le ke ke la rekisoa hohang. Leha ho joalo, lefatše le ka rekisoa empa ho fihlela “selemo sa jubile,” nakong eo lefatše le tla khutlela lelapeng le faneng ka lona, ’me lefatše lefe kapa lefe le rekisitsoeng le ka lopolloa ka morekisi kapa setho se seng sa ho habo morekisi nako efe kapa efe. Hape, Molimo o hopotsa batho ka amino ea bona le eena: “‘Masimo a se ke a rekisetsoa ruri, hobane naha ke ea ka, etsoe lōna le le Balichaba le ba ikaheletseng ha ka’“‘ (Lev. 25:23).

`Bala Levitike 25:8–23. O nahana sechaba se ne se tla fapana joang ha e ne e ba metheo ee e ne e sebetsa, haholo-holo ana “le se ke la hatellana”?`

“Melaoana eo Molimo a e theileng e ne e reretsoe ho ntlafatsa teka-tekano ea botho. Ho fanoa ha selemo sa Sabatha le sa jubilee ka tsela e kholo, li lokile hoo ka nako e fetileng ho ileng ha fosahala likamong tsa moruo le moruo sepolotiking sa naha.”—Ellen G. White, Patriarchs and Prophets, p. 534. Bo-ranalane ba Bibele ha bana bonnete ba hore na merethetho ena ea moruo le likamano na e kile ea lateloa ka botlalo ka nako e itseng e bonahalang (sheba 2 Likron. 36:21). Leha ho le joalo, melaoana ena e fana ka leselinyana la kamoo lefatše le ka bang kateng haeba melao ea Molimo e ne e ka lateloa ka botlalo. Holima moo, e bontša khathatseho ea Molimo haholo malebana le bahloki le ba sekisetsoang, ’moho le khathatseho ea hae hore ho se ee ka tšobotsi ka litsela tse hlakileng lefatšeng la rōna.