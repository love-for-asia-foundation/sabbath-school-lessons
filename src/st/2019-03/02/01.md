---
title:  Tekanyo ea Lefatše le Betere
date:  06/07/2019
---

### Bakeng sa Thuto ea Beke ena Bala
Exod. 3:7, Matt. 22:37–40, Exod. 22:21–23, Deut. 14:22–29, 26:1–11, Lev. 25:9–23.

> <p>Temana ea Khopolo</p>
> “‘U se ke oa iphetetsa, ’me u se ke ua bolokela bana ba sechaba sa heno lonya. Rata oa heno joalo ka ha u ithata. Ke ’na Jehova’“‘ (Levitike 19:18).

Ka mohau oa hae, Molimo e sa le a na le batho ba hae bao ka bona a bolokileng likamano tse khethehileng. Lipaleng tsa bo Henoke, Noe, Abrahama, Isaaka, le Jakobo—hara ba bang—re bona Molimo a labalabela ho haha bocha likamano le batho. Empa sena e ne e se fela molemong oa batho ba itseng le malapa a bona. Ha na ne ba hokahane le Molimo le ho hlohonolofatsoa ke eena, e ne e le karolo ea morero o moholo oa ho lokisa likamano tseo le ho arolelana litlhohonolofatso le ba bang. Joalo ka ha Molimo a chulo ho Abraham, “‘Ke tla u etsa sechaba se seholo, ke u hloholofatse, ’me ke tla holisa lebitso la hao, ’me u tla fetohela ba bang lehlohonolo . . . ’me mefuta eohle ea lefatše e tla hlohonolofalla ho uena’“‘ (Gen. 12:2, 3). Ha a ne a hlohonolofatsoa, e ne e tla ba lehlohonolo ho ba bang.

Tlhohonolofatso ena e ne e tla tla ka sechaba sa Iseraele, qetellong ka Messia, ea neng a tla hlaha sechabeng seo. Ka ho boptjoa ha sechaba sa Iseraele, Molimo joale o ne a sebetsa ka sechaba se feletseng. Eaba, O ba fa melao le melaoana, le mekete, le meetlo eo e tla ba tsela ea ho phela e le hore ba hlohonofalitsoeng ke Molimo, ba hlohonolofatse ba bang le bona. Ha ho tika-tiko mokhoa oo o ntse o le teng le kajeno.

_*Ithute thuto ea beke ena ho lokisetsa Sabatha sa la, Phupu 13._