---
title:  Makhoba, Bahlolohali, Likhutsana, Balichaba
date:  09/07/2019
---

`Bala Exoda 23:9. Molaetsa oa Molimo ho Iseraele ke ofe mo?`

Makhoba a macha a sa tsoa lokolloa, ba-Iseraele ba ne ba tseba hore na ho joang ho hatelloa, ho nyenyefatsoa ho khetholloa. Ha ba ntse ba keteka tokoloho ea bona, Molimo o ne a khathatsehile hore e se re ba lebala moo ba tsoang teng, le hore na ho ne ho le joang ho khetholloa, le seo a se entseng ho ba phososa. O ile a theha paseka e le sehopotso sa ketsahalo eo le monyetla oa ho bolela pale: “Jehova o re ntšitse ka letsoho le matla Egepeta, tlung ea bohlanka” (Exod. 13:14).

`Bala Exoda 22:21–23. Sehopotso sa bokhoba ba bona se ne se le bohlokoa ha kae taelong ea hore na ba lokela ho tšoara ba fokolang joang sechabeng sa bona se secha?`

Molumo o ne o sa tsoa theoha ka mora ho fanoa ha Melao e shome ha Moshe a bitsoa ho nka nako le Molimo, ea mo fang tlhaloso ea litaelo hore na litaeli tsena tse kholo li pheloe joang sechabeng sa Iseraele. Le pele litaelo tsa ho haha tempele li fanoa, Molimo o fana ka likhaolo tse tharo tsa melao ea ho tšoara makhoba, melao e neng e fapana haholo le eo ba-Iseraele ba bileng le maiphihlelo a eona. Ho ne ho na le melao e amanang le litlolo tsa molao, melao e amanang le thepa, melao e amanang le bophelo ba letsatsi ka leng, le melaoana ea ho theha makhotla a ho kenya melao ena tšebetsong le ho aba toka (sheba Exoda 21 to 23).

E neng e hlaheletse hara melao ena e ne e amana le baahi ba bang sechabeng sena se secha, ’moho le khathatseho ho matsoa ntle le ba tlokotsing. Batho bana ba ne ba sa lokela ho tlatlapuoa; ba ne ba filoe litokelo tsa ho fumana lijo ka litsela tse tla hlompha seriti sa bona, joalo ka ho siea karolo e itseng ea tšimo e sa kotulisoa. Tšoaro e joalo ea “matsoa-ntle” le Balichaba e ne sa tloaeleha lefatše la pele. Le kajeno ho na le ba lebalang bohlokoa ba thuto e fumanoang mona malebana le ho tšoara batho ba bang.

`Ke sehopotso se fe maiphihlelong a hao se etsang hore u be le kutloelo bohloko kapa khathatseho ka ho tšoenngoa kapa ho hlokeloa toka ha batho ba bang?`