---
title:  Molimo O Utloang
date:  07/07/2019
---

“‘Ke bone, ke bontšisitse ho tšoenyeha ha chaba sa ka Egepeta. Ke utloile ho meketsa ha bona bakeng sa batubi ba bona, hobane ke tseba mahlomola a bona’“‘ (Exod. 3:7). Lilemo tse makholo a mane ke nako e telele ho ka ema, haholo ha u eme tlasa maemo a bokhoba bo ntseng bo ja setsi. Molimo o tšepisitse hore o tla khutlela sechabeng sa hae le ho ba ntša Egepeta, empa moloko ka mora moloko ba ne ba setse ba haha bokhabane ba batubi ba bakhumameli ba litšoantšo, ’me ka nako o ne a bonahala a khutsitse tuu! Eaba Molimo iponahatsa ka tsela e ikhethang. A hlaha sehlahleng se neng se tuka empa se sa che lehoatateng ho moetapele ea sa lebelloang, khosana ea mophaphathehi le molisa ea ikokobelitseng ea bitsoang Moshe. A nea Moshe mosebetsi oo a lokelang ho o etsa, ’me karolo ea pele ea mosebetsi oo e ne e le ho khutlela morao ho ba-Iseraele Egepeta ka molaetsa oa hore Molimo o bone le ho utloa ho hlorisoa ha bona—’me le joale, o ne a tsotella. Ha e le hantle o ne a le a makhatheng a ho etsa se seng ho fetola boemo ba bona haholo.

`Bala Exoda 3:16, 17. Hobaneng ho ne ho le bohlokoa ho Molimo ho hlalosa morero oa hae bakeng sa batho baa ka melaetsa e tobileg tjee? Ke eng e hapang maikutlo a hao ka polelo ee ea Molimo?`

Empa Molimo ha khaotse moo. Ha se hore fela o na le morero oa naha e betere, ha a lakatse hore batho ba balehe Egepeta ba hloka. Ka makholo-kholo a lilemo, ba kentse letsoho kunong ea ’muso oa Egepeta. Molimo o ile a bona e sa le pele ho khanana ha Faro, empa a tiisetsa Moshe hore ba-Iseraele ba lefetsoa lilemo tsa bona tsa ho sebetsa ka thata: “‘Ke tla etsa hore sechaba sena se fumane mohau mahlong a ba-Egepeta, ’me e tlare ha le tsamaea, ha le ka ke la tsamaea le sa nka letho’“‘ (Exod. 3:21). Ka mora lilemo tse ngata tsa khatello, Molimo a nka monyetla oa ho theha mofuta o mong oa sechaba ka makhoba ana a mehleng. O ne a batla hore ba phele ka tsela e fapaneng le ho theha sechaba se tlang hoba teng hoea ho ile. Morero oa hae e ne e le hore mofuta oa hae o mocha oa sechaba e tla ba mohlala ho lichaba tse ling ’me joalo ka Abrahama, tlhohonolofatso eo ba e amohelang ho tsoa ho Molimo hape e tle hlohonolofatse lefatše lohle.

`Ho bohlokoa ha kae ho uena hore e be Molimo ke Molimo ea bonang matšoenyeho a batho lefatšeng le ho utloa lillo tsa bona ho kopa thuso? See se u bolella eng ka Molimo? Bona Exod. 4:31.`