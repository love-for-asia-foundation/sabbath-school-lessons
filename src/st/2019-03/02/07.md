---
title:  Ho Ithuta Haholoanyane
date:  12/07/2019
---

Read Ellen G. White, “The Law Given to Israel,” pp. 303–314; “God’s Care for the Poor,” pp. 530–536, in Patriarchs and Prophets. “Ha ho letho, ka mora ho ela hloko boipolelo ba Molimo, hore haholo e hlalohana melao e fanoeng ke Moshe ho feta tokoloho, mosa, le moea oa kamohelo malebana le bafumanehi. Leha Molimo a tšepisitse ho hlohonolofatsa sechaba sa hae haholo, e ne e se morero oa hae hore bofuma bo seke ba tsejoa hohang mahareng a bona. O phatlalalitse hore bafumanehi ba ke ke ba lesa ho ba teng lefatšeng. Ho tla lula ho na le bao hara batho ba hlokang kutloelo-bohloko ea bona, mosa, le ho fana. Joale ka ha joale, batho ba ne ba le tlasa bomalimabe, bokulo, le bofuma; empa ha ba ntse ba latela taelo e fanoeng ke Molimo, ho ne ho se bahloki hara bona, kapa ea hlokang lijo.”— Ellen G. White, Patriarchs and Prophets, pp. 530, 531.

“Melaoana ena e ne e reretsoe ho hlohonolofatsa ba ruileng le ba sa ruoang ka ho tšoana. Ba tla hanela moharo le bonyollo, ‘me ba tla kotula moea kutloelo-bohloko; ‘me ka ho aha maikutlo a molemo le boitŝepo ho bohle, ba tla kenya botsitso ka hara sechaba, esita le mebuso. Bohle re hokahane ka hara tepo e kholo ea botho, joale eng le eng eo re ka e etsang ho thusa kapa ho phahamisa ba bang e tla bonahatsoa tlhohonolofatsong tsa rona.”— Maqephe 534, 535.

**Lipotso tsa Puisano**

`1.	Ka tiisetso eo Molimo a faneng ka eona ho Moshe le ba-Iseraele bakeng mofuta oa sechaba oo ba neng ba tla o theha, ke semelo sefe, molao kapa taelo, eo haholo e hapang maikutlo a hao (e ka ba e boletsoe ka kotloloho boithutong ba beke ena kapa boithutong ba hao bo pharaletseng)?`

`2.	Melao eo a faneng ka eona ho batho ba hae, hobaneng u nahana hore Molimo o bonahala a shebane haholo le ba tlokotsing?`

`3.	Ke joang re ka utloisisang le ho amana le melao ee kajeno? Ke joang re khethang hore na ke efe ea eona e sebetsang le ho amoheleha kajeno ho rōna? Ke ntho efe ea bohlokoa eo re ka ithutang eona ho tsoa melaong ee e hlalositsoeng ha kale ea ka moo ba-Iseraele ba lokelang ho tsamaisa sechaba le maphelo a bona?`

**Kakaretso**:

Molimo o ile a utloa lillo tsa sechaba sa Iseraele se matšoenyehong Egepeta ’me a kena lipakeng ho ba lopolla. A rera ho theha selekane se khethehileng sa likamano le bona le ho sebetsa le bona ho theha sechaba se secha seo e neng e tla ba tlhohonolofatso ho bohle, le bao hangata ba lebaloang, ba sekisetsoang le ba tlokotsing.