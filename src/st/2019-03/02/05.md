---
title:  Boshome ba Bobeli
date:  10/07/2019
---

Bakreste ba bangata hlokomela le ho latela litaelo tsa Bibele malebana le ho ntša kapa ho khutlisa boshome. Hangata ho ipapisitsoe le Malakia 3:10, ke mokhoa o bobebe, ho balumeli ho ntša karolo ea leshome ea meputso e bona—kapa “keketseho”—ho tšehetsa kereke ho haseng Evangeli. Ho tšepeloeng boshome bona, likereke hangata li na le melaoana e thata ho laola tšebeliso ea lichelete tsena, ho lisebelisetsa fela ho tšehetsa bosebeletsi le boevangeli.

`Bala Deuteronoma 14:22–29. Litaelong tsee, sepheo sa mathomo sa boshome ke eng?`

Teko ke hore re nahane hore phethile ho fana ha rōna ha re fane ka karolo eo ea leshome. Empa litaelo tse fanoeng ho ba-Iseraele li supa hore palo ea karolo ea leshome e ne e le moo ho qaloang teng. Boithuto bo supa hore bophelo ba Iseraele ea mehleng le ho fana ho latela tataiso ea melaoana ea Levitike ho ka fana khafetsa ka bonyane bo lipakeng tsa kotare e le ’ngoe le karolo ea boraro ea lekeno la selemo mosebetsing oa Molimo, ho tšehetsa bapiesta le sehalalelo, le ho thusa bahloki.

Baithuti ba bang ba hlalosa ho fana hona—haholo ho malebana le Balichaba, likhutsana, le bahlolohali—e le boshome ba bobeli. Ho ne ho hlakile hore batho ba ne ba lokela ho natefeloa ke litholoana tsa mosebetsi oa bona le ho keteka kotulo ea bona. Molimo o tšepisitse ho ba hlohonolofatsa, haholo-holo lefatšeng la bona le lecha, empa ba ne ba sa lokela ho nka tlhohonolofatso e le ea lefela kapa ho lebala bao ba sa hlohonolofalang.

Lilemong tse tloelehileng, karolo ena ea kotulo e ne e tlisoa tabernakeleng le ho aroloa ho tloha moo. Empa selemong sa boraro, ho ne ho lokela ho be le ho arolelana litlhohonolofatso malapeng a bona. Meketeng ea kotulo, ho ne ho na le ho tsepama ka ho khetholoha ho bao ba ka ’nang ba se natsoe ha bobebe kapa ba lebaloa: “U tla e nea mo-Levi, le molichaba, le khutsana le mosali oa mohlolohali, ba tle ba e je metseng ea hao, ba khore” (Deut. 26:12). Ho latela litaelo tsa Molimo, bonyane karolo ea ho fana ha ba-Iseraele e ne e lokela ho shebana le ho thusana ho bao ba hlokang. Hape, sena se ne se beiloe mehopolong ea batho le ho ananela ka moo Molimo a bileng mohau le toka kateng ho bona.

`Bala Deuteronoma 26:1–11. Morena o reng ho bona? Ke joang re lokelang ho tlisa see boitšoarong ba rōna ba ho fana ho ba hlokang?`