---
title:  Melao e shome
date:  08/07/2019
---

`Bala Mattheu 22:37–40, hape le Exoda 20:1–17. Ke joang kakaretso ea Jesu ea melao e thusang kutloisiso ea hao ha u bala Melao e shome?`

Melao e shome e baleha joalo ka molao-theo. Ka mora selelekela se thehang motheo oo lipolelo tsena li thehiloeng holima oona — ka tsela ena, taba ea topollo ea Molimo ea sechaba sa hae — tokomane e thathamisa letoto la metheo eo sechaba se thehiloeng holima eona. Boemong bona, ho ne ho na le melao ka hore na batho ba ka phela hantle joang lerato la bona ho Molimo le ho ratana e le bona. Ho ea makatsa hore e be lichaba tse ngata tse nang le nalane ea Bokreste li nkile melao ea tsona ho tsoa tataisong ena.

Leha boholo ba lipolelo tsena li le khutšoanyane, ha rea lokela ho khella tlase tšusumetso le botlalo ba Melao e shome e le molao oa bophelo. Ka mohlala, molao oa botšelela—”‘U se ke oa bolaea’“‘(Exod. 20:13)— o akaretsa le ho kenyeletsa “liketso tsohle tsa ho hloka toka tse bonahalang li khutsufasa bophelo”‘moho le “ho se tsotelle ka boikhohomoso ho hlokomela bohloki ba ba hlokang kapa ba tlokotsing.”—Patriarchs and Prophets, p. 308. Ka tsela e tšoanang, thibelo ea ho utsoa (sheba Exod. 20:15) e nyatsa “tšebetso ea bokhoba, le ho hanela lintoa tsa khapo.” O “hlokoa ho lefshoe meputso kapa mekitlane,” le hona ho thibela “ketso efe kapa efe ea ho nka monyetla ka ho setsebe, bofokoli, le bofuma ba e mong.”—Patriarchs and Prophets, p. 309.

Re ka ipolella hore ha re batho ba babe. Ka mohlala, haeba ka re amane ka kotloloho le polao kapa ho utloa ho hlakileng, ho ka ’na ha bonahala e ka re etsa hantle. Empa ha Jesu a bua ka melao, o hlakisitse hore melao ha e phethoe fela ka ho se etse liketso tse itseng. Empa, mehopolo ea rōna, se susumetsang, le ho hloleha ho etsa lintho tseo re li tsebang e ka ba tlolo ea molao oa Molimo (sheba Matt. 5:21–30).

Ka hona, nahana sechaba seo o mong le o mong oa Melao e shome e neng e nkeloa hlohong le ho pheloa ka botlalo. E ne e tla ba sechaba se hloahloa, se phelang, seo e mong le e mong ka cheseho eohle a neng a etsa ka lerato la hae ho Molimo ka ho rata le ho hlokomela ba bang.

`Hobaneng re na le tloaelo ea ho bala Melao e shome “ka bosesanyane,” hangata re sa natse botebo ba metheo ena ea bohlokoa maphelong a rōna? Hobaneng ho bala ka bonolo ho le bobebe ho lateloa kapa ho etsoa?`