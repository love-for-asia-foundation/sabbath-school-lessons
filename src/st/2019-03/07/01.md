---
title:  Jesu le ba Hlokang
date:  10/08/2019
---

### Bakeng sa Thuto ea Beke ena Bala
Luka 1:46–55, 4:16–21, 7:18–23, Matt. 12:15–21, Matt. 21:12–16, Mareka 11:15–19,

Esa. 53:3–6.

> <p>Temana ea Khopolo</p>
> “‘Moea oa Morena o ho ’na, kahobane o ntlotsitse; o nthomile ho bolella mafutsana evangeli, ho folisa ba pelo tse bohloko, ho bolella ba holehiloeng hore ba tla lokolloa, le ba foufetseng hore ba tla boela ba bone, le ho bolela selemo sa Morena se molemo’“‘(Luka 4:18, 19).

Amang a mabaka a ho tsoaloa nameng, Jesu o tlile ho re bontša hore na Molimo o joang. O entse sena ka lithuto tsa hae, ka sehlabelo sa hae, le ka bophelo ba hae; ke hore, mokhoa oo a kopa-kopaneng le batho fela. Boholo ba liketso tsa hae li ile tsa etsa phetoho ea hang-hang maphelong a batho ba bang. Taba ena ea bosebeletsi ba Mesia e ile ea porofetoa ke baporofeta ba Testamente ea khale, ke ’m’e oa Jesu Maria, le Jesu ka sebele ha a hlalosa thomo ea hae therong ea pele e tlalehiloeng (Luka 4). Holima moo, lingoli tsa li-Evangeli hangata li sebelisitse puo ea Testamente ea Khale ho hlalosa hore Jesu o entse joalo ka ha ba phetile hore o tla etsa. Ka tsela ena, bophelo ba Jesu bo ile ba bonoa hantle litloaelong tsa baporofeta bana, ho kenyeletsa le kutloelo-bohloko ea bona bakeng mafutsana le ba hateletsoeng. Baetapele ba bolumeli, leha ho le joalo, ba ile ba nka Jesu joalo ka sera. Mohlala o mobe oa ho hloka toka le oa bokhopo, ke oa ha ba tšoarisa Jesu, le ho mo qosa ka leeme, le ho mo thakhisa. Ka Jesu, Molimo oa tseba hore na ho hloka toka ho joang— ’me, lefung la hae, o senotse bobe ba bokhopo. Tsohong ea hae, leha ho joalo, o re hloletse bophelo, molemo, le topollo.

_* Ithute thuto ea beke ena ho lokisetsa Sabatha sa la, Phato 17._