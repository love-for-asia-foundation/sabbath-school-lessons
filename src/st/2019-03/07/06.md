---
title:  Sefapano sa Kreste
date:  15/08/2019
---

Hore Molimo ke Molimo ea bonang le ho utloa lillo tsa mafutsana le ba hateletsoeng ho ea khothatsa. Hore Molimo ke Molimo eo, ka Jesu, a bileng le maiphihlelo le ho jara boima bo fetisang ba lefatše ba ho hloka botho, ba khatello, le ho hloka toka, ho ea hlolla. Ho sa natsoe kutloelo-bohloko le molemo oo Jesu a o bonahalitseng bophelong ba hae le bosebeletsing, lefu la Hae le tlile ka lebaka la lehloeo, mona, le ho hloka toka. Ho tloha thapelong ea Jesu ea mahlomola serapeng sa Gethesemane ho isa ho tšoaroeng ha hae, “liteko,” ho hlorisoa, ho songoa, ho thakhisoa, le lefu, o ile a mamella bohloko ba etisang, le bokhopo, le bobe, le matla a khatello. Tsena tsohle li ne li mpefatsoa ke ho hloka molato, le bohloeki, le molemo oa ea neng a feta hara tsena: “athe o ifelisetse ka ho nka sebopeho sa mohlanka, ka ho iketsa ea tšoanang le batho. ’Me ha a hlahile a le joalo ka motho, o ikokobelitse, a iketsa ea utloang ho isa lefung, e, le lefung la sefapano!” (Ba-Fil. 2:7, 8). Ka likhalase tsa pale ea topollo, re bona botle ba sehlabelo sa Jesu bakeng sa rōna, empa ha rea likela ho lebala bokhopo ba ho hlokofatsoa le ho hlokeloa toka hoo a beling le maiphihlelo a hona.

`Bala Esaia 53:3–6. See se re bolella eng ka se ileng sa etsahala ho Jesu, ho utloa bohloko ha ea se nang molato lebitsong la ba molato? Ke joang see se re thusang ho utloisisa seo a fetileng ho sona molemong oa rōna?`

Ho Jesu, Molimo oa tseba hore na ho joang ho ba lehlatsipa la bokhopo le hloka toka. Ho qosoa ha motho ea se nang molato ke halefisang; ha ka kang ho bolaoa ha Molimo. Molimo o nkile sebopeho sa rōna boemong bo oeleng le bo putlameng, hoo re ke keng ra belaela ka kutloelo bohloko ea hae, le botšepehi: “Hobane moprista e moholo eo re nang le eena, ha se ea ka sitoang hore utloela bohloko mefokolong ea rōna; hobane o lekiloe nthong tsohle joalo ka rōna, empa ha a ka a etsa sebe (Heb. 4:15). Tšenolo e hlollang ea semelo sa Molimo! Ke joang re qalang ho beha likelello tsa rōna litabeng tse molemo ka Molimo ka seo sefapano se se bolelang?

`Ka tsohle tseo re etsang bakeng sa Morena, haholo-holo ho fihlela bahloki, hobaneng re lokela ho bolaka lefu la Jesu, ea nkileng sebaka sa rōna—e seng fela bakeng sa rōna empa le bao re ba thusang—e le khubu ea thomo le sepheo sa rōna?`