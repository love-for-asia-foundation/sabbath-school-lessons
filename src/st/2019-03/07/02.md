---
title:  Pina ea Maria
date:  11/08/2019
---

Nahana pono eo: Maria o sa tsoa fumana molaetsa ho tsoa ho lengeloi Gabriele matsatsana a sa tsoa feta. Le mo boleletse hore e tlo ba ’m’e oa Jesu, Mora oa ea holimo-holimo. Ha a so bolelle mang kapa mang, empa o chakela Elizabetha, moamani le eena ea seng a holile, eo le eena a lebeletseng ngoana oa mohlolo. Ka pono ea semoea Elizabetha o ela hloko litaba tsa Maria le pele Maria a ka ba le monyetla oa ho mo bolella letho, ’me ’moho ba keteka litšepiso le molemo oa Molimo.

`Bala Luka 1:46–55. Ela hloko ho tsoakana ha lithoriso lipakeng tsa se neng se reretsoe eena fela—”‘hobane ea matla o nketselitse tse kholo’“‘ (Luka 1:49)—ha ho se ho akaretsoa. Hobaneng lithoriso le khumamelo ea rōna ho Molimo e lokela ho kenyeletsa bobeli lintho tsa motho ka mong le tse akaretsang?`

Pina ee e makatsang e ka kenang hantle Lipesalemeng kapa lingoloeng tsa lithothokiso tsa baporofeta ba ba-Heberu. Maria o tletse ka khaphatseho ea boikutlo ba ho hlolloa le ho leboha ho Molimo. Ruri o bone Molimo a sebetsa bophelong ba hae, empa hape o etse hloko boikarabello bo boholo ba morero oa Molimo bakeng sa sechaba sa habo ke moloko oa batho. Empa kutloisisong ea Maria, ha se hore fela Molimo o matla le ho lokeloa ke thoriso, hape o mohau ’me o bonahala a na thahasello e khethehileng ho ba ikokobelitseng, le ba hatelloang le mafutsana. Lengeloi le ne le sa tsoa tloha ka mora ho phatlalatsa “litaba tse molemo” tsa tlhaloso ea ho tsoalo ho Maria hang ha a qala ho bina pina e latelang: “‘O lihile babusi literoneng tsa bona, ’me o phahamisitse ba ikokobetsi. Ba lapileng o ba khorisitse molemo, ’me ba ruileng o ba khutlisitse ba le fela’“‘ (Luka 1:52, 53). Qalong ea pale ea bophelo ba Jesu lefatšeng, o hlahisoa e le ’musi (sheba Luka 1:43)—empa e le ’musi oa puso ea mofuta o fapaneng. Joalo ka ha ba boleli ba bangata ba hlalositse, ’muso oa Molimo oo Jesu a tlileng ho u hloma le ho o theha e ne e le fapaneng ha u bapisoa le mokhoa oa sechaba oa tsamaiso ea mebuso ea lefatše lena. Tlhaloso eo re nang le eona ea ’muso oa Jesu, ba matla le ba ruileng ba lefatše ke ba morao, ’me mafutsana le ba hateletsoeng ba ea lokolloa, le ho “tlatsoa,” le ho phahamisoa.

`Haeba kereke e lokela e bonahatse ’muso oa Molimo, kereke e etsa hantle ha kae ho bonahatsa ’muso oo o fapaneng haholo ho oa lefatše oo Maria a o hlalositseng? Ke joang ntho e kang ee e ka qopitsoang, empa re ee ka leeme melebana le ba matla le ba ruileng, bao le bona e ntseng e le baamoheli ba lerato la Kreste?`