---
title:  Ho Ithuta Haholoanyane
date:  16/08/2019
---

Bala Ellen G. White, “In the Footsteps of the Master,” pp. 117–124, in Welfare Ministry; “Days of Ministry,” pp. 29–50, in The Ministry of Healing; “The Temple Cleansed Again,” pp. 589–600; “In Pilate’s Judgment Hall,” pp. 723–740, in The Desire of Ages.“Molimo o fane ka bopaki bo kholisang lentsoeng la hae hore o tla otla ba tlolang molao oa hae. Bao ba ithetsang ka hore mohau oa hae o senyekhe-nyekhe hoo a ke keng a otla moetsalibe ka toka, ea lokelang ho sheba sefapanong sa Golgotha. Lefu ea Mora ea se nang sekoli oa Molimo le paka hore ‘moputso oa sebe ke lefu,’ le hore tlolo efe kapa efe ea molao oa Molimo e lokela ho fumana kotlo ea eona e loketseng. Kreste ea se nang sebe e bile sebe bakeng sa batho. O ile a jara molato oa tlolo ea molao, le ho pata sefahleho sa Ntate, ho fihlela pelo ea hae e robeha ’me bophelo ba hae bo felisoa. Sehlabelo sena sohle se ile sa etsoa hore baetsalibe ba tle ba lopolloe. Ho ne ho se ka tsela e ’ngoe ea hore baetsalibe ba lokolloe kotlong ea sebe. ’Me moea o mong le o mong o hlatolang ho nka karolo phekong ea fanoeng ka theko e boima hakalo, o tla itjarela ka bo-eena molato le kotlo ea tlolo ea molao.”—Ellen G. White, The Great Controversy, pp. 539, 540.

**Lipotso tsa Puisano**

`1.	Bala polelo ea Ellen G. White e ka holimo. Buang ka bonnete ba ho hloka toka: Kreste, ea neng a se na molato, ea ileng a nka kotlo ea ea molato! Hobaneng ho le bohlokoa haholo ho boloka ’nete ee kapele ho rōna?`

`2.	Jesu ha a so a ka a buelella nchafatso ea sepolotiki e le ho tlisa ’muso oo a neng a bua ka oona. Hape, nalane e tletse ka lipale tse bohloko tsa batho ba ileng ba sebelisa matla le khatello, ka lebitso la ho thusa ba fokolang le ba hateletsoeng. Hangata se fehlitsoeng e bile sehlopha sa khatello se nkeloang sebaka ke se seng. Leha Bakreste ba ka khona le ho sebetsa le matla ao ho leka ho thusa ba tlatlapuoang, hobaneng ba lokela ho khathatseha ka ho sebelisa lipolitiki ho fihlela qetello ee?`

`3.	Nahana ka seo morero oa topollo o se fupereng. Jesu, ea lokileng, eo e bang lehlatsipa la ho hloka toka—bakeng sa e mong le e mong oa rōna. Hobaneng sehlabelo sena se seholo, bakeng sa rōna, se re etsang batho ba bacha ho Kreste?`

**Kakaretso**:

Li-Evangeling, bosebeletsi ba Jesu bo hlahisoa leho hlalosoa ka mosebetsi oa baporofeta ba Testamente ea Khale. Litaba tse molemo bakeng sa ba hlophehileng, tokoloho ho ba hataletsoeng, le pholo ho ba lipelo li robehileng li ile tsa boleloa e le matšoao a Messia—e leng seo Jesu a se bontšitsen bosebeletsing bohle ba hae. Empa, lefing la hae, o ile a utloa bohloko bo matla na ho hloka toka ’me qetellong a hlola bobe bo fetisang ba botho bo oeleng le ho hloka botho. Re leboha lefu la hae le hlokileng toka bekeng sa rōna, libe tsa rōna li ka tšoareloa, ’me re na le pallo ea bophelo bo sa feleng.