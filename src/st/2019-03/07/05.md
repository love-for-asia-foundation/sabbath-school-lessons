---
title:  Ho Hloekisa Tempele
date:  14/08/2019
---

Ha re bala lipale tsa Jesu li-Evangeling, ha ngata re hoheloa ke semelo sa jesu—Tlhokomelo ea hae ho ba kulang, le bana, lipale tsa hae tsa ho batlana le ba lahlehileng, le puo ea hae ka ’muso oa Molimo. Sena e ka ba lebaka la hore na hobaneng lipaleng tse ling moo re ’monang a etsa ka matla le ka bohale—haholo khahlanong le baetapele ba bolumeli ba nako ea hae le mekhoa e meng ea bona—li ka re makatsa.

`Bala Mattheu 21:12–16, Mareka 11:15–19, Luka 19:45–48, le John 2:13–17. Ke bohlokoa bofe ba hore lipale tse tšoanang tsee liboleloa litlalehong tsohle tsa li- Evangeling?`

Ha ho makatse hore e be letsahalo ena e kenyeletsoe ho e ’ngoe le e ’ngoe ea li-Evangeli. Ke pale e tletseng ka liketsahalo, le mokhoa, le cheseho. Jesu o ne khathatsehile ka tšebeliso ea tempele ka tsela ena le ka ho nkeloa ha khumamelo ea ’nete sebaka ke thekiso ea liphoofolo tsa mahlabelo. Tšenyo e hlolla ea seo mahlabelo ao a neng a se bolela, e neng e le pontšo ea lefu la Hae bakeng sa libe tsa lefatše! Ketso e lumellana hantle le tloaelo ea baporofeta ba ba-Heberu. Ntlha ena e suptjoa ho e ’ngoe le e ’ngoe ea tlaleho ea li-Evangeli e ka ba ka Jesu kapa lingoli tsa li-Evangeli ha ba qotsa ho tloha ka Esaia, Jeremia, kapa Lipesaleme ho hlalosa se neng se etsahala paleng ena. Batho ba bona Jesu e le moporofeta (sheba Matt. 21:11) ’me ba tla ho eena ha a ntse a folisa le ho ruta mabaleng a tempele ka mora ho phahla barekisi le ba ananyang ka chelete. E bile batho ba fumanang pholo ka ho ba ama le tšepo e totang lipelong tsa bona ha bantse ba mametse lithuto tsa hae.

Baetapele ba bolumeli hape ba ela hloko Jesu e le moporofeta—e le motho ea kotsi matleng a bona le boiketlong ba mokhoa oa bona oa tsamaiso ea sechaba—’me rera ho bolaea Jesu, ka tsela tšoanang le ea baholo ba bona bailing ba rera khahlanong le baporofeta lilemong tse fetileng (sheba papiso ena ho Luka 19:47, 48).

`Re le litho tsa kereke, ke joang re ka etsang karolo ea rōna ho ntefatsa hore likereke tsa lehae ha li be joalo ka libaka tse hlokang seo tempele e neng e se hloka nakong ea Kreste? Ke joang re ka qobang liketso tseo tsa semoea? Tse ling tsa tsona e ka ba life ha e le hantle?`