---
title:  Jesu oa Folisa
date:  13/08/2019
---

Li-Evangeli ka lipale tsa mehlolo ea Jesu, haholo-holo ea pholiso. Joalo ka ha Esaia a ile a porofeta, o ile a folisa ba foufetseng le ho lokollang ba neng ba le litlamong tsa bokuli, mohlomong ka mora lilemo tse ngata tsa ho hoehla (sheba, ka mohlala, Mareka 5:24–34, John 5:1–15). Empa o entse se fetang sena: O entse hore liritsa li tsamaee; a folisa ba- lepera—e seng ka lentsoe empa le ka ho ba ama, leha ba ne ba sa “hloeka” joalo; O ile a leleka matemona a neng a hateletse likelello le ’mele ea batho; le ho tsosa bafu. Re ne re ka labella hore mehlolo ena e be e hohelang letšoele le ho bontša matla a hae ho ba bahanyetsi ba hae le neng ba na lipelaelo ka eena. Empa ena e ne e se eona taba kamehla. Ho e na le hoo, hangata Jesu o ne a fana ka taelo ho motho ea folisisoeng hore a se ke a bolella motho. Ha ho bonahala hore batho ba sa tsoa folisoa ha bana ho boloka taelo ena le ho boloka litaba tse hlollang tse etsahetseng ho bona, Jesu o ne a leka ho bontša hore mehlolo ea hae e ne e supa ntho e ’ngoe e bohlokoa ho feta ho thabisa batho. Pakane le joale e ne e le hore batho ba fumane pholoho ho eena. Leha, mehlolo ea pholiso ea Jesu e ne e le ponahatso ea kutloelo-bohloko ea hae. Ka mohlala, pejana ho phepo ea batho ba likete li hlano, Mattheu o li beha tjena, “Jesu ha a e-tsoa, a bona bongata bo boholo, a ba utloela bohloko, a folisa ba kulang ba bona” (Matt. 14:14). Jesu a utloela bohloko ba neng ba le bohlokong ’me a etsa seo a ka se khonang ho batho bao a neng a kopana le bona ho ba thusa le ho ba phahamisa.

`Bala boporofeta ba Esaia ho Mattheu 12:15–21. Ke ka litsela life Esaia le Mattheu ba tsebisang seo Jesu a neng a se etsa e le ntho e ’ngoe e fetisang fela ho folisa ba ’maloa— kapa le bona ba makholo a fokolang—a batho ba kulang?`

“Mohlolo ka mong Kreste a o entseng e le pontšo ea bomolimo. O ne a etsa mosebetsi o boletsoeng pele oa Mesia; empa ho bafarisi mesebetsi ena ea mohau, e ne e le lehlaba. Baetapele ba se-Juda ba ne ba sheba bohloko ba batho ka lipelo tse se nang kutloelo bohloko. Liketsahalong tse ngata boikhabo ba bona le khatello li bakile matšoenyeho ao Kreste a a tlositseng. Ka hona mehlolo ea hae e bona e ne e le nyeliso.”—Ellen G. White, The Desire of Ages, p. 406. Mehlolo ea Jesu ea pholiso e ne ele liketso tsa kutloelo bohloko le toka. Empa maemong ohle, e ne e se qetello ka bo eona. Qetellong sohle seo Kreste a se entseng e ne e le ka sepheo sa ho isa batho bophelong bo sa feleng (sheba John 17:3).