---
title:  Polelo ea Thomo ea Jesu
date:  12/08/2019
---

E ka ba e ne e reretsoe ho baloa bakeng sa letsatsi leo kapa Jesu ka boomo o ile a fumana litemana tse loketseng (Esa. 61:1, 2) bukeng eo ae filoeng ho bala, ha se ka tšohanyetso hore e be litemana tsena e bile karolo ea thero ea hae ea pele sechabeng. Hape ha se ka tšohanyetso hore pale ea Jesu e khutšoanyane ho Luka 4:16–21—”‘Kajeno lengolo le phethetse le ikutloela’“‘(Luka 4:21)—e be e qala tlaleho ea Luka ea boseletsi ba Jesu ba sechaba. Jesu o bonahala e ka o nka morethetho ho tsoa pineng ea Maria ea ’muso o fapneng le emeng le ho o kenya tšebetsong bosebeletsing ba hae. Jesu—le Luka ho pheteng pale ea Jesu—o sebelisitse boporofeta ba Esaia ho hlalosa seo Jesu a neng a se etsa le ho tla se etsa, empa hape e ne e le mokhoa o mong oa ho bonahatsa seo Maria a se hlalositseng lilemong tse mashome a mararo tse fetileng. Mafutsana, le ba utloisoang bohloko, le ba hateletsoeng ke thaka ea leihlo le ba amoheli ba litaba tse molemo tseo Jesu a neng a li tlisa.

Jesu o ile a nka litemana tsena ho tsoa ho Esaia 61 e le polelo ea thomo. Bosebeletsi ba hae le thomo bobeli e ne e taba ea semoea le ho etsa, ’me o tla bontša hore semoea le ho etsa ha li ea arohana joalo ka ha re nahana ka linako tse ling. Bakeng sa Jesu le barutuoa ba hae, ho hlokomela litlhoko tsa batho bonyane e ne e le karolo ea ho ba hlokomela semoeeng.

`Bala le ho bapisa Luka 4:16–21 le 7:18–23. O nahana hore hobaneg Jesu a arabile ka tsela ee? Ke joang o ka arabelang lipotsong tse joalo ka bo-molimo le bo-Mesia ba Jesu?`

Ha Jesu a Ba-Roma barutuoa ba hae, thomong a ileng a ba fa eona hape e ne e lumellana le thomo ena. Ha ba ne ba phatlalatsa hore “‘Muso oa Molimo o atametse” (Matt. 10:7), ha tsoela pele taelong ea hae Jesu ho barutuoa ba hae o itse “‘Folisang ba kulang, le tsose bafu, le ntlafatse ba-lepera, le lahlele batemona ntle; le neiloe feela, nehang fela’“‘ (Matt. 10:8). Bosebeletsi ba bona lebitsong la hae e ne e le ho bonahatsa le ho etsa metheo ea bosebeletsi ba Jesu le ’muso oo a memelang batho ho oona. Barutuoa, ba ne ba lokela ho ikopanya le Jesu thomo ea hae ho phahamisa ba morao, le ba fokolang, le ba lahlehileng.

`Ke joang lekanyang mosebetsi le molaetsa o mahlonoko oa ho ruta molaetsa oa mangeloi a mararo lefatšeng? Hobaneng sohle seo re se etsang se amana ka tsela e itseng le molaetsa oo re o phatlalatsang oa “nako oa joale”?`