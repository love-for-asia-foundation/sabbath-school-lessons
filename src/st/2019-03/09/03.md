---
title:  Boselebeletsi le Bopaki ba Dorkase
date:  26/08/2019
---

Ha kereke e qala ho pharalla—joalo ka ha Jesu boletse—”‘Jerusalema, le naheng eohle ea Judea, le ea Samaria, le ho isa lipheletsong tsa lefatše’“‘ (Lik. 1:8), balumeli ba bacha ba ile ba nka tumelo le bosebeletsi ba Jesu. Hara bana ho ne ho ena le Dorkase—hape ea tsejoang ka hore ke Tabitha—motseng oa Joppa. O bonahala a ile nka ka matla taelo ea Jesu ea hore ha o apesa ba hlobotseng, o ne a etsetsa Jesu ka sebele (sheba Matt. 25:38, 40).

`Bala tlhaloso ea Dorkase le bosebeletsi ba hae ho Lik. 9:36. Ke joang bophelo ba hao le bosebeletsi li ka hlalosoang ka tsela e tšoanang le temaneng ee? U ka rata hore u hlalosoe joang?`

Ho bonahala bosebeletsi ba Dorkase e ne e le boo le tlhaloso ea hae e le “morutuoa” (sheba Lik. 9:36) le botšepehi ba hae, le matla a hae, le ho sheba ba bang li ileng tsa eloa hloko hoo. Petrose o ne a etetse motse o haufi oa Lydda, ’me batho ba Joppa ba mo kopa ho tla ka lebaka la lefu la Dorkase (sheba Lik. 9:37–41). Ho fihleng ha hae Joppa, Petrose o ile a kopana le batho ba bangata bao Dorkase a ba thusitseng ka mosebetsi oa hae bakeng sa bafumanehi. Ba mo bontša liphahlo tseo a ba etselitseng tsona ’me ba mo bolella lipale tse ngata ka moo a ba thusitseng kateng le ba bang. Hore e be Petrose o ile a rapella Dorkase le hore Molimo o ile a mo khutlisetsa bophelong, ruri, ha ho bolele hore bophelo kamehla bo tla tsamaea hantle ho ba nehelang maphelo a bona ho sebeletsa ba bang. Hantle, Dorkase o ne a se a ile a kula le ho shoa, ’me Setefane, e mong oa basebeletsi ba supileng ba pele ba ho khetheloa ho sebeletsa bahlolohali ka kerekeng, le eena e bile moshoela tumelo oa pele (sheba Lik. 7:54–60). Bophelo ba bosebeletsi ha se tsela e boreleli; ka linako tse ling e ka ba tsela e meutloa. Leha ho le joalo, paleng ena Molimo o ile a sebelisa ho ela hloko ha matla a hae bophelong le lefung la Dorkase ho etsa tšusumetso e matla bathong ba Joppa: “Hoo ha tsejoa ke ba motse oa Joppa kaofela, ’me ha lumeloa ho Morena ke ba bangata” (Lik. 9:42).

`Ha e ne e ba u ka shoa, na tšebetšo ea hao e ka lleloa le ho hopoloa joalo ka bosebeletsi ba Dorkase ha boile ba hopoloa le ho lleloa? Ke joang re ka sieang letlotlo le molemo la bosebeletsi? Ke litsebo life tsa bohlokoa tseo u nang le tsona—joalo ka litsebo tsa Dorkase tsa ho roka liphahlo—tseo u ka li sebelisang ho sebeletsa ba bang?`