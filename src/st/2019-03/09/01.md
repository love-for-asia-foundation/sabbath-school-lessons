---
title:  Bosebeletsi Kerekeng ea Testamente e Ncha
date:  24/08/2019
---

### Bakeng sa Thuto ea Beke ena Bala
Lik. 2:42–47; 4:32–37; Matt. 25:38, 40; Lik. 9:36; 2 Ba-Kor. 8:7–15; Ba-Roma 12; Jakobo 2:1–9.

> <p>Temana ea Khopolo</p>
> “Borapeli bo hloekileng, bo se nang sekoli mahlong a Molimo Ntat’a rōna, ke ha motho a lekoa likhutsana le basali ba bahlolohali mahlomoleng a bona, ’me a ipoloka lefatšeng a se na le lethebanyana”(Jakobo 1:27).

Litemana tse tse joang ka hore ke thomo e kholo (Matt. 28:18– 20) li hara tse tsejoang haholo ka hara Bibele, bonyane ke Bakreste. Litemana hangata li hlalositsoe e le polelo ea thomo ’me e bile tšusumetso ea mefuta e mengata ea thomo le liporojeke tsa bo-Evanegeli. Ruri, ka ho susumetsoa ke temana tsena, Bakreste ba ile ka lefatše lohle, ka linako tse ling ka tahlehelo e kholo, e le ho hasa molaetsa oa Evangeli. ’Me Jesu o itseng thomohg e kholo? Ho etsa barutuoa, ho kolobetsa, le ho ruta batho “ho boloka tsohle tseo ke le laetseng tsona” (Matt. 28:20). ’Me joalo kaha re bone, boholo ba seo Jesu a se laetseng ke ho hlokomela ba bohloking, le ba utloisoang bohloko, le ba sa khoneng ho itlhokomela. Re lokela ho hopola hore litsela tsena ho barutuoa ba pele ba e ne e se tsela e ncha hakalo, ntho eo ba neng bo so ka ba e utloa kapa ho e bona pele, empa ntšetso ea pele ea thomo eo Jesu a neng a se a ntse a sebetsa mahareng a bona. Ka hona, karolo ena ea thuto ea Jesu e ka bonoa ka ho hlaka maphelong a sehlopha se secha sa kereke e le karolo ea phetha karolo thomo e kholo.

_*Ithute thuto ea beke ena ho lokisetsa Sabatha sa la, Phato 31._