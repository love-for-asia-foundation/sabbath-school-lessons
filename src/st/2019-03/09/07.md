---
title:  Ho Ithuta Haholoanyanes
date:  30/08/2019
---

Bala Ellen G. White, “Dorkase—Her Ministry and Its Influence,” pp. 66, 67, in Welfare Ministry; “A Liberal Church,” pp. 335–345, in Liketso tsa Baapostola; “This Is Pure Religion,” pp. 35–41, in Welfare Ministry. “Mopholosi o fane ka bophelo ba hae ba bohlokoa e le ho theha kereke e nang le bokhoni ba ho hlokomela meea e llang le ho lekoa. Sehlopha sa balumeli e ka ’na eaba sa bafutsana, ba sa rutehang, le ba sa tsejoeng; empa ho Kreste ba ka etsa mosebetsi hae, le bohaisaneng, le kerekeng, le libakeng tse hole,’ moo litholoana tse teng li isang bosafeleng.”—Ellen G. White, The Desire of Ages, p. 640. “Ho fana ho sa khanane ha kereke ea pele ho ile ha khannela kereke nyakallong; hobane balumeli ba ne ba tseba hore matla a bona a ne a thusa ho isa molaetsa oa Evengeli ho ba leng lefifing. Mosa oa bona e ne e le bopaki ba hore ha ba ea amohella mohau oa Molimo lefeela. Ke eng se hlahisang mosa o mokaalo ha e se ho halaletsoa ke Moea? Mahlong a balumeli le bao e seng balumeli e ne e le mohlolo oa mahau.”—Ellen G. White, The Lik. of the Apostles, p. 344.

**Lipotso tsa Puisano**

`1.	Ke joang kereke ea hao ea motseng e ka bang joalo ka e hlalosoang likhaolong tse qalang tsa buka ea Liketso? Ke likhato life tseo boetapele ba kereke ea hao e ka li nkang ho khannela kereke tseleng ee?`

`2.	Kereke ea Seventh-day Adventist lefatše ka bophara e sebelisa e meng ea metheo eo ho builoeng ka eona thutong ea beke ena ho supa hore na boshome le likabelo li ka aroloa joang lipakeng tsa likarolo tse fapaneng tsa lefatše. Ke melemo efe ea mokhoa oo oa ho arolelana lisebelisoa ka lefatše lohle?`

`3.	Na litaelo tsa ho phela, joalo ka tse akarelitsoeng ho Ba-Roma 12, ka mohlala, li ea utloahala, le hona ho ka pheleha—na li ea sebetsa “lefatšeng la sebele”?—kapa li utloahala e ka litaba tse lerotho bo sa bonaleng hantle?`

`4.	Jakobo 5:1–5 e sebelisa puo e matla e bontšang litlhokomeliso tse bohale tse fanoeng ke baporofeta ba Testamente ea Khale. Hobaneng tiiso e joalo e loketse ho hlokeha?`

**Kakaretso**:

Ba khothatsoa ke thomo e kholo ea Jesu le ke matla a Moea o Halalelang, barutuoa le balumeli ba pele ba ikemisetsa ho arolelana molaetsa le thomo ea Jesu ka ho pharalla ho khonehang. Ba nka matla lithutong tsa Jesu le lingoloeng tsa mangolo a ba-Heberu, kereke ea pele e ne e le sehlopha se secha sa mofuta oa sona, se arolelanang seo ba nang le sona le ba hlokang, hara bona le ba hole le metse ea bona. Ka mohlala oa bona le thuto ea bona e tlalehiloeng mangolong a bona a eang likerekeng, baetapele ba pele ba Bokreste ba ile ba khothaletsa balumeli ho phela maphelo a botšepehi le bosebeletsi, haholo ho ba hlokang.