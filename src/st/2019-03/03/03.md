---
title:  Mabaka a Mabeli a Sabatha
date:  15/07/2019
---

Bala Exoda 20:8–11 le Deuteronoma 5:12–15. Ke joang liphetolelo tse peli tsee tsa molao oa bone li tšehetsanang?

Ho hopola ke ntho ea bohlokoa ea likamano tseo Molimo a batlang ho li theha bocha le sechaba sa hae, likamano tseo khubu ea tsona e leng taba hore Molimo ke ‘mōpi le mopholosi oa rōna. Karolo tse peli li hlaha liphetolelong tsena tse peli tsa molao oa bone ’me li amahanngoa haholo le Sabatha le poloko ea eona. Ho tsoa lefatšeng le tletseng ka melimo e mengata ea bohata, ba-Iseraele ba ne ba hloka ho hopotsoa ka Molimo oa ’nete e bile e le mōpi. Sabatha e ne e le tsela e hlokolosi ho etsa seo, ea bontšoa bohlokoa ba eona boemong ba beke le beke ba ho fana ka manna ka hlekelo, mohlala o matla oa matla a hae a popo. Phetolelong ea Exoda 20 ea molao oa bone, Molimo e le ‘mōpi oa rōna o senoloa ka ho hlaka.

Holima moo, topollo ea bona, le pholoho ke khubu ea molao oa bone ho Deuteronoma 5. Ena e ne e le pale eo ba-Iseraele ba neng ba lokela ho e pheta khafetsa; ba ne ba ka hokahana le eona haholo Sabatha se seng le seng. Pale ea bona ea pele e bile ka topollo eo ba e boneng ho tsoa bokhebeng Egepeta, empa ha kutloisiso ea bona ka Molimo le topollo ea hae li hola, Sabatha hape e tla ba pontšo ea beke le ea pholoho ea bona ea semoea. Bobeli khothaletso tsena tsa Sabatha li ne li le mabapi le ho khutlisetsa likamano pakeng tsa Molimo le sechaba sa hae: “‘“‘Ka ba nea le Lisabatha tsa ka hore e be pontšo mahareng a ka le bona, ea hore ba tsebe hoba ke ’na Jehova ea halaletsang”‘“‘ (Ezek. 20:12). ’Me joalo ka ha re bone, sena ha eaka ea tloha e bile ka baka le sehlopha sena fela. Motheong oa likamano tsena, ba ne ba lokela ho theha mofuta oa sechaba, o neng o le mosa le ho ba tlhohonolofatso ho lefatše. “‘Ke ka baka leo, Jehova, Molimo oa hao, a u laetseng ho boloka letsatsi la phomolo’“‘ (Deut. 5:15). Ka ho boloka Sabatha e le tsela ea ho hopola le ho keteka bobeli tlholeho le topollo, re tsoela pele ho hola likamanong tsa rōna, e seng fela le Morena empa le bohle ba re potileng. Molimo o bile mohau ho rōna; ka hona, re lokela re be mohau ho ba bang.

`Ke litsela life polokong ea Sabatha tse lokelang hore etsa ba betere, ba mosa, ba tsotellang, le ba nang le kutloelo bohloko?`