---
title:  Phomolo ea Sabatha ea naha
date:  18/07/2019
---

Joalo ka ha re bone, Sabatha e ne e le karolo ea tloaelo ea bophelo ba sechaba sa Iseraele. Empa motheo e ne e se ka letsatsi le le leng ka beke. Hape e kenyeletsa phomolo e khethehileng selemo ka seng sa bosupa, tlhoro ea teng ke Selemo sa Jubile ka mora letoto la lilemo tse supileng, ho bolela lilemo tse mashome a mahlano.

Bala Levitike 25:1–7. Ke eng se makatsang ka taelo ea mofuta oo? Ke ka litsela tseo u ka kenyang taba ea mofuta oo bophelong ba le mosebetsing?

Selemo sa Sabatha se ne se lumella lefatše le lengoang lala nako ea selemo. Ke ketso e makatsang ea boqhoku ba naha, ’me bohlale ba sena e le tšebetso ea temo bo se bo lemohiloe lefatše ka bophara. Selemo sa bosupa hape se ne se le bohlokoa ho makhoba (sheba Exod. 21:1–11). Ketsahalong eo e mong oa ba-Iseraele a neng a le ka hara likoloto hoo a ithekisang bokhobeng, ba ne ba lokela ho lokolloa ka selemo sa bosupa. Ka tsela e tšoanang, mekoloto e setseng e ne e lokela ho hlakoloa qetellong ea selemo sa bosupa (sheba Deut. 15:1–11).

Joalo ka manna ao Molimo o ileng oa a fa ba-Iseraele lefelleng, ho se leme letho la lijalo ka selemo seo e ne e le ketso tšepi ho Molimo ea neng a tla fana ka se lekaneng selemong se tlileng pele le ka seo lefatše le tla se hlahisa ka bo lona ka selemo sa Sabatha. Ka tsela e tšoanang, ho lokolloa ha makhoba le ho hlakoloa ha mekoloto e ne e le ketso ea mohau empa hape e le ketso ea ho tšepa matla a Molimo a ho kholisa litlhoko tsa rōna. Ka tsela e itseng batho ba ne ba hloka ho ithuta hore ha ba ea lokela ho hatella ba bang molemong oa ho iphumane litlhoko tsa bona.

Motheo le moelelo oa Sabatha e ne e le ho karolo e haufi le tlhophiseho ea Iseraele e le sechaba ka kakaretso. Ka tsela e tšoanang, poloko ea Sabatha ea joale e lokela e be boithuto ba semoea bo fetolang matsatsi a mang ohle. Ka tsela e utloahalang, Sabatha ke tsela e ’ngoe ea ho phela litaelo tsa Jesu tsa ho batla pele ’muso oa Hae: “‘Ntat’a lōna ea maholimong o tseba hoba le hloka lintho tseo tsohle . . . ’me lintho tseo tsohle le tla li ekeletsoa’“‘ (Matt. 6:32, 33).

`Ke phapano efe eo ho boloka Sabatha ho lokelang ho e etsa ho fapana le matsatsi a mang a beke ea hao? Ha e le hantle, haeba u meharo, oa ikhantša, ’me ha u tsotelle ho tloha Sontaha ho isa Labohlano, ho thusang ha e ba ha u etse lintho tseo ka Sabatha? (kapa kannete na u ka se be ntho tseo ka Sabatha haeba u joalo le matsatsing a beke kaofela?)`