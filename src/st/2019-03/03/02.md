---
title:  Manna A Lekane
date:  14/07/2019
---

Ka mora meloko e mengata ea bokhoba le ho lahlehoeloa ke seriti sa botho ka baka la boemo ba khatello sechabeng sa hae, Molimo o ne a batla ho phahamisa sechaba se secha se tsoa lokolloa sa Iseraele, ho ba supa mokhoeng o mocha oa ho phela le ho ba fa melao bakeng sa tsamaiso e ntle ea sechaba sa bona se secha. Empa e ’ngoe ea likarolo tsa pele tsa tšebetso ena e tlile ka ho etsa leka setšoantšo se rutang. Ho tsoela pele ka lilemo tse mashome a mane ba lika-lika lefelleng, morethetho ona oa bophelo, bopaki bo bonahalang ba tsotello ea Molimo tse hlokang boikhabo, li ne li lokela e be e bile karolo ea moetlo oa sechaba sa Iseraele. E tlile ka mokhoa oa manna, lijo tse neng li hlaha hoseng ho hong le ho hong fatše ka hohle kampong ea ba-Iseraele.

Bala Exoda 16:16–18. U nahana hore ke boleng bofe ba motho ka mong ea boletsoeng litemaneng tsee?

Ho 2 Ba-Korinthe 8:10–15, Paulose o qotsa pale ena e le mohlala oa ka moo Bakreste ba lokelang ho phela kateng: “Ho re nala ea lōna e tle e imolle bofumanehi ba bona nakong ea joale, ’me nala ea bona le eona e tle eimolle bofumanehi ba lōna, ho tle ho etsoe ka ho lekana” (tem. 14). Thuto bakeng sa ba-Iseraele, le rōna, e ne e le hore Molimo o fane ka ho lekaneng bakeng sa batho ba hae le tlholeho ea hae. Ha e ba fela seo re se hlokang ’me re ikemiselitse ho arolelana khaphatseho le ba bang, tsohle li tsa hlokomeloa le ho fanoa. Ho nka fela ho lekaneng bakeng sa letsatsi sechaba se tla ithuta ho tšepa ho tla ba le ho hongata letsatsing le hlahlamang. Batho ba ileng ba hatelloa, joalo ka makhoba a ba-Iseraele, ba potlaka ba shebana le hore na ba phela joang, empa Molimo o ne a batla ho bontša bophelo ba ho tšepa, ho fana, le ho arolelana. Empa ho ne ho ena le ho hong hape, ho fetisang, mokhoa oa ho phela sena. Letsatsing la hlekelo ho fana habeli ka manna a hlahang fatše, ’me ka letsatsi leo — letsatsing leno fela — sechaba ne se ka bokella manna ho lokisetsa Sabatha. Ho fana ho khethehileng ha Sabatha e bile mokhoa o eketsehileng ho bona ho ithuta ho tšepa Morena litlhokong tsohle. Karolo ena e eketsehileng ea manna, ketso ea mohau ea karolo ea Molimo, ea etsa hore ba natefeloe ka botlalo litšepiso tsa Molimo tseo a ba balletseng tsona ka letsatsi la bosupa la Sabatha.

`Ke eng eo re ka e etsang ka hlekelo e ka re thusang ha hore haholoanyane re natefeloe ke seo Molimo a re fang sona ka Sabatha?`