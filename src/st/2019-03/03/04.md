---
title:  Letsatsi la Tekano
date:  16/07/2019
---

E ’ngoe ea lintho tse totobetseng ha u bala Melao e shome ho Exoda 20 le Deuteronoma 5 ke hore, molao oa bone ke o hlalositsoeng ka fetisisa. Leha melao e tlalehiloe mantsoe a fokolang joalo ka a mararo liphetolelong tse ling (ka se-Heberu e meng e boleloa ka lentsoe le le leng), molao oa bone o fana ka lebaka le hore na hobaneng, joang, le mang ea lokelang ho hopola letsatsi la Sabatha.

Bala Exoda 20:8–11. E reng ka bahlanka le baeti, le ka liphofolo, ’me e bolela eng?

Se hlaheletseng ka tlhaloso tsena tsa Sabatha ke ho shebana le ba bang. Sigve K. Tonstad o re mofuta oa molao o ikhethile hara meetlo eohle ea lefatše. Molao oa Sabatha, o hlalosa, “o thathamisa ka bohlokoa ho tloha tlase ho ea holimo eseng ho tloha holimo ho ea tlase, ho fana ka boemo ba pele ho ba fokolang le ba litho tlokotsing sechaba. Ba hlokang phomolo haholo—ke makhoba, mojaki, le phoofolo e imetsoeng—li ea qolloa ka ho khetholoha. Phomolong ea letsatsi la bosupa ba fokolang, le liphoofolo tse sa buoeng, li fumana setšabelo.”—The Lost Meaning of the Seventh Day (Michigan: Andrews University Press, 2009), pp. 126, 127.

Taelo e na le ho khothaletso e khethehileng ea hore Sabatha ke letsatsi le lokelang ho natefela bohle. Ka leseli la Sabatha, bohle re ea lekana. Haeba u mohiri boleleleng ba beke, ha u na matla a ho etsa hore basebetsi ba hao ba sebetse ka Sabatha. ’Me ka hobane le bona Molimo o ba file letsatsi la phomolo. Haeba o mohiruoa—kapa lona lekhoba—matsatsing a hao ohle, Sabatha e u hopotsa hore u bopiloe ka ho lekana le ho lopolloa ka ho ke tšoana Molimo, ’me Molimo o u memela ho keteka sena ka litsela tsa hae ho e-na le ka mesebetsi ea rōna e tloaelehileng. Le ba kathoko ho sechaba sa batho ba bolokang Sabatha—“leha e le moeti oa hao ea menyakong ea hao” (Exod. 20:10)—o lokela a une molemo oa Sabatha. Khopolo ena e lokela e be e bile le pono e makatsang ho ba-Iseraele, ba ntseng ba hopola hantle maiphihlelo a bona a bokhoba le khatello. Ka ha joale ba ne ba tlo thehoa lefatšeng le lecha, Molimo o ne a sa batle hore ba nke litloaelo tse mpe tsa batubi ba bona. ’Moho le ho ba feng melao e hlalosisitsoeng bekeng sa sechaba sa bona, o ba file (le rōna bohle ha e le hantle) sehopotso sa beke le beke, ka tsela e matla, ea hore na re lekana ha kae ka pele ho Molimo.

`Ke joang u ka arolelanang Sabatha sechabeng sa heno, moelelo oo ka oona ba bang motseng oa heno ba ka unang molemo oa ho boloka Sabatha sa hao?`