---
title:  Ho Ithuta Haholoanyane
date:  19/07/2019
---

Bala Ellen G. White, “FBa-Roma the Red Sea to Sinai,” pp. 295–297, in Patriarchs and Prophets; “The Sabatha,” pp. 281–289, in The Desire of Ages; Sigve K. Tonstad, “The Social Conscience of the Seventh Day,” lq. 125–143, in The Lost Meaning of the Seventh Day. “Jesu o ile a ba bolella hore mosebetsi oa ho hlokomela ba hlorisoang o lumellana le molao oa Sabatha. O lumellana le mosebetsi oa mangeloi a Molimo, a ntseng a nyoloha le ho theoha lipakeng tsa leholimo le lefatše ho sebeletsa moloko oa batho. “Le batho bana le mosebetsi oo ba lokelang ho o etsa ka letsatsi lena. Litlhoko tsa bophelo li lokela ho hlokomeloa, ba kulang ba lokela ho hlokomeloa, litlhoko tsa bahloki li lokela ho fihleloa. A ke ke a tloheloa a se molato ho ea sa natseng ho hlokomela bohloki ka Sabatha. Letsatsi la phomolo la Molimo le entsoe ka baka la motho, ’me liketso tsa mohau li lumellana le seo e se reretsoeng. Molimo ha a rate ha libopuoa tsa hae li ka utloa bohloko le ka hora fela e ka tlosoang ka Sabatha kapa letsatsing lefe le lefe.”—Ellen G. White, The Desire of Ages, pp.206, 207.

`1.	Ke ka litsela life u bileng le maiphihlelo a Sabatha e le ponahatso ea tšepo ea hao ho Molimo? Na u se u kile oa ba le maiphihlelo a kang a manna bophelong ba hao, moo Molimo a faneng e le karabelo ea tšepo ea hao ho eena? Haeba ho joalo, arolelana le sehlopha le ho bolela seo u ithutileng sona.`

`2.	Joalo ka ha re bone molaong oa bone joalo ka ha o fumanoa ho Exoda 20:8–11 le Deuteronoma 5:12–15, Molimo o tiisitse lintlha tse fapaneng tsa Sabatha. Ke ntlha efe e le ’ngoe ka Sabatha eo u e ratileng haholo?`

`3.	Ka sehlopheng kapa ka bo mong, bolela mekhoa e meng eo u ka arolelanang litlhohonolofatso le melemo ea Sabatha le ba motse oa heno.`

`4.	Ke ka litsela life tse ling tseo Sabatha e fetotseng bophelo ba hao? Na ho na le likarolo tse ling tsa bophelo ba hao tseo mokhoa le motheo oa Sabatha li ka bang le tšusumetso e kholo?`

**Lipotso tsa Puisano**

**Kakaretso**:

Molimo o fane ka Sabatha e le tsela ea ho hopola tlholeho le topollo, empa hape e na le melemo e meng e mengata. E re ruta ho tšepa Molimo hore a ka re hlokomela; e re ruta ho etsa ka teka-tekano; ’me e ka ba taeo ea semoea e ka re rutang ho fetola likamano tsohle tsa rōna. Jesu o bontšitse mokhoa oa hae oa Sabatha ka ho folisa ba kulang le ho tiisa hore Sabatha ke letsatsi la molemo ho ba hlokang.