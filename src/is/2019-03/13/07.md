---
title:  Til Íhugunar
date:  27/09/2019
---

**AA, bls. 546-556 og WM, bls. 81-86.**

„Það verk sem lærisveinarnir gerðu eigum við einnig að gera. Sérhver kristinn einstaklingur á að vera kristniboði. Við eigum að þjóna þeim sem þarfnast hjálpar, full samúðar og leitast við að létta byrðar hins þjáða mannkyns af óeigingjarnri einlægni....

Við eigum að gefa hungruðum að eta, klæða hinn nakta og hugga þjáða og þjakaða. Við eigum að þjóna þeim sem eru örvæntingarfullir og vekja von hins vonlausa.

Elska Krists sem birtist í óeigingjarnri þjónustu mun vera áhrifameiri við að endurbæta illgjörðamanninn en sverð eða réttarsalur....Hjarta sem ávítur herða mun oft bráðna undan elsku Krist“ (MH, bls. 104, 106).

„Þrælahald, stéttaskipting, óréttlátir kynþáttafordómar, kúgun fátækra, vanræksla þeirra sem eru ólánsamir—er framsett [í ritum E.G. White] sem ókristileg og alvarleg ógnun við velferð mannkynsins og böl sem Drottinn hefur kallað söfnuð sinn til að uppræta“ (A.G. Daniells í líkræðu sinni yfir E.G. White í LS, bls. 473).

**Til umræðu**

`Það eru margir einstaklingar, hópar og stofnanir sem leitast við að mæta þörfum fólks í þjóðfélaginu. Hvaða styrk, innsæi og hjálpargögn getur aðventsöfnuðurinn boðið upp á í því sambandi?`

`Minnist þú þess að söfnuðurinn hafi uppörvað þig og hvatt til dáða? Hvernig gætir þú uppörvað aðra á sama hátt?`

`Hvað annað en stuðningur safnaðarsamfélagsins getur hjálpað þér að komast hjá því að þreytast af því að gera gott?`

`Kannast þú við einhver verkefni tengd réttvísi eða fátækt sem aðventsöfnuðurinn um allan heim er að vinna að? Hvernig getur þú lagt eitthvað af mörkum til þess þáttar starfsemi safnaðarins?`

**Samantekt**:

Sem kristnir einstaklingar erum við kölluð til að þjóna þörfum annarra, einkum þeirra sem eru í sárum, þjáðir og kúgaðir. Þó svo við séum ábyrg sem einstaklingar á þessu sviði þá getum við haft mikið meiri áhrif ef við vinnum saman sem safnaðarfjölskylda að því að þjóna öðrum.