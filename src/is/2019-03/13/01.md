---
title:  Samfélag Þjóna
date:  21/09/2019
---

### Lesefni vikunnar
2Kor 2.14-16; 2Mós 32.1-14; 1Pét 2.12; Fil 2.15; Ef 2.19; Heb 10.23-25.

> <p>Minnistexti</p>
> „Höldum fast við játningu vonar okkar án þess að hvika því að trúr er sá sem fyrirheitið hefur gefið. Gefum gætur hvert að öðru og hvetjum hvert annað til kærleika og góðra verka“ (Heb 10.23, 24).

Þegar við leitumst við að uppfylla ætlunarverk hins kristna ættum við ekki að vanmeta getu safnaðarins sem skipulegt samfélag trúaðra. Við höfum þegar séð þær áskoranir sem við kunnum að standa andspænis þegar við leitumst við að glíma við óréttlæti og fátækt. En við getum verið blessun fyrir þá sem umhverfis okkur eru ef við vinnum með trúsystkinum okkar í samfélagi trúarinnar.

En það er freisting þegar við komum saman sem söfnuður að við verðum annars hugar við að halda söfnuðinum gangandi og gleymum því að hann er einungis til til að þjóna heiminum sem Guð hefur sett hann í. Sem kirkjudeild megum við ekki líta framhjá þeim þjáningum og því illa sem eru allt umhverfis okkur. Kristur leit ekki fram hjá þeim, við megum það ekki heldur. Við verðum að vera trú kalli okkar að boða fagnaðarerindið og jafnframt boðuninni kemur það verkefni að hjálpa þeim undirokuðu, þeim sem hungra, eru naktir og hjálparvana.

Við erum kirkjusamfélag og stofnun og líkami Krists (sjá 1Kor 12.12-20). Við ættum því öll sem eitt að ganga eins og Jesús gekk, ná til annarra eins og hann gerði og vera sem hendur, fætur, rödd og hjarta Jesú í heiminum í dag.