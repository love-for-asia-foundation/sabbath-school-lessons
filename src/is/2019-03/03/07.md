---
title:  Til Íhugunar
date:  19/07/2019
---

**ÆS, bls. 204-212; ÞA, bls. 202-208; Sigve Tonstad: „Glötuð merking sjöunda dagsins,“ bls. 125-143.**

„Jesús sagði þeim að starf, sem ynni að því að lina þjáningar, væri í samræmi við hvíldardagslögmálið. Það væri í samræmi við starf engla Guðs sem sífellt eru að stíga upp milli himins og jarðar til að líkna þjáðu mannkyni....

Og maðurinn hefur líka verk að vinna á þessum degi. Þörfum lífsins verður að sinna, sjúkum verður að hjúkra, þörfum hinna nauðstöddu verður að sinna. Sá verður ekki afsakaður sem vanrækir að lina þjáningar á hvíldardegi. Hinn heilagi dagur Guðs var gerður fyrir manninn og líknarverk eru í fullu samræmi við tilgang hans. Guð vill ekki að þeir sem hann hefur skapað þoli einnar stundar þjáningu sem hægt er að lina á hvíldardegi eða nokkrum öðrum degi“ (ÞA, bls. 143, 144).

**Til umræðu**

`Á hvern hátt hefur þú fundið fyrir því að hvíldardagurinn sé vísbending um traust þitt á Guði? Hefur þú haft reynslu líkt og Ísrael hafði af „manna“ í lífi þínu þar sem Guð mætti þörfum þínum sem svar við trausti þínu til hans? Hvað lærðir þú af þeirri reynslu?`

`Við sáum í 2Mós 20.8-11 og 5Mós 5.12-15 að Guð lagði áherslu mismunandi þætti hvíldardagsins. Hvaða þátt metur þú mest?`

`Deilið með hvert öðru og ræðið um hvernig við getum deilt blessunum og kostum hvíldardagsins í samfélagi okkar.`

`Hvernig hefur hvíldardagurinn breytt lífi þínu? Eru aðrir þættir lífs þíns sem meginreglur hvíldardagsins ættu að hafa meiri áhrif á?`

**Samantekt**:

Guð gaf hvíldardaginn svo við gætum minnst sköpunarinnar og endurlausnarinnar, en hann hefur auk þess marga hagnýta kosti. Hann kennir okkur að treysta forsjón Guðs fyrir okkur, hann kennir okkur að stunda jöfnuð og hann getur orðið andleg ögun sem getur breytt öllum persónutengslum okkar. Jesús sýndi okkur hugsjón sína varðandi hvíldardaginn þegar hann læknaði sjúka og lagði áherslu á hvíldardaginn sem dag sem væri til hagsbóta fyrir hina bágstöddu.