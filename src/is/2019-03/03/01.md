---
title:  Hvíldardagurinn Dagur Frelsis
date:  13/07/2019
---

### Lesefni vikunnar
2Mós 16.16-18; 2Mós 20.8-11; 5Mós 5.12-15; Matt 12.9-13; 3Mós 25.1-7.

> <p>Minnistexti</p>
> „Og Jesús sagði við þá: „Hvíldardagurinn varð til mannsins vegna og eigi maðurinn vegna hvíldardagsins“ (Mrk 2.27).

Hvíldardagurinn var það síðasta sem Guð skapaði í sköpunarvikunni. Það hefur verið sagt að Guð hafi ekki einungis hvílst sjöunda daginn heldur skapaði hann hvíldina sem órjúfanlegan hluta þess sem hann ætlaði heiminum að vera. Hvíldardagurin var vísbending um það hvernig við erum sköpuð til að eiga samskipti við Guð og hvert annað.

Svo það er ekkert undarlegt að finna hvíldardaginn í einu boðorðanna varðandi áform Guðs fyrir fólk sitt sem birt er snemma við stofnun nýrrar þjóðar Ísraelsmanna. Hann átti efir að gegna lykilhlutverki í lífi Hebreanna.

Oft þegar við tölum um hvíldardaginn snýst talið fljótt að því hvernig beri að halda hann, eins og t.d. hvað við ættum ekki að gera á honum. Þó þetta séu mikilvægar spurningar þá þurfum við að skilja það hlutverk sem hvíldardeginum var ætlað að gegna í heiminum og í lífi fólks Guðs sem merki um náð Guðs og forsjón.

Jesús sagði að sjöundi dagurinn, hvíldardagurinn, hefði verið skapaður fyrir allt mannkynið. Þegar við virkilega minnumst hvíldardagsins mun það breyta okkur dag hvern og hann getur orðið blessunarleið fyrir aðra einnig, eins og Jesús sýndi fram á.