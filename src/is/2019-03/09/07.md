---
title:  Til Íhugunar
date:  30/08/2019
---

**WM, bls. 66, 67; AA, bls. 335-345 og WM, bls. 35-41.**

„Frelsarinn hefur gefið dýrmætt líf sitt til þess að stofna söfnuð sem væri hæfur til að gæta þeirra sem syrgja og er freistað. Samfélag trúaðra kann að vera fátækt, ómenntað og óþekkt fólk. En í Kristi getur það unnið verk á heimilunum, í nágrenninu, í söfnuðinum og jafnvel í „héruðunum fyrir handan“ með árangri sem varir að eilífu“ (ÞA, bls. 479).

„Óeigingjarnt örlæti fyllti frumsöfnuðinn fögnuði því að hinir trúuðu vissu að viðleitni þeirra stuðlaði að því að senda boðskap fagnaðarerindisins til þeirra sem voru í myrkri. Gjafmildi þeirra bar vitni um að þeir hefðu ekki veitt náð Guðs viðtöku til einskis. Hvað gat skapað slíkt örlæti annað en helgun Andans? Bæði trúaðir og vantrúaðir litu á það sem kraftaverk náðarinnar“ (AA, bls. 344).

**Til umræðu**

`Hvernig getur safnaðarsamfélag þitt orðið líkara því sem sagt er frá í fyrstu köflum Postulasögunnar? Hvað gæti forysta safnaðarins gert til að hvetja söfnuðinn til dáða í þá átt?`

`Söfnuður aðventista um allan heim notar sumar af þeim meginreglum sem við fundum í þessari lexíu til að segja til um hvernig tíund og fórnum er miðlað með mismunandi svæðum heimsins. Hver er ávinningurinn af slíku kerfi alheimsmiðlunar?  Eru þær leiðbeiningar sem við finnum í Róm 12 raunsæjar og hagnýtar eða eru þær fremur hugsjónamyndir fyrir óraunhæfa „dýrlinga?“`

`Í Jak 5.1-5 eru notuð hörð orð sem endurspegla strangar viðvaranir spámanna Gamla testamentisins. Hvers vegna er viðeigandi og nauðsynlegt að nota svo sterk orð?`

**Samantekt**:

Fyrirmæli Jesú og máttur Heilags anda örvuðu lærisveinana og hina frumkristnu til að útbreiða boðskap og starf Jesú eins vítt og mögulegt var. Frumsöfnuðurinn byggði á kenningum Jesú og ritum Gamla testamentisins og var jafnframt ný tegund samfélags sem miðlaði af því sem það hafði með þeim sem voru þurfandi jafnt innan sem utan síns samfélags. Með fordæmi sínu og kennslu, sem finna má í bréfum þeirra til þessara safnaða, hvöttu þessir fyrstu kristnu leiðtogar hina trúuðu til að lifa lífi sem einkenndist af trúmennsku og þjónustu, einkum gagnvart nauðstöddum.