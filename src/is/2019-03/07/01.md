---
title:  Jesús Og Hinir Nauðstöddu
date:  10/08/2019
---

### Lesefni vikunnar
Lúk 1.46-55; 4.16-21; 7.18-23; Matt 12.15-21; 21.12-16; Mrk 11.15-19; Jes 53.3-6.

> <p>Minnistexti</p>
> „Andi Drottins er yfir mér af því að hann hefur smurt mig. Hann hefur sent mig til að flytja fátækum gleðilegan boðskap, boða bandingjum lausn og blindum sýn, láta þjáða lausa og kunngjöra náðarár Drottins“ (Lúk 4.18, 19).

Jesús kom sem maður meðal annars til þess að sýna okkur hvernig Guð er. Hann gerði það með kennslu sinni, fórn og lífi, það er að segja með því hvernig hann umgekkst óbreytt fólk. Margt af því sem hann gerði leiddi til tafarlausra breytinga í lífi annarra.

Spámenn Gamla testamentisins höfðu sagt fyrir um þennan þátt starfs Messíasar, einnig María móðir hans og jafnvel Jesús sjálfur þegar hann skilgreindi ætlunarverk sitt í fyrstu skráðu ræðu sinni (Lúk 4). Auk þess notuðu höfundar guðspjallanna orð spámanna Gamla testamentisins til að útskýra það sem Jesús var að gera þegar þeir röktu sögu hans. Þannig mátti greinilega sjá líf Jesú í hefðum þessara spámanna, þar á meðal umhyggju þeirra fyrir hinum fátæku og kúguðu.

En trúarleiðtogarnir litu á Jesú sem ógnun. Með hræðilegu óréttlæti og grimmd handtóku þeir Jesú, drógu hann fyrir óréttlátan dómstól og krossfestu hann. Fyrir reynslu Jesú veit Guð því hvað óréttlæti er og með dauða sínum opinberaði hann hrylling þess illa. En með upprisu sinni vann hann sigur til lífs, gæsku og frelsunar.