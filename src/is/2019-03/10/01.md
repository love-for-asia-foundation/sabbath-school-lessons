---
title:  Að Lifa Fagnaðarerindið
date:  31/08/2019
---

### Lesefni vikunnar
Róm 8.20-23; Jóh 3.16, 17; Matt 9.36; Ef 2.8-10; 1Jóh 3.16, 17; Opb 14.6, 7.

> <p>Minnistexti</p>
> „Því að af náð eruð þið hólpin orðin fyrir trú. Þetta er ekki ykkur að þakka. Það er Guðs gjöf. Ekki byggt á verkum, enginn skal geta miklast af því. Við erum smíð Guðs, sköpuð í Kristi Jesú til góðra verka sem hann hefur áður fyrirbúið til þess að við skyldum leggja stund á þau“ (Ef 2.8-10).

Þegar við ræðum um boð Guðs, kröfur og fyrirmæli eigum við á hættu, eða freistumst við til, að halda að við getum á einhvern hátt áunnið okkur frelsun eða lagt eitthvað af mörkun í því augnamiði eða ávinna okkur hylli Guðs. En Biblían segir okkur hvað eftir annað að við séum syndarar sem öðlumst frelsi af náð Guðs fyrir Jesú og staðgengilsdauða hans á krossi fyrir okkur. Hverju getum við eiginlega bætt við það á nokkurn hátt? Ellen G. White kemst þannig að orði: „Ef við söfnuðum saman öllu því sem gott er í manninum, heilagt og göfugt og gæfum það englum Guðs sem hluta af því sem til þarf til að frelsa mannssálina eða sem verðleika myndi tilboðinu verða hafnað sem drottinsvikum“ (FW, bls. 24).

Á sama hátt má ekki líta á miskunnarverk okkar og samúð í garð annarra sem lögmálsverk. Þess í stað munum við, sem höfum móttekið kærleika Guðs, finna tengslin milli kærleika hans og umhyggju fyrir þeim fátæku og undirokuðu því betur sem skilningur okkar eykst og þakklætið fyrir hjálpræðið. Við munum gefa af því að okkur hefur verið gefið. Þegar við sjáum hversu mjög Guð elskaði okkur munum við einnig sjá hversu mjög hann elskar aðra og kallar okkur til að elska þá einnig.