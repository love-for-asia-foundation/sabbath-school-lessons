---
title:  Til Íhugunar
date:  06/09/2019
---

**ÞA, bls. 9-14; MH, bls. 95-107.**

„Guð gerir tilkall til allrar jarðarinnar sem víngarðs síns. Þó svo hún sé nú í höndum valdaræningja þá tilheyrir hún Guði. Hún er engu síður hans vegna endurlausnar en hún er sköpunarverk hans. Fórn Krists var fyrir heiminn. „Því svo elskaði Guð heiminn að hann gaf einkason sinn“ (Jóh 3.16). Fyrir þessa einu gjöf eru allar aðrar gjafir gefnar mönnunum. Allur heimurinn hlýtur daglega blessun frá Guði. Sérhver regndropi, hver ljósgeisli sem vanþakklátt mannkyn nýtur, hvert eitt lauf og blóm og hver ávöxtur vitnar um umburðarlyndi Guðs og kærleika“ (COL, bls. 301, 302).

„Hér er hvorki Gyðingur né annarrar þjóðar maður, þræll né frjáls maður. Allir eru nálægir orðnir í Kristi fyrir blóð hans (Gal 3.28; Ef 2.13).

Við verðum að heyra kall þjáðs mannkyns og svara því, hversu frábrugðin sem trú þess er....

Allt umhverfis okkur eru fátækar, þjáðar sálir sem hafa þörf fyrir samúðarfull orð og hagnýta hjálp. Ekkjur þarfnast samúðar og stuðnings. Svo eru foreldralaus börn sem Kristur hefur boðið fylgjendum sínum að taka á móti þar sem Guð hefur falið þeim að gera það. Of oft er litið framhjá þeim með fyrirlitningu. Þau kunna að vera tötraleg, óhefluð og að öllu leyti óaðlaðandi, en þau eru samt eign Guðs. Þau eru verði keypt og þau eru dýrmæt í augum hans eins og við erum. Þau eru meðlimir hinnar miklu fjölskyldu Guðs og hinir kristnu eru ábyrgir fyrir þeim sem ráðsmenn hans“ (COL, bls. 386, 387).

**Til umræðu**

`Hvernig getum við varist þá freistingu að það geri okkur eitthvað betri í augum Guðs og ávinni okkur hylli hans þegar við leitumst við að gera góð verk og hjálpa öðrum?`

`Er söfnuður þinn samfélag sem gerir engan greinarmun á fólki og allir eru eitt í Kristi? Hversu opinn er söfnuður þinn fyrir öðrum?`

`Hvernig getum við fundið jafnvægi milli þess að gera gott fyrir þá sem eru þurfandi og hjálpað þeim, og jafnframt náð til þeirra með sannleika fagnaðarerindisins? Hvernig getum við lært að gera hvort tveggja.w Er það alltaf betra?`

**Samantekt**:

Eins og kærleiki Guðs birtist í frelsunaráforminu og sást í lífi og fórn Jesú þannig býður hann okkur fyrirgefningu, líf og von. Sem aðnjótendur þessarar náðar leitumst við við að miðla öðrum af því, ekki í því skyni að ávinna okkur frelsun heldur vegna þess að við vorum sköpuð og endursköpuð með það fyrir augum. Fagnaðarerindið umbreytir persónutengslum og knýr okkur til að þjóna einkum þeim sem þarfnast þess mest.