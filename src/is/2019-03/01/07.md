---
title:  Til Íhugunar
date:  05/07/2019
---

**ÆS, bls. 25-30.**

„„Guð er kærleikur“ (1Jóh 4.16). Eðli hans, lögmál hans, er kærleikur. Svo hefur ávallt verið, svo mun ávallt verða. „[Hinn] hái og háleiti, hann sem ríkir eilíflega“ (Jes 57.15). Hjá honum er engin umbreyting né skuggar, sem koma og fara“ (Jak 1.17).

Sérhver opinberun um sköpunarmátt er tjáning um óendanlegan kærleik. Óskorað vald Guðs felur í sér fyllingu blessunar handa öllum sköpuðum verum“ (ÆS, bls. 17).

„Ef menn gegndu skyldu sinni sem dyggir ráðsmenn gæða Drottins væri enginn að hrópa eftir brauði eða þjást af örbirgð, enginn nakinn eða þurfandi. Það er ótrúmennska mannanna sem leiðir til þeirra þjáninga sem mannkynið er í....Guð hefur sett menn sem ráðsmenn sína og þjáningar, volæði, nekt og skortur mannkynsins er ekki honum að kenna. Drottinn hefur séð fyrir því að mæta þörfum allra“ (WM, bls. 16).

**Til umræðu**

`Hugleiddu yfirlýsingu Ellen G. White hér að ofan. Hvað er hún í rauninni að segja? Hver er í rauninni ábyrgur fyrir allri þeirri fátækt sem við sjáum? Hvað ætti það að segja okkur um mikilvægi dyggrar ráðsmennsku?`

`Hvernig er mögulegt fyrir okkur að sjá ennþá gæði sköpunarinnar eftir árþúsundir af eyðileggingu sem syndin hefur valdið? Hvað getum við sem trúum á Guð, skaparann, gert til að hjálpa öðrum að sjá þau gæði?`

`Hvernig skilur þú hugtakið ráðsmennska? Hefur eitthvað í þessari lexíu víkkað hugmynd þína um hvað felst í því að vera ráðsmenn kölluð af Guði?`

`Hvaða áhrif myndi það hafa á framkomu okkar við aðra ef allir bæru merki sem minnti okkur á að hvert og eitt þeirra væri skapað í Guðs mynd og hann elskaði hvert og eitt þeirra?`

**Samantekt**:

Guð skapaði góðan og fullkominn heim og hann fól mannverum, sem skapaðar voru í hans mynd, að yrkja hann og gæta sköpunarverks hans. Þó svo syndin hafi rofið þau tengsl sem Guð hafði upphaflega ætlaði okkur að hafa þá höfum við enn það hlutverk að vera ráðsmenn yfir gæðum sköpunarverksins og umsjónarmenn meðbræðra okkar. Með því að gegna þessu hlutverki getum við heiðrað Guð sem skapara okkar.