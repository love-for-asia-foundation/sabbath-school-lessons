---
title:  Guð Skapaði
date:  29/06/2019
---

### Lesefni vikunnar
1Mós 1 – 3; Post 17.28; Slm 148; Slm 24.1; 1Mós 4.1-9; Matt 22.37-39; Opb 14.7.

> <p>Minnistexti</p>
> „Sá sem kúgar snauðan mann óvirðir skapara hans en sá sem miskunnar snauðum heiðrar hann“ (Okv 14.31).

Hefur þú nokkurn tímann unnið að því að búa eitthvað til, eins og t.d. listaverk, máltíð eða eitthvað skapandi, og sá/sú sem þú svo gafst það braut það eða hafnaði því? Ef svo er þá hefur þú fengið smá innsýn í það sem Guð fann fyrir þegar hann skapaði þennan heim og gaf mannkyninu líf en síðan eyðilagði syndin það allt saman.

Biblían segir að heimurinn hafi verið vandaður og allt í honum verið „harla gott.“ Það er augljóst í 1Mós 1 og 2 hvað Guði fannst um það sem hann hafði skapað. Það er í því samhengi sem við ættum að lesa frásögnina um syndafallið í 1Mós 3 og harm Guðs er hann ræddi við þær persónur sem hann hafði skapað.

Þó undarlegt megi virðast þá elskar Guð ennþá heim okkar þrátt fyrir árþúsundir með synd, ofbeldi, óréttlæti og algerri uppreisn. Það sem vekur enn meiri furðu er að jafnframt því að Guð virkjaði áform sitt um endurlausn og endursköpun heimsins fól hann okkur sem trúum hlutverk í því að uppfylla áform hans. Það er rétt að við erum viðtakendur náðar hans en á grundvelli þeirrar náðar hefur hann falið okkur það verkefni að samstarfa sér. Hvílík heilög ábyrgð!