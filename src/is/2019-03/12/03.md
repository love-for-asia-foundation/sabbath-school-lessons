---
title:  Samúðarþreyta
date:  16/09/2019
---

Mörg okkar myndu vilja standa gegn þeim möguleika að leyfa „öllum þrautum heimsins“ að buga góðan ásetning okkar og gera meira til að bæta kjör þeirra þjáðu. Bæði afstaða og athafnir geta hjálpað okkur að hafa jákvæð viðbrögð gagnvart þeim sem eru þurfandi.

_Samúð_: Fyrstu skrefin til að gera eitthvað í málum þeirra sem eru í sárum er að kannast við sársauka þeirra og hafa hluttekningu með þeim. Við þurfum að leggja rækt við og viðhalda tilfinningu okkar fyrir þjáningum. Fólk talar stundum um „samúðarþreytu,“ þ.e.a.s. við erum svo umkringd af sorg og harmkvælum að mörg okkar eru orðin þreytt af margvíslegum orsökum sem gera tilkall til tilfinninga okkar og fjárhagsstuðnings. Jesú var vel kunnugt um hið illa og sársaukann umhverfis sig, en samt sem áður hélt hann áfram að vera samúðarfullur. Það er einnig skylda okkar.

_Menntun_: Þar sem margar kringumstæður óréttlætis og fátæktar eru flóknar er mikilvægt að við séum reiðubúin að hlusta og læra allt sem við getum um kringumstæður þeirra. Það eru mörg dæmi þess að fólk sem hafði góðan ásetning olli skaða í lífi annarra með því að reyna að hjálpa þeim. Við megum ekki líta á það sem afsökun fyrir aðgerðarleysi, þess í stað ættum við að leitast við að nota góð og vel úthugsuð áform.

_Bæn_: Þegar við mætum vandamáli eru fyrstu viðbrögð okkar að gera eitthvað „praktískt.“ En Biblían bendir á að bænin sé praktísk. Við getum gert eitthvað sem skiptir máli í lífi fátækra og þeirra sem eru undirokaðir með bænum okkar fyrir þeim og þeim sem hafa völdin yfir þeim (sjá 1Tím 2.1, 2) auk þess að leita eftir leiðsögn Guðs varðandi það hvernig við getum best orðið þeim til frekari aðstoðar (sjá Okv 2.7, 8).

_Væntingar_: Annar mikilvægur þáttur í að vinna að því að lina þjáningar er að hafa raunsæjar væntingar í ljósi þeirra flóknu félagslegu, stjórnmálalegu og persónulegu kringumstæðna. Von okkar ætti að vera sú að gefa fólkinu valfrelsi og tækifæri sem þau hefðu hugsanlega ekki annars. Stundum verðum við fyrir vonbrigðum með hvernig það notar þessi tækifæri en við verðum að virða val þess. Hvernig svo sem við leitumst við að vinna fyrir hina þjáðu þá verður grundvallarmeginreglan að vera sú að „allt sem þér viljið að aðrir menn geri yður, það skuluð þér og þeim gera“ (Matt 7.12).

`Lestu Jak 1.5-8. Hvaða hlutverki ætti bænin að gegna í athöfnum hins kristna? Hvað segir Jak 2.15, 16 að við getum lagt af mörkum til að svara bænum okkar fyrir öðrum?`