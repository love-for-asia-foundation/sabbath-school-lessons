---
title:  Að Elska Miskunnsemi
date:  14/09/2019
---

### Lesefni vikunnar
Matt 6.25-33; Jak 1.5-8; 2.15, 16; Jes 52.7; 1Jóh 3.16-18; Jes 58.1-10.

> <p>Minnistexti</p>
> „Réttvísum skín ljós í myrkri, mildum, miskunnsömum og réttlátum. Vel farnast þeim sem lánar fúslega og annast málefni sín af réttvísi“ (Slm 112.4, 5).

Eins og þegar hefur komið fram er Biblían full af hjartnæmum lýsingum af umhyggju Guðs fyrir þeim sem eru fátækir og kúgaðir en einnig finnum við að hann kallar fólk sitt til að vinna fyrir þá einstaklinga. Þrátt fyrir þá athygli sem beint er að þessum málum þá hefur þessum fyrirmælum Biblíunnar einungis verið fylgt af handahófi og að hluta til og mun aðeins verða að fullum veruleika við endurkomu Krists og með þeim yfirnáttúrulegu viðburðum sem koma í kjölfar hennar.

Þangað til heldur hið illa velli knúið áfram á margvíslegan hátt af andlegum áhrifum djöfulsins og engla hans. Það kemur oftast fram í fátækt, ofbeldi, kúgun, þrælahaldi, arðráni, eigingirni og græðgi. Í slíkum heimi þurfa samfélag okkar, söfnuður og fjölskyldur að standa gegn þessari siðspillingu hversu erfitt sem það kann stundum að vera. Þegar við bregðumst við kærleika Guðs og fyrirmælum og lifum í ljósi þjónustu Jesú og fórnar hans undir mætti og leiðsögn Heilags anda verðum við að vera full samúðar, skapandi og hugrökk er við leitumst við að gera rétt, ástunda kærleika og þjóna Guði í hógværð (Mík 6.8).