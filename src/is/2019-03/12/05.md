---
title:  Friðflytjendur
date:  18/09/2019
---

`Lestu Matt 5.9. Hvernig getum við gert eins og Jesús í þessum heimi? Hversu vel getur okkur gengið? Sjá Mrk 13.7.`

Ofbeldisfullar deilur eru veruleg orsök þjáninga. Innifalið í hernaðarkostnaði eru þeir sem eru bein fórnarlömb hernaðarins, þeir sem stríðið hefur eyðilagt lífið fyrir, sú athygli og þær auðlindir sem beinast að herbúnaði og hefðu betur nýst til að mæta þörfum mannanna og viðvarandi þjáningar þeirra sem hafa lifað stríðið af og fyrrum hermanna, jafnvel meðal „sigurvegaranna.“ Auk þess er fjöldinn allur af minniáttar deilum sem setja merki á líf óteljandi fjölskyldna og samfélaga. Eldheit löngun eftir réttlæti getur ekki litið framhjá fyrirmælunum um friðargerð.

Kjarni fagnaðarerindis Jesú er höfðingleg friðargerð Guðs er hann sættir syndugan manninn við skapara hans (sjá 2Kor 5.18-21). Og sáttargjörðin sem við öðlumst verður mælikvarði fyrir okkur sem „ambassadora“ fyrir þessa sáttargjörð við aðra einnig.

`Jes 52.7. Hvernig förum við að því að breyta eftir þessum texta?`

Fagnaðarerindi friðarins verður einnig hvati, fyrirmynd og hjálpargagn til að vinna að friði í ofbeldisfullum heimi okkar: „Hjarta sem er samtillt Guði er hluttakandi í friði himinsins og mun dreifa áhrifum sínum allt um kring. Andi friðarins mun hvíla líkt og dögg á hjörtum sem eru þreytt og þjökuð af átökum heimsins“ (MB, bls. 28).

Í fjallræðunni sagði Jesús: „Sælir eru friðflytjendur því að þeir munu Guðs börn kallaðir verða“ (Matt 5.9). Og síðar staðfesti hann ekki aðeins boðorðið gegn morði heldur sagði hann að við ættum ekki að reiðast eða bera kala til annarra (sjá Matt 5.21-26) en við ættum að elska óvini okkar og biðja fyrir þeim sem ofsæktu okkur (Matt 5.43-48), þ.e.a.s. við ættum að gera eitthvað í því að gera þeim gott. Við finnum margar inblásnar sögur um fólk sem helgaði líf sitt því að vera friðflytjendur á stöðum þar sem ófriður ríkir í heiminum og sýna leifturmynd af sætt og lækningu og oft létta miklu af því óréttlæti og þeim þjáningum sem þessar deilur hafa leitt til.

`Hvernig gæti söfnuður þinn unnið að því að vera friðflytjandi í þínu umhverfi?`