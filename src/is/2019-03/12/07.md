---
title:  Til Íhugunar
date:  20/09/2019
---

**MH, bls. 503-516; 3T, bls. 511-526; 2T, bls. 24-37.**

„Þó svo leitað sé bæði á himni og jörð þá kemur enginn sannleikur betur fram en sá sem birtist í miskunnarverkum sem unnin eru fyrir þá sem þarfnast samúðar okkar og hjálpar. Þetta er sannleikurinn eins og hann er í Jesú. Þegar þeir sem játa nafn Krists lifa samkvæmt meginreglum gullnu reglunnar mun sami máttur fylgja fagnaðarerindinu og einkenndi tíma postulanna“ (MB, bls. 137).

„Besta gjöfin sem hinn himneski faðir okkar getur gefið er háleit elska til Guðs og óeigingjörn elska hvert til annars. Þessi kærleikur er ekki skyndihvöt heldur guðleg meginregla, varanlegt afl. Hjarta sem er ekki helgað getur ekki framleitt hann. Hann finnst einungis í hjarta þar sem Jesús hefur völdin....Þegar þessi kærleikur er ræktaður í sálinni gerir hann lífið sætt og hefur bætandi áhrif á alla umhverfis okkur“ (AA, bls. 551).

**Til umræðu**

`Eins og við höfum séð í rannsókn okkar þessa viku er fagnaðarerindið enn sniðmát okkar og hvati til að gera eitthvað fyrir aðra eins og Jesús gerði fyrir okkur. Hvernig hefur það aukið skilning þinn og þakklæti fyrir gleðifregnina um það sem Guð hefur gert fyrir okkur og hvernig hann sýnir kærleika sinn til okkar?`

`Þegar við tölum máli lítilmagnans, tökum þátt í að vera friðflytjendur og annarri starfsemi kann það að draga okkur inn á opinberan vettvang og vettvang stjórnmála. Sem kirkjudeild höfum við, aðventistar, barist fyrir aðskilnaði ríkis og kirkju. Hvaða munur er á óviðeigandi þátttöku í stjórnmálum og því að tala fyrir og vinna að friði á opinberum vettvangi?`

`Hvað af því sem rætt hefur verið um í rannsókn þessarar viku myndir þú vilja tileinka þér og innleiða í samfélag þitt? Hvernig getur þú gert það að veruleika?`

`Hvaða málefni illsku og undirokunar hefur þú ákveðið að biðja fyrir í samfélagi þínu eða heiminum yfirleitt?`

**Samantekt**:

Þegar við verðum fylgjendur Jesú breytir það líwfi okkar á margvíslegan hátt, þ.á.m. skapar það djúpstæða löngun til að vinna með Guði og hafa virka umhyggju fyrir þeim sem eru fátækir og undirokaðir. Það er aldrei auðvelt og sjaldan vinsælt en það mun breyta forgangsröðun okkar og hvetja okkur til að taka virk skref til að lækna sársaukann í heiminum umhverfis okkur.