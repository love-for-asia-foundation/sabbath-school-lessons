---
title:  Smælingjarnir
date:  17/08/2019
---

### Lesefni vikunnar
Matt 5.2-16, 38-48; Róm 12.20, 21; Lúk 16.19-31; 12.13-21; Matt 25.31-46.

> <p>Minnistexti</p>
> „Konungurinn mun þá svara þeim: Sannlega segi ég yður: Allt sem þér gerðuð einum minna minnstu bræðra, það hafið þér gert mér“ (Matt 25.40).

Eftir að hafa séð að Jesús sýndi í lífi sínu að honum væri umhugað um aðra, einkum þá sem voru þjáðir og fóru villir vega, gætum við búist við að hann mundi einnig hafa mikið að segja um umhyggju fyrir öðrum, og hann gerði það.

Kennsla Jesú er hagnýt og beinist að því hvað felist í því að vera fylgjandi Guðs. Við sjáum að Jesús hvetur okkur til að auðsýna réttlæti, góðvild og miskunn líkt og Jesús sjálfur gerði þegar hann var hér á jörðu. Ef við fylgjum fordæmi hans munum við þjóna öðrum á sama hátt og hann.

Jesús talaði einnig um himnaríki. Samkvæmt lýsingu Jesú er himnaríkið veruleiki sem við getum jafnvel nú þegar átt hlutdeild í. Það er lífsstíll sem grundvallast á annars konar forgangsröð, gildum og siðferði en jarðnesk ríki. Jesús framsetti áform þessa ríkis sem fólu í sér sterka áherslu á þjónustu okkar við Guð og þar með hvernig okkur beri að koma fram við aðra. Við sjáum einnig að með því að þjóna öðrum, hugsa um þarfir þeirra og lyfta þeim upp, erum við á að vissu leyti að þjóna Guði.