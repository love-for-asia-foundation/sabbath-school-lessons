---
title:  Til Íhugunar
date:  23/08/2019
---

**ÞA, bls. 370-375 og 476-480; COL, bls. 260-271 og 376-389.**

„Kristur rífur niður múra aðskilnaðar, sjálfselsku og þjóðernisfordóma og kennir okkur að elska allt mannkyn. Hann lyftir okkur, mönnunum, upp úr þröngum hring sem eigingirnin hefur mótað og afnemur öll landamörk og gerviaðgreiningu þjóðfélagsins. Hann gerir engan greinarmun á nágrönnum og ókunnum, vinum og óvinum. Hann kennir okkur að líta á sérhverja þurfandi sál sem náunga okkar og allan heiminn sem starfssvið okkar“ (MB, bls. 42).

„Staðall gullnu reglunnar er hinn sanni staðall kristninnar. Allt annað er einungis blekking. Trúarbrögð sem fá menn til að leggja lágt mat á mannverur sem Kristur mat svo mikils að hann gaf sjálfan sig fyrir þær, trúarbrögð sem gera okkur kærulaus gagnvart þörfum manna, þjáningum þeirra eða réttindum eru tortryggileg trúarbrögð. Með því að hirða ekki um tilkall hinna fátæku, þjáðu og syndugu erum við að sanna að við séum að svíkja Krist og það að taka á sig nafn Krists á sama tíma og eðli hans er afneitað í daglegu lífi gerir það að verkum að kristnin hefur svo lítil ítök í heiminum“ (MB, bls. 136, 137).

**Til umræðu**

`Hvaða texti í þessari lexíu er uppáhaldstexti þinn? Hvers vegna?`

`Hugleiðið það sem Ellen G. White segir um „trúarbrögð sem gera okkur kærulausw gagnvart þörfum manna, þjáningum þeirra eða réttindum eru tortryggileg trúarbrögð.“ Hvers vegna þurfum við að gæta okkar að forðast þá auðveldu gildru að vegna þess að við höfum „sannleikann“ þá skipti ekkert annað neinu máli?`

`Hvernig sýna versin í fimmtudagskaflanum okkur hvað „sannleikurinn“ felur einnig í sér?`

**Samantekt**:

Kenningar Jesú framsetja frábrugðinn lífsstíl þeirra sem eru borgarar og fulltrúar Guðs ríkis. Jesús byggði á grundvelli Gamla testamentisins og endurtók og víkkaði áhersluna á umhyggju fyrir þeim fátæku og kúguðu jafnframt því að hann undirstrikaði að fylgjendur hans muni vera fólk samúðar og miskunnsemi meðan það bíður endurkomu hans.