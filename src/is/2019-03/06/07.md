---
title:  Til Íhugunar
date:  09/08/2019
---

**WM, bls. 29-34 og ÞA, bls. 453-462.**

„Þegar spámaðurinn hvatti fólkið til að sjá gildi hagnýtrar guðrækni var hann aðeins að endurtaka ráðleggingar sem Ísrael höfðu verið gefnar mörgum öldum áður....Þjónar Drottins endurtóku þær svo í gegnum aldirnar til þeirra sem voru í hættu að falla í formfastar venjur og gleyma að auðsýna miskunn“ (PK, bls. 326, 327).

„Mér hefur verið sagt að beina athygli fólksins að 58.kafla Jesaja. Lestu þennan kafla vandlega og reyndu að gera þér ljóst þau störf sem fylla söfnuðinn lífi. Örlæti okkar ætti, ásamt störfum okkar, að halda uppi verki fagnaðarerindisins. Þegar þú hittir einhvern sem þarfnast hjálpar ættir þú að veita hjálp. Þegar þú finnur þá sem eru hungraðir, ættir þú að gefa þeim að borða. Með því móti ertu að inna af hendi þjónustu Krists. Heilagt starf meistarans var góðverk. Það ætti að hvetja fólk okkar allsstaðar til að taka þátt í því“ (WM, bls. 29).

**Til umræðu**

`Hefur þú nokkurn tímann hugleitt að iðka réttlæti og kærleiksverk sem hluta af tilbeiðslu? Hvernig gæti það breytt afstöðu þinni til þess að bera umhyggju fyrir öðrum? Hvernig gæti það breytt afstöðu þinni til tilbeiðslunar?`

`Hvernig getum við varast að vanrækja „það sem mikilvægast er í lögmálinu“ (Matt 23.23) í lífi okkar sem kristnir einstaklingar og sem söfnuður? Manstu eftir einhverjum tilvikum í lífi þínu þegar þú e.t.v. „síaðir mýfluguna en svelgdir úlfaldann“ (Matt 23.24)?`

`Hvers vegna er hræsni talin svo mikil synd? Er ekki betra allavega að reyna að sýnast að við séum að gera eitthvað gott?`

`Hvernig breytir sú hugsjón Guðs og umhyggja fyrir hinum snauðu og þurfandi sem spámennirnir lýstu, viðhorfi þínu til heimsins? Hvernig myndi það breyta því hvernig þú lest eða heyrir fréttir dagsins ef þú hlustaðir eða sæir með augum og eyrum spámannanna?`

**Samantekt**:

Þó það illa í landinu ylli spámönnunum áhyggjum var þeim einkum umhugað um hið illa sem það fólk gerði sem taldi sig tilbiðja Guð? Í augum spámannanna og Jesú samræmist tilbeiðsla ekki óréttlæti og slík trúarbrögð eru hræsni. Sú tilbeiðsla sem Guði þóknast felur í sér að vinna gegn kúgun og bera umhyggju fyrir fátækum og nauðstöddum.