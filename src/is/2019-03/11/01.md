---
title:  Að Lifa Í Aðventvoninni
date:  07/09/2019
---

### Lesefni vikunnar
Lúk 18.1-8; Matt 24 – 25; 1Kor 15.12-19; Préd 8.14; 12.13, 14; Opb 21.1-5; 22.1-5.

> <p>Minnistexti</p>
> „Þess vegna, mín elskuðu systkin, verið staðföst, óbifanleg, síauðug í verki Drottins. Þið vitið að Drottinn lætur erfiði ykkar ekki verða til ónýtis“ (1Kor 15.58).

Jesús kynnti ríki Guðs sem núverandi staðreynd sem við getum átt hlutdeild í í dag. Hann sendi lærisveina sína út með sömu yfirlýsingu og að gera ríki hans að veruleika með því að boða fagnaðarerindið og þjóna öðrum, þ.e.a.s. með því að gefa jafn örlátlega og þeir höfðu meðtekið (sjá Matt 10.5-8).

En Jesús gerði einnig ljóst að ríki hans væri frábrugðið öðrum ríkjum—„Mitt ríki er ekki af þessum heimi“ (Jóh 18.36)—en mundi samt koma í fyllingu sinni. Ríki Guðs hófst með holdtekju Jesú, starfi hans, dauða og upprisu en Jesús leit samt fram til þess tíma að ríki hans mundi koma í fyllingu sinni í stað ríkja þessa heims og stjórn Guðs yrði algjör.

Samkvæmt skýrgreiningu eru aðventistar—þeir sem bíða þessarar komu og þessa ríkis—fólk vonarinnar. En þessi von er ekki aðeins um nýjan framtíðarheim. Þó svo vonin horfi til framtíðarinnar þá breytir hún nútímanum. Með slíka von lifum við í nútímanum eins og við væntum að lifa í framtíðinni og við byrjum að vinna að því að leggja eitthvað af mörkum nú sem passar við það sem við væntum að heimurinn verði eitt sinn.