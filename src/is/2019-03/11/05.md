---
title:  Vonin Um Dóm
date:  11/09/2019
---

`Lestu Préd 8.14. Hvernig lítur þú á þann áhrifamikla raunveruleika sem talað er um í þessu versi?`

Þó svo erfitt sé að þola þjáningar, kúgun og ógæfu þá er enn erfiðara að þola móðgun eða smán ef hún virðist vera marklaus. Tilgangsleysi sorgarinnar er þyngri byrði en upphaflega sorgin. Heimur án endanlegs réttlætis er hámark grimmilegrar fásinnu. Það er því engin furða að guðleysingjar 20. aldarinnar hafi harmað það sem þeir telja vera fásinnu mannlegra aðstæðna. Ef engin von er um réttlæti, engin von um dóm, engin von um að málin verði lagfærð væri heimur okkur virkilega fáránlegur.

En hrópið sem skráð er í Préd 8.14 er ekki sögulok. Í lok andmæla sinna snýr Salómon máli sínu við. Mitt í harmkvælum sínum yfir merkingarleysi segir hann í raun: Bíddu nú aðeins. Guð mun dæma málin svo að allt er ekki tóm markleysa. Í rauninni skiptir allt og allir máli.

`Lestu Préd 12.13, 14. Hvað segja þessi vers okkur um mikilvægi alls þess sem við gerum hér?`

Vonin um dóm byggir í raun á því sem við trúum um innsta eðli Guðs, lífið og heiminn sem við lifum í. Eins og við höfum þegar séð heldur Biblían því fram að við lifum í heimi sem Guð skapaði og elskar en jafnframt heimi sem hefur farið villur vega og Guð vinnur að því samkvæmt áformi sínu að endurskapa fyrir líf og dauða Jesú. Dómur Guðs gegnir lykilhlutverki í verki hans að lagfæra heiminn. Fyrir þá sem verða fyrir barðinu á svo mörgu sem hefur misfarist í heiminum—þeir sem eru utangarðs, farið er illa með, kúgaðir og féflettir—fyrir þá er fyrirheitið um dóm vissulega gleðifregn.

`Hvaða þýðingu hefur það fyrir þig að vita að dag einn mun það réttlæti sem við þráum svo mjög í dag verða að veruleika? Hvernig getur það fyrirheit fyllt okkur von?`