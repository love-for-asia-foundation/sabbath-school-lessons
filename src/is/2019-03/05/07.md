---
title:  Til Íhugunar
date:  02/08/2019
---

**PK, bls. 279-292 og 303-310.**

„Spámennirnir hófu upp raust sína gegn umtalsverðri kúgun, svívirðilegu óréttlæti, dæmalausu óhófi og eyðslusemi, blygðunarlausum samkvæmum og drykkju, vítaverðu siðleysi og svalli síns tíma. En mótmæli þeirra og fordæming á syndinni báru engan árangur“ (PK, bls. 282).

Fyrir Jesaja „var útlitið sérstaklega svekkjandi varðandi ástandið í þjóðfélaginu. Menn þráðu að græða svo þeir bættu húsi við hús og akri við akur....Réttlætinu var rangsnúið og hinum fátæka engin samúð sýnd....Jafnvel valdhafar, sem áttu að vernda þá sem voru hjálparþurfi, daufheyrðust við hrópum hinna fátæku og þurfandi, ekkna og föðurlausra....

Í ljósi slíkra kringumstæðna kemur ekki á óvart að Jesaja veigraði sér við ábyrgðinni þegar hann á lokaári Ússía konungs var kallaður til að flytja Júda boðskap Guðs um aðvörun og ávítur. Hann vissi vel að hann mundi mæta þrjóskri andstöðu“ (PK, bls. 306, 307).

„Við ættum að taka á móti þessum beinu yfirlýsingum spámannanna...sem rödd Guðs til hvers og eins. Við ættum ekki að sleppa neinu tækifæri til að gera miskunnarverk eða auðsýna blíða fyrirhyggju og kristna háttvísi í garð þeirra sem þunga eru hlaðnir og undirokaðir“ (PK, bls 327).

**Til umræðu**

`Okkur skilst oft að hlutverk spádómanna sé að segja fyrir um framtíðina. Hvernig breytir það viðhorfi þínu til hlutverks spámannanna þegar þú sérð að athygli spámannanna í Gamla testamentinu beindist að því sem var að gerast í þeirra heimi á þeirra tíma?`

`Líf spámannanna og starf sýna fram á hve erfitt það getur verið að standa með sannleikanum. Hvers vegna telur þú að þeir hafi gert það sem þeir gerðu og talað eins og raun ber vitni?`

`Í spámannaritunum virðist Guð ýmist vera reiður og bera mikla umhyggju fyrir fólki sínu. Hvernig samræmir þú þessa tvo þætti í eðli Guðs?`

**Samantekt**:

Spámenn Gamla testamentisins voru ákafir og oft reiðir og uppvægir verjendur þess sem Guð vildi gera með þjóðina. Í ljósi þess hve mikið áhyggjuefni það virtist vera fyrir Guð sjálfan þá beindist þessi ákefð þeirra einkum að réttlæti fyrir hinn snauða og undirokaða. Kall spámannanna um að snúa aftur til Guðs fól í sér að binda endi á óréttlætið, en það var einnig eitthvað sem Guð hafði heitið að gera í sýnum um betri framtíð fyrir fólk sitt.