---
title:  Hróp Spámannanna
date:  27/07/2019
---

### Lesefni vikunnar
1Sam 8.10-18; Am 5.10-15; Mík 6.8; 1Mós 19.1-13; Esk 16.49; Jes 1.15-23.

> <p>Minnistexti</p>
> „Maður, þér hefur verið sagt hvað gott er og hvers Drottinn væntir af þér: þess eins að þú gerir rétt, ástundir kærleika og þjónir Guði í hógværð“ (Mík 6.8).

Spámenn Gamla testamentisins eru meðal áhugaverðustu persónum Biblíunnar. Hvellar raddir þeirra og djarfur boðskapur, sorg þeirra, reiði og hneykslun og einstaka „gjörningur“ boðskaparins varð til þess að ekki var hægt að líta framhjá þeim, jafnvel þó ekki væri alltaf þægilegt að vera í návist þeirra.

Spámennirnir voru fyrst og fremst sendir til Ísrael og Júda til að benda hinum útvalda lýð á að svara aftur kalli Guðs. Fólkið og leiðtogar þess voru of auðteknir af hjáguðum og líferni nágrannaþjóðanna. Það var vanþakklátt hlutverk spámannanna að hvetja fólkið til iðrunar stundum með því að minna það á kærleika Guðs til þess og fyrri aðgerðir hans fyrir það og stundum með því að vara það við afleiðingunum ef það héldi áfram að ganga burt frá Guði.

Við munum einnig sjá að meðal þeirra synda og ranginda sem þeir vöruðu leiðtogana og fólkið við var undirokun hinna snauðu, þurfandi og hjálparvana meðal þeirra. Já, það var rangt að tilbiðja hjáguði; já, það var slæmt að stunda falskar trúariðkanir; en það er líka ámælisvert að notfæra sér þann veikburða og snauða.