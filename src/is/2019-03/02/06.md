---
title:  Fagnaðarárið
date:  11/07/2019
---

Þegar Guð mætti Ísraelsmönnum þegar þeir áttu ekkert heimili sem þeir gátu kallað sitt eigið og biðu þess að komast inn í fyrirheitna landið vissi Guð hve mikilvægt landið var fyrir þá er þeir settu upp eigið þjóðfélag í Kanaanslandi. Undir forystu Jósúa tryggði Guð skipulega skiptingu landsins milli ættkvísla og fjölskylduhópa.

En hann vissi einnig að með tímanum mundi velmegun, tækifæri og auðlindir sem tengdust landareign hafa tilhneigingu til að safnast saman í hendur fárra einstaklinga. Fjölskylduörðugleikar, heilsuskortur, misheppnaðar ákvarðanir og önnur ógæfa kynni að knýja suma landeigendur til að selja land sitt fyrir skammvinnan ávinning eða einfaldlega til að lifa af, en það mundi þýða að komandi kynslóðir fjölskyldunnar misstu eignarrétt sinn.

Lausn Guðs fólst í því að mæla svo fyrir að ekki mætti selja landið endanlega. Þess í stað mátti einungis selja landið tímabundið til næsta fagnaðarárs, en þá mundi landið verða yfirfært til upphaflegrar fjölskyldu og seljandinn eða fjölskylda hans gat hvenær sem var keypt aftur hvert það land sem selt hafði verið. Guð minnir fólkið á tengsl þess við hann og hvaða áhrif það hefur á tengsl þess við aðra þegar hann segir: „Ekki má selja land fyrir fullt og allt því að ég á landið. Þið eruð aðeins aðkomumenn og leiguliðar hjá mér“ (3Mós 25.23).

`Lestu 3Mós 25.8-23. Hvernig væri þjóðfélagið öðruvísi ef þessum meginreglum væri framfylgt, einkum þar sem sagt er að „þið megið ekki reyna að hafa hvor af öðrum?“`

„Þeim reglum, sem Guð setti, var ætlað að stuðla að þjóðfélagslegu jafnrétti. Fyrirmælunum um hvíldarárið og fagnaðarárið var að miklu leyti ætlað að leiðrétta það sem hafði farið úrskeiðis á tímabilinu í félagslífi og efnahagslífi þjóðarinnar“ (ÆS, bls. 387).

Biblíusagnfræðingar eru ekki vissir um hvort þessu fjárhags- og félagslegu hrynjandi hafi nokkru sinni verið reglubundið fylgt (sjá 2Kro 36.21). En hvað um það, þessar reglur gefa hrífandi innsýn inn í það hvernig heimurinn hefði getað virkað ef lögum Guðs hefði verið fylgt að fullu. Auk þess leggja þau áherslu á sérstaka umhyggju Guðs fyrir þeim fátæku og þeim sem eru útundan, en auk þess að honum sé það kappsmál að hagnýt sanngirni ríki í heimi okkar.