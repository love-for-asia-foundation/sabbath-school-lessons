---
title:  Til Íhugunar
date:  12/07/2019
---

**ÆS, bls. 213-221 og 384-388.**

„Ekkert einkennir þau lög, sem Móse mælti fram umfram viðurkenningu á kröfum Guðs, meira en hinn örláti, blíðlegi og gestrisni andi gagnvart hinum fátæku sem rík áhersla er lögð á. Þótt Guð hefði heitið því að veita þjóð sinni mikla blessun var það ekki áætlun hans að fátækt yrði alveg óþekkt meðal hennar. Ávallt yrðu þeir á meðal þjóðar hans sem mundu kalla fram samúð hennar, ljúfmennsku og góðvild. Á þeim tíma, eins og nú á dögum, urðu menn fyrir ógæfu, veikindum og eignamissi en svo fremi þeir fylgdu fyrirmælum Guðs voru ekki á meðal þeirra neinir betlarar né þeir sem þjáðust af matarskorti“ (ÆS, bls. 384).

„Reglugerðunum var ekki síður ætlað að blessa hina ríku en hina fátæku. Þeim var ætlað að hemja ágirnd og tilhneigingu til sjálfsupphafningar og stuðla að göfuglyndi og góðvild. Og með því að stuðla að góðum vilja og trausti milli allra þjóðfélagshópa mundu þær stuðla að lögum og reglum í samfélaginu. Við erum öll samofin í hinn mikla vef mannkyns og það sem við getum gert til hagsbóta fyrir aðra verður okkur sjálfum til blessunar“ (ÆS, bls. 387).

**Til umræðu**

`Hvaða þáttur laga eða reglugerða, sem þú hefur fundið í þessari lexíu eða í öðru sem þú hefur lesið, vekur mesta athygli þína í því áformi sem Guð lagði fyrir Móse og Ísraelsmenn varðandi það þjóðfélag sem þeir áttu að setja upp?`

`Hvers vegna telur þú að Guð virðist beina athyglinni svo mikið að þeim varnarlausu í þeim lögum sem hann gaf fólki sínu?`

`Hvernig ættum við að skilja þessi lög í dag og bregðast við þeim? Hvernig förum við að því að velja hver þeirra eiga við í dag? Hvað er það mikilvægasta sem við getum lært af þessum nákvæmu leiðbeiningum varðandi það hvernig Ísraelsmenn áttu að skipuleggja líf sitt og þjóðfélag?`

**Samantekt**: Guð heyrði hróp hinna þjáðu Ísraelsmanna í Egyptalandi og hann skarst í leikinn til að bjarga þeim. Hann leitaðist við að gera sáttmála við þá og vinna að því að setja upp nýtt þjóðfélag sem mundi verða öllum til blessunar, jafnvel þeim sem voru oft gleymdir, utanveltu og varnarlausir.