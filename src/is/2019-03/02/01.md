---
title:  Drög Að Betri Heimi
date:  06/07/2019
---

### Lesefni vikunnar
2Mós 3.7; Matt 22.37-40; 2Mós 22.21-23; 5Mós 14.22-29; 26.1-11; 3Mós 25.9-23.

> <p>Minnistexti</p>
> „Þú skalt ekki hefna þín á löndum þínum. Þú skalt elska náunga þinn eins og sjálfan þig. Ég er Drottinn“ (3Mós 19.18).

Í miskunn sinni hefur Guð ávallt haft fólk sem hann hefur haft sérstakt samband við. Í frásögnunum um Enok, Nóa, Abraham, Ísak og Jakob og aðra sjáum við hvernig Guð þráir heitt að endurnýja hin rofnu tengsl við manninn.  En það var ekki aðeins með hag þessara fáu einstaklinga og fjölskyldna í huga, en þegar þeir voru í tengslum við Guð og nutu blessana hans var það hluti af víðtækara áformi um að bæta tengslin og deila blessununum með öðrum. Það var eins og Guð sagði við Abraham: „Ég mun gera þig að mikilli þjóð og blessa þig og gera nafn þitt mikið. Blessun skaltu vera....Allar ættkvíslir jarðarinnar munu af þér blessun hljóta“ (1Mós 12.2, 3). Þegar Abraham var blessaður gat hann orðið blessun fyrir aðra.

Þessi blessun átti að koma gegnum Ísraelsþjóðina og Messías sem koma mundi frá þeirri þjóð. Með því að skapa Ísraelsþjóðina vann Guð með heilli þjóð. Hann gaf henni því lög, reglugerðir, hátíðir og trúariðkanir sem mundu einkenna líferni hennar svo að þeir sem voru aðnjótandi blessana Guðs gætu einnig blessað aðra.

Þessi meginregla er eflaust enn í gildi.