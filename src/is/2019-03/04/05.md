---
title:  Að Ganga Með Drottni
date:  24/07/2019
---

Þegar við nálgumst lok Sálmanna virðist lofgjörðin fara sívaxandi. Síðustu fimm sálmarnir byrja með beinum fyrirmælum um að lofa Drottin, en sá fyrsti þeirra (Slm 146) beinir athyglinni einkum að umhyggju Guðs fyrir þeim snauðu og undirokuðu sem meginástæðunni fyrir slíkri lofgjörð.

`Lestu Slm 146. Hvaða boðskap hefur hann fyrir okkur? Hvað er Guð að segja, einkum í Slm 146.5-9?`

Auk þess að Guð sé skapari þessa heims (sjá Slm 146.6) lýsir þessi sálmur starfi Guðs í heimi okkar sem dómari, framfærandi, læknir, hjálpari og verjandi—störf sem beinast að fólki sem eru í sérstakri þörf fyrir slíka hjálp. Það er örvandi sýn um það sem Guð gerir og leitast við að gera í lífi okkar, samfélagi okkar og heimi.

Stundum hugsum við um umhyggju fyrir hinum þurfandi sem eitthvað sem okkur beri að gera vegna þess að Guð hefur sagt það. En Slm 146 bendir á að þetta sé eitthvað sem Guð þegar gerir og hann býður okkur að taka þátt í því með sér. Þegar við vinnum gegn örbirgð, ánauð og sjúkdómum erum við með sanni að vinna með Guði og áformum hans. Finnast meiri forréttindi en að vinna með Guði við að uppfylla eitthvað sem er eins hvetjandi og það sem við finnum í Slm 146?

En það er einnig ávinningur fyrir okkur. Hinir kristnu tala oft um leit sína að Guði og þeir þrái að vera í nánari tengslum við hann. En Slm 146.7-9 og margir aðrir textar í Biblíunni benda til þess að ein leið til að finna Guð sé að taka þátt í því sem hann er að gera. Ef hann því vinnur að því að upphefja hinn snauða, sjúka og undirokaða eins og Slm 146 segir að hann geri ættum við einnig að samstarfa honum. „Kristur kom til þessarar jarðar til þess að ganga og starfa meðal snauðra og þjáðra. Þeir nutu mestrar athygli hans. Og í dag heimsækir hann í persónu barna sinna snauða og þurfandi og léttir hörmungar og linar þjáningar.

Ef þjáningar og þarfir væru ekki til gætum við ekki skilið miskunn og kærleika Guðs eða þekkt hinn samúðarfulla himneska föður. Fagnaðarerindið verður aldrei elskulegra en þegar farið er með það til svæða sem eru mest þurfandi og bjargarlaus“ (7T, bls. 226).

`Hver hefur verið reynsla þín af því hvernig við komum næst Guði þegar við þjónum öðrum?`