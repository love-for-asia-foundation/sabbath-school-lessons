---
title:  Miskunn Og Réttvísi Í Sálmunum Og Orðskviðunum
date:  20/07/2019
---

### Lesefni vikunnar
Slm 9.8-10, 14-21; Slm 82; Slm 101; Slm 146; Okv 10.4; Okv 13.23, 25; Okv 30.7-9.

> <p>Minnistexti</p>
> „Rekið réttar bágstaddra og föðurlausra, látið þjáða og snauða ná rétti sínum, bjargið bágstöddum og snauðum, frelsið þá úr hendi óguðlegra“ (Slm 82.3, 4).

Sálmarnir og Orðskviðirnir bregða upp mynd af lífi með Guði í daglegu umstangi þess en ekki einvörðungu í tilbeiðslu eða við önnur trúarleg tækifæri. Orðskviðirnir bjóða upp á hagnýta visku varðandi allt frá persónutengslum og fjölskyldum til viðskipta og stjórna. Sálmarnir, aftur á móti, eru samansafn söngva sem fjalla um ýmiss konar tilfinningar og andlegar reynslur, allt frá harmljóðum til lofsöngva. Það er auðséð að trú okkar ætti að skipta máli á öllum sviðum og reynslum lífs okkar því að Guði er umhugað um alla þætti lífs okkar.

En þegar við íhugum lífið í þessum fallna heimi þá getum við varla litið framhjá því óréttlæti sem gegnsýrir tilveru mannsins. Biblían talar oft um að Guði sé ekki sama um óréttlætið og hann leitist við að aflétta því. Hann er von hinna vonlausu.

Þó svo við getum aðeins vikið að því sem þessar bækur hafa að segja um þessi mál þá hvetur þessi lexía þig e.t.v. til að hafa frumkvæðið að því að mæta þörfum hinna snauðu, undirokuðu og gleymdu sem finnast allt umhverfis okkur og okkur ber að hjálpa.