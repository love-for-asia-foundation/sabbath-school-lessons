---
title:  Approfondimento
date:  29/03/2019
---

Leggere, di E.G. White, i capitoli 41 e 42 de La grande speranza (Il gran conflitto).

Il libro dell’Apocalisse si conclude così com’era cominciato: con il ritorno di Cristo in potenza e gloria e l’affermazione del regno eterno di Dio. Il ritorno di Cristo, nel giorno in cui finalmente si unirà alla sua sposa, è il punto culminante di tutto lo scritto. Questo libro non intende tuttavia collocare gli eventi descritti all’interno di un contesto non realistico. La prima realtà è che Gesù sta davvero per tornare. La seconda, è che siamo ancora in attesa che ciò avvenga. Mentre attendiamo, dobbiamo avere una chiara comprensione del messaggio di Apocalisse e possiamo ottenerla solo leggendolo e rileggendolo. Esso ci ricorda costantemente di non guardare alle cose del mondo ma di fissare i nostri sguardi su colui che rappresenta la nostra sola speranza. Il Cristo dell’Apocalisse è la risposta a tutti gli auspici e i desideri umani in un contesto attuale ricco di enigmi e incertezze. Egli detiene nelle proprie mani il futuro di questo mondo e anche il nostro.

Il libro ci ricorda inoltre che ci è stato affidato un compito da assolvere: l’annuncio al mondo intero del messaggio del suo imminente ritorno.

La nostra attesa non può essere passiva, al contrario! Tanto lo Spirito quanto la chiesa dicono: «Vieni!» (Ap 22:17). Uniamo le nostre voci a questo appello. È la bella notizia e, in quanto tale, deve essere annunciata agli abitanti del mondo.

**Missione**

`1. Quale insegnamento pratico avete colto dal presente studio e come lo applicherete durante la settimana?`

`2. Qual è il piano missionario del vostro gruppo?`