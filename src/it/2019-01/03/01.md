---
title:  Il popolo di Dio nelle città
date:  12/01/2019
---

### Letture
Apocalisse 2:8-29; 3:1-22; 14:12; Isaia 61:10

> <p></p>
> «Chi ha orecchi ascolti ciò che lo Spirito dice alle chiese», Apocalisse 3:22.

Gesù inviò per mezzo di Giovanni una lettera da Patmos, che conteneva sette messaggi indirizzati al suo popolo. Se in origine riguardavano le chiese che a quel tempo erano presenti in Asia, furono scritti anche per i cristiani di tutta la storia futura. Mettendo questi messaggi uno accanto all’altro, si osserva che tutti seguono la medesima struttura composta da sei parti: ciascuno inizia con Gesù che si rivolge alla chiesa specifica chiamandola per nome: «Queste cose dice colui che…» e così dicendo si presenta a ogni singola chiesa citando elementi descrittivi che lo riguardano e che si ritrovano nel capitolo 1. 

Quelle descrizioni erano consone alle specifiche necessità di ogni chiesa e in questo modo Gesù dimostra la capacità di saper distinguere la peculiarità delle diverse sfide e circostanze. Poi, egli manifesta apprezzamento per la chiesa e le offre dei consigli su come risolvere le proprie difficoltà. Ogni messaggio si conclude con un appello ad ascoltare lo Spirito e con delle promesse per i vincitori.

Analizzando queste note, scopriremo che Gesù è stato capace di andare incontro alle necessità di ogni singola realtà comunitaria, indipendentemente dalla circostanza specifica. Tanto più, egli è perfettamente in grado di soddisfare le nostre esigenze presenti.