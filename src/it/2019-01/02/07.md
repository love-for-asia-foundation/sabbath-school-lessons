---
title:  Approfondimento
date:  11/01/2019
---

«La persecuzione di Giovanni divenne uno strumento della grazia. Patmos iniziò a brillare della gloria di un Salvatore risorto. Giovanni aveva visto Cristo con sembianze umane, con i segni dei chiodi nelle mani e nei piedi, impronta eterna della sua gloria. Ora gli era consentito di ammirare ancora una volta il suo Signore risorto, rivestito di tanta gloria quanto un essere umano era in grado di ammirare e continuare a vivere. L’apparizione di Gesù a Giovanni dovrebbe rappresentare per tutti, credenti o meno, la prova che abbiamo un Cristo risorto. Dovrebbe fornire forza vivente alla chiesa. Capita che nubi scure si ammassino sul popolo di Dio, come se l’oppressione e la persecuzione volessero estinguerlo. Ma proprio in momenti del genere arrivano gli insegnamenti più istruttivi. Cristo entra spesso nelle carceri e si rivela a quelli che lui ha scelto. Egli si trova nel fuoco accanto a quelli messi al rogo. Così, come nella notte più buia le stelle brillano più intensamente, allo stesso modo i raggi più splendenti della gloria di Dio vengono rivelati nell’oscurità più profonda. Più scuro è il cielo, più luminosi e impressionanti sono i raggi emanati dal sole della giustizia, il Salvatore risorto» - The Youth’s Instructor, 5 aprile 1900.

**Missione**

`1. Quale insegnamento pratico avete colto dal presente studio e come lo applicherete durante la settimana?`

`2. Qual è il piano missionario del vostro gruppo?`