---
title:  Il titolo del libro
date:  30/12/2018
---

`Leggere Apocalisse 1:1-2. Qual è il significato del titolo per esteso di questo libro e perché ci rivela il vero protagonista delle sue pagine?`

Apocalisse 1:1 dichiara il titolo di quel libro: «Rivelazione di Gesù Cristo». il termine «rivelazione» deriva dal greco apokalupsis (Apocalisse), che significa «scoprire», «svelare». L’Apocalisse è la presentazione di Gesù Cristo, procede da lui e riguarda lui. Se il libro ci giunge da Dio mediante Gesù Cristo (Ap 22:16), esso attesta anche che il Salvatore è il centro del suo contenuto. L’apocalisse è la sua autorivelazione al suo popolo e un’espressione della sua cura per esso.

Gesù è la figura centrale dell’Apocalisse; il libro inizia e si conclude con lui (Ap 1:5-8; 22:12-16). «Lasciate che Daniele parli, che l’Apocalisse parli, e dicano la verità. Ma qualunque parte del soggetto stiate presentando, innalzate Gesù come il fondamento di ogni speranza, come “la radice e la discendenza di Davide, la lucente stella del mattino”» - TM, p. 118.

Il Gesù dell’Apocalisse è lo stesso dei quattro vangeli. L’Apocalisse prosegue la descrizione sua e dell’opera di salvezza a beneficio del suo popolo che già era cominciata nei vangeli. Il libro che studieremo questo trimestre si concentra ora su aspetti differenti della sua esistenza e del suo ministero e inizia sostanzialmente là dove si sono conclusi i vangeli, vale a dire dalla sua risurrezione e ascensione nel cielo. Unitamente alla lettera agli Ebrei, Apocalisse esalta il ministero celeste di Cristo, mostra come dopo la sua ascensione egli sia stato eletto al ministero regale e sacerdotale all’interno del santuario celeste. Senza il libro dell’Apocalisse (e degli Ebrei), la nostra conoscenza di tale ministero nel cielo sarebbe limitata e avvolta nel mistero. E tuttavia, proprio come l’epistola agli Ebrei, anche l’Apocalisse ci offre una prospettiva unica sull’azione di Gesù Cristo nei nostri confronti.

`Leggere Giovanni 14:1-3. In che modo questa straordinaria promessa ci aiuta a capire meglio quello che Gesù sta facendo per noi in questo preciso momento? Perché questa straordinaria promessa deve far nascere in noi la speranza?`