---
title:  Il popolo di Dio che riceve il sigillo
date:  02/02/2019
---

### Letture
Apocalisse 7; 14:4,5,12; 17:5; 2 Pietro 3:9-14; Deuteronomio 8:11-17; Romani 3:19-23

> <p></p>
> «Sono quelli che vengono dalla grande tribolazione. Essi hanno lavato le loro vesti, e le hanno imbiancate nel sangue dell'Agnello», Apocalisse 7:14.

Il messaggio dell’apertura dei sette sigilli dimostra che ogni individuo che sostiene di credere in Cristo ottiene benedizioni per la fedeltà oppure maledizioni per la mancata fedeltà. I primi quattro sigilli rivelano quali sono i mezzi correttivi di cui si serve Dio per destare il suo popolo dal letargo spirituale e renderlo vittorioso. Eppure, quel popolo continua a patire ingiustizia e oppressione in un mondo ostile al vangelo. All’apertura del sesto sigillo, Dio è pronto ad affrontare quelli che vogliono fare del male ai suoi fedeli.

Il capitolo 7 si inserisce, da un punto di vista profetico, tra il sesto e il settimo sigillo; ricordiamo che il sesto ci porta verso il ritorno di Cristo. Mentre i malvagi affrontano la punizione, Apocalisse 7 ci dice anche che quanti hanno resistito, quel giorno hanno ricevuto il sigillo e identifica il popolo di Dio degli ultimi tempi prima che il ritorno stesso si compia. Altre caratteristiche di queste persone le troviamo in Apocalisse 14:1-5. Tra la sesta e la settima tromba c’è poi un interludio (10:1-11:14), che coincide con lo stesso arco temporale della scena descritta al capitolo 7 e parla dell’esperienza e del compito affidato al popolo di Dio degli ultimi giorni.