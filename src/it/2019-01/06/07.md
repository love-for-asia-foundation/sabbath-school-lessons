---
title:  Approfondimento
date:  08/02/2019
---

L’identità dei 144mila è una questione che suscita accesi dibattiti. Quello che pare emergere chiaramente dall’Apocalisse è che si tratta dell’ultima generazione di fedeli di Dio nei giorni finali della storia terrena. Sappiamo che attraverserà il tempo della tribolazione caratterizzato dalle sette ultime piaghe (Ap 7:15-17) e che la loro lealtà sarà messa alla prova come mai è successo per le generazioni del passato.

Ma chi farà parte di quel gruppo non ci è stato rivelato, è uno dei segreti che il Signore ha deciso di tenere per sé (De 29:28). Solo il futuro lo svelerà.

A questo proposito, abbiamo ricevuto un monito: «Cristo dice che nella chiesa ci saranno persone che presenteranno favole e supposizioni, quando Dio ha dato verità grandiose, esaltanti e nobilitanti che dovrebbero sempre essere conservate nella mente tra i beni preziosi. Quando gli uomini raccolgono questa o quella teoria, quando sono curiosi di conoscere ciò che non è necessario sapere, significa che il Signore non li sta guidando. Non fa parte del suo piano la presenza di persone che presenteranno cose che solo loro suppongono e che non vengono insegnate nella sua Parola. È contrario alla sua volontà il fatto che discutano su questioni che non li aiuteranno, spiritualmente parlando; una di queste è proprio: “chi farà parte dei 144mila?”». Gli eletti del Signore lo sapranno tra breve e senza alcun dubbio» - 1SM, p. 174.

**Missione**

`1. Quale insegnamento pratico avete colto dal presente studio e come lo applicherete durante la settimana?`

`2. Qual è il piano missionario del vostro gruppo?`