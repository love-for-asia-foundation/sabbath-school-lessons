---
title:  Approfondimento
date:  01/02/2019
---

La visione dell’apertura dei sette sigilli indica simbolicamente la cura di Dio per il suo popolo sulla terra. Come ha ben evidenziato Kenneth A. Strand, «nella Scrittura troviamo la rassicurazione che Dio si è sempre preso cura del suo popolo: nella storia stessa egli è sempre presente per sostenerlo e nel grande epilogo escatologico garantirà il pieno riscatto e una ricompensa eterna incomprensibilmente generosa. Il libro dell’Apocalisse raccoglie ed espande magnificamente questa stessa tematica, dicendo che questo testo non è affatto una sorta di Apocalisse insolita, non in sintonia con la letteratura biblica in generale; esso trasmette la vera anima e reale sostanza del messaggio biblico. In realtà, come la stessa Apocalisse enfaticamente sottolinea, «il Vivente», colui il quale ha sconfitto la morte e il suo soggiorno (1:18), non abbandonerà mai i suoi fedeli seguaci e anche quando patiscono il martirio sono vittoriosi (12:11), con la «corona della vita» ad attenderli (2:10; 21:1-4; 22:4)» - Kenneth A. Strand, «The Seven Heads: Do They Represent Roman Emperors?» in Symposium on Revelation - book 2, Daniel and Revelation Committee Series, Silver Spring, Md., Biblical Research Institute, vol. 7, p. 206, 1992.

**Missione**

`1. Quale insegnamento pratico avete colto dal presente studio e come lo applicherete durante la settimana?`

`2. Qual è il piano missionario del vostro gruppo?`