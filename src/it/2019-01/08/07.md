---
title:  Approfondimento
date:  22/02/2019
---

Apocalisse 12 si propone sopra ogni altra cosa di avvertire il popolo di Dio che gli eventi finali sono una parte del gran conflitto tra Cristo e Satana con le sue forze demoniache. È un avvertimento che parla delle sfide che i contemporanei del tempo avrebbero dovuto affrontare, ma anche di quelle molto più gravi che si sarebbero manifestate nel futuro, in corrispondenza degli ultimi giorni e delle furiose azioni del nemico. Ecco il monito che ci giunge dalle parole di Paolo: «La venuta di quell’empio avrà luogo, per l’azione efficace di Satana, con ogni sorta di opere potenti, di segni e di prodigi bugiardi, con ogni tipo d’inganno e d’iniquità a danno di quelli che periscono perché non hanno aperto il cuore all’amore della verità per essere salvati» (2 Te 2:9-10).

Il libro dell’Apocalisse ci esorta a considerare molto seriamente il futuro e a stabilire come priorità assoluta la necessità di dipendere da Dio. Dall’altro lato, ci rassicura del fatto che Satana, per quanto forte e dotato di grande esperienza, non è abbastanza potente per sconfiggere Cristo (Ap 12:8). Il popolo di Dio potrà trovare speranza solo in colui che nel passato ha già sconfitto Satana e ha promesso che resterà accanto ai suoi fedeli servitori «tutti i giorni, sino alla fine dell’età presente» (Mt 28:20).

**Missione**

`1. Quale insegnamento pratico avete colto dal presente studio e come lo applicherete durante la settimana?`

`2. Qual è il piano missionario del vostro gruppo?`