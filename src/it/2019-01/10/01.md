---
title:  Il vangelo eterno di Dio
date:  02/03/2019
---

### Letture
Apocalisse 14:6-12; Matteo 24:14; ecclesiaste 12:13,14; Esodo 20:2-11; Isaia 21:9; 34:8-10

> <p></p>
> «Qui è la costanza dei santi che osservano i comandamenti di Dio e la fede in Gesù», Apocalisse 14:12.

Apocalisse ci mostra che l’inganno finale di Satana sarà così fruttuoso che il mondo sceglierà di adorare la bestia e riceverne il marchio. Ma nei primi cinque versetti del capitolo 14 si parla di un rimanente di Dio, fedele, che starà dalla sua parte contrariamente alla stragrande maggioranza. Alla fine, le persone dovranno scegliere non tanto se adorare o meno, ma chi. Gli adoratori della bestia riceveranno il suo marchio sulla fronte o sulla mano destra; parti simboliche che indicano la scelta di servire questo sistema apostata con il pensiero e i fatti.

Allo stesso tempo, il mondo conoscerà una proclamazione del vangelo come mai si era vista dal tempo della Pentecoste. Prima che l’umanità ribelle sia raggiunta dal castigo divino, il Signore non farà mancare messaggi di monito. Le attività sataniche si manifesteranno su scala globale, altrettanto sarà per l’annuncio finale del vangelo. Il desiderio di Dio è che nessuno perisca ma tutti siano salvati, perché è per questo scopo che Cristo è morto. Il problema riguarda chi accetterà la sua offerta e chi si rifiuterà di farlo.