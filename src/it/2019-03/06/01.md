---
title:  Adorate il Creatore
date:  03/08/2019
---

### Letture
Salmo 115:1-8; 101:1 ; Deuteronomio 10:17-22 ; Isaia 1:10-17; 58 ; Marco 12:38-40 

> <p></p>
> «Il digiuno che io gradisco non è forse questo: che si spezzino le catene della malvagità, che si sciolgano i legami del giogo, che si lascino liberi gli oppressi e che si spezzi ogni tipo di giogo? Non è forse questo: che tu divida il tuo pane con chi ha fame, che tu conduca a casa tua gli infelici privi di riparo, che quando vedi uno nudo tu lo copra e che tu non ti nasconda a colui che è carne della tua carne?» Isaia 58:6,7 .

Basta una lettura veloce dei libri scritti dai profeti dell’Antico Testamento per cogliere la loro preoccupazione sul pessimo trattamento riservato ai poveri e agli oppressi. Quei profeti, e il Dio invece di cui parlano, erano offesi osservando quello che veniva fatto nelle nazioni confinanti (leggi, p.es., Amos 1 e 2 ). Ma covavano anche un particolare senso di rabbia e dispiacere per le azioni malvagie compiute dallo stesso popolo del Signore, che aveva goduto di tante benedizioni. Considerata la loro storia, essi avrebbero dovuto avere maggiori conoscenze. Purtroppo, non andò sempre così e i profeti ebbero molte cose da dire su questo triste stato dei fatti. Diverse tra le loro dichiarazioni più note su giustizia e ingiustizia, vengono in realtà riprese nel contesto delle istruzioni riguardanti l’adorazione. Come vedremo, la vera adorazione non si consuma in un rituale religioso, ma prevede una condivisione delle preoccupazioni divine per il benessere altrui e un impegno a tentare di elevare la condizione di individui i cui diritti sono stati calpestati o dimenticati.