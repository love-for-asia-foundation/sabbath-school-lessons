---
title:  Schiavi, vedove, orfani e stranieri
date:  09/07/2019
---

`Leggere Esodo 23:9 ). Qual è il messaggio divino per Israele?`

Gli Israeliti, schiavi appena liberati, sapevano cosa significasse essere oppressi, sfruttati, emarginati. Mentre celebravano la libertà conquistata, Dio voleva che non dimenticassero da dove venivano e cosa significasse essere esclusi, e che ricordassero quello che aveva fatto per soccorrerli. Istituì per questo la Pasqua come memoriale e opportunità per rinarrare la loro storia: «Il SIGNORE ci fece uscire dall'Egitto, dalla casa di schiavitù, con mano potente» (Es 13:14 ).

`Leggere Esodo 22:21-23). Quanto contava il ricordo della schiavitù nelle disposizioni relative al modo di trattare i meno fortunati della loro nuova società?`

Si era a malapena spenta l’eco dei dieci comandamenti appena consegnati, quando Mosè viene invitato a trascorrere più tempo con Dio, il quale lo istruisce dettagliatamente sulle modalità di applicazione di tali comandamenti nella società israelita. Ancora prima delle disposizioni per la costruzione del tabernacolo, Dio dedica tre capitoli della legge sui particolari, come il trattamento da riservare agli schiavi, norme che avrebbero segnato un estremo contrasto con l’atteggiamento che gli Israeliti avevano fin lì subito. C’erano leggi che regolavano i crimini violenti, altre relative al diritto di proprietà, altre ancora dedicate alla vita quotidiana e a principi per la formazione dei tribunali, che avrebbero dovuto implementare e amministrare la giustizia (Es 21-23).

Spiccava nell’impianto generale la preoccupazione per i membri di questa nuova società, come anche per gli ultimi e i più vulnerabili. Persone che non dovevano essere sfruttate. Vennero anche garantiti dei diritti per l’accesso al cibo, in modo tale da rispettare la dignità degli ultimi, come la legittimità di prendere i prodotti non raccolti dai campi. Queste tutele per i meno fortunati e gli stranieri non erano affatto comuni nel mondo antico. Anche oggi, però, qualcuno pare dimenticare gli importanti principi morali appena esposti.

`Quale ricordo della tua vita ti suscita maggiore compassione per le sofferenze o le ingiustizie che tante persone sono costrette a subire?`