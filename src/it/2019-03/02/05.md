---
title:  Seconda decima
date:  10/07/2019
---

Molti credenti cristiani riconoscono e osservano le istruzioni bibliche relative alla restituzione della decima. È una formula semplice, il cui riferimento si trova in Malachia 3:10), secondo cui ai credenti viene richiesto di restituire il dieci per cento dei loro guadagni per sostenere l’opera della chiesa nella diffusione del messaggio.

Le chiese, alle quali tali decime sono affidate, si sono generalmente dotate di linee guida molto stringenti sull’uso di quei fondi, destinati principalmente al supporto diretto del ministero e dell’evangelizzazione.

`Leggere Deuteronomio 14:22-29 ). Secondo queste istruzioni, qual è lo scopo principale della decima?`

La tentazione è quella di credere che con la restituzione della decima si sia assolto al nostro dovere. Ma le disposizioni consegnate agli Israeliti suggeriscono che la soglia del dieci per cento era un punto di partenza. Alcuni studi fanno intendere che un antico Israelita, fedele alle norme del Levitico, donasse regolarmente all’opera di Dio una somma equivalente a un quarto o un terzo delle sue entrate annuali, per il sostentamento dei sacerdoti e del santuario, e per aiutare i poveri.

Alcuni studiosi spiegano che queste elargizioni destinate in particolare ad assistere gli stranieri, gli orfani e le vedove, si configuravano come una seconda decima.

È evidente che le persone avessero il diritto di godere dei risultati del loro lavoro e di celebrare i raccolti. Dio promise le sue benedizioni, specialmente nella nuova terra, ma non dovevano essere date per scontate né ci si poteva dimenticare dei meno fortunati.

Negli anni normali, questa parte di raccolto doveva essere portata al santuario e da lì condivisa. Ma ogni tre anni, c’era un’attenzione particolare alla condivisione di quelle benedizioni all’interno della comunità. Durante queste feste per il raccolto cresceva la sensibilità nei confronti di quelli che avrebbero potuto facilmente essere trascurati o dimenticati: «Il terzo anno, l'anno delle decime, e le avrai date al Levita, allo straniero, all'orfano e alla vedova perché ne mangino entro le tue città e siano saziati» (De 26:12 ).

Secondo le disposizioni divine, almeno una percentuale delle entrate israelite doveva garantire assistenza pratica ed economica a quelli che ne avevano bisogno. Un concetto che si basava sulla memoria delle persone e sull’apprezzamento della misericordia e della giustizia che Dio aveva esercitato a loro beneficio.

`Leggere Deuteronomio 26:1-11 ). Cosa dice loro il Signore? In che misura riguarda anche noi?`