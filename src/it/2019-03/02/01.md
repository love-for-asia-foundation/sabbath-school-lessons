---
title:  Piano per un mondo migliore
date:  06/07/2019
---

### Letture
Esodo 3:7; 22:21-23 ; Matteo 22:37-40 ; Deuteronomio 14:22-29; 26:1-11 ; Levitico 25:9-23 

> <p></p>
> «Non ti vendicherai e non serberai rancore contro i figli del tuo popolo, ma amerai il prossimo tuo come te stesso. Io sono il SIGNORE» Levitico 19:18.

Il Signore, nella sua misericordia, ha sempre individuato persone con le quali mantenere un rapporto speciale. Nelle storie di Enoc, Noè, Abraamo, Isacco e Giacobbe - tra le altre - vediamo che Dio desidera ardentemente la ricostituzione della relazione interrotta con gli esseri umani. Non per il solo bene specifico di quei pochi uomini e dei loro familiari. Quando si connettevano al Signore e da lui venivano benedetti, la guarigione e la condivisione delle benedizioni con altri faceva parte di un progetto più ampio. Come Dio disse ad Abraamo, «io farò di te una grande nazione, ti benedirò e renderò grande il tuo nome e tu sarai fonte di benedizione. Benedirò quelli che ti benediranno e maledirò chi ti maledirà, e in te saranno benedette tutte le famiglie della terra» (Ge 12:2,3 ). Essendo stato benedetto, avrebbe potuto essere benedizione per gli altri.

Una benedizione che si sarebbe concretizzata con la nazione di Israele e, soprattutto, con l’arrivo del Messia, proveniente da quella nazione. Con la nascita di quel popolo, il Signore si preparava a collaborare con una nazione intera. Abraamo stabilì delle leggi, delle norme, delle festività e delle pratiche che sarebbero servite a diffondere ad altri le benedizioni ricevute. Questo principio vale ancora oggi.