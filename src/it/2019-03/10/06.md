---
title:  Il vangelo eterno
date:  05/09/2019
---

L’invito e l’appello trasformante del vangelo a «quelli che abitano sulla terra, a ogni nazione, tribù, lingua e popolo» (Ap 14:6 ), è proseguito nel corso di tutto il cristianesimo. Tuttavia, Apocalisse parla di una proclamazione rinnovata di questo messaggio - la buona notizia su Gesù e tutto ciò che ne consegue - alla fine dei tempi.

`Leggere Apocalisse 14:6,7 . Come viene inclusa nel messaggio dell’angelo al v. 7 la comune comprensione del vangelo, la stessa riassunta nel passo di Giovanni 3:16 ?`

Apocalisse 14:7  riunisce tre elementi chiave già emersi in questo studio relativo alla preoccupazione di Dio per il male, la povertà e l’oppressione, e che si manifesta nell’intera Scrittura.

Giudizio. L’appello a un giudizio (perché giustizia sia fatta) è un elemento che ritorna continuamente da parte degli oppressi di ogni epoca. La Bibbia ci parla di un Dio che ascolta quelle grida. Come spesso viene espresso nei Salmi, per esempio, chi ha subito un trattamento iniquo considera il giudizio una buona notizia.

Adorazione. Gli scritti dei profeti ebrei spesso collegano il tema dell’adorazione e delle buone opere, in particolare quando si tratta di confrontare la modalità adorativa di chi reclama di essere popolo di Dio con gli errori continui e prolungati che commette. In Isaia 58 , per esempio, Dio ha esplicitamente affermato che l’adorazione più auspicata sono gli atti di amore e cortesia per i poveri e i bisognosi (vv. 6,7).

Creazione. Uno degli elementi decisivi dell’appello divino alla giustizia è il legame che accomuna il genere umano, essere stati creati a sua immagine e amati da lui, il fatto di essere tutti preziosi ai suoi occhi, di non poter ammettere che nessuno sia sfruttato od oppresso a spese dell’ingiusto guadagno o avidità di un altro. È evidente che questa proclamazione finale del vangelo sia una chiamata di vasta portata per accettare il soccorso, la redenzione e il rinnovamento voluti da Dio per questa umanità caduta. Ne consegue che, pure in presenza di una vera e una falsa adorazione, o della persecuzione (Ap 14:8-12 ), Dio potrà contare su un popolo che si schiererà dalla parte giusta, a favore dei suoi comandamenti e della fede di Gesù.

`Come si possono trovare delle modalità per servire chi ha bisogno e allo stesso tempo offrire loro la speranza e il monito presenti nel messaggio dei tre angeli?`