---
title:  Approfondimento
date:  06/09/2019
---

«Dio rivendica la terra intera quale sua vigna. Sebbene ora sia in mano all’usurpatore, essa appartiene a Dio. L’ha creata e redenta. Il sacrificio di Cristo fu consumato per il mondo: “Dio ha tanto amato il mondo, che ha dato il suo unigenito Figlio” (Gv 3:16). È tramite questo dono che l’umanità riceve tutti gli altri. Quotidianamente il mondo intero riceve benedizioni da Dio. Ogni goccia di pioggia, ogni raggio di luce su questa razza ingrata, ogni foglia, fiore e frutto testimoniano la pazienza e il grande amore di Dio» - COL, pp. 305 [cap. 23, p. 224].

«In Cristo non c’è giudeo né greco né servo né libero (cfr. Ga 3:28 ), e tutti siamo “stati avvicinati mediante il sangue di Cristo” (Ef 2:13). Qualunque sia il credo religioso, ogni richiesta d’aiuto deve essere ascoltata e bisogna rispondere. […] Ovunque intorno a noi ci sono persone povere e provate dal dolore, che hanno bisogno di parole di simpatia e di fatti concreti. Ci sono vedove che hanno bisogno di comprensione e aiuto. Orfani che Cristo ci invita, quali suoi discepoli, ad accogliere come un patrimonio che proviene da Dio. Troppo spesso vengono trascurati. Possono essere vestiti di stracci, rozzi e poco attraente nell’aspetto, ma sono sempre proprietà di Dio. Sono stati comprati a caro prezzo e sono preziosi ai suoi occhi non meno di quanto lo siamo noi. Sono membri della grande famiglia di Dio e i cristiani, in qualità di suoi amministratori, ne sono responsabili» - Op. cit., pp. 392,393 [cap. 27, pp. 288,289].