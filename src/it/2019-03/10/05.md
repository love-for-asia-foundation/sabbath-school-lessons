---
title:  La nostra comune umanità
date:  04/09/2019
---

Con il suo insegnamento e il suo ministero, Gesù ci ha stimolato a una radicale inclusività. Chiunque abbia ricercato le sue attenzioni con motivazioni oneste (per esempio, donne di cattiva reputazione, esattori delle tasse, lebbrosi, samaritani, centurioni romani, capi religiosi o bambini) è stato da lui accolto con attenzione e calore genuini. Come la chiesa primitiva avrebbe a breve scoperto in modalità eclatanti, tra le offerte di Cristo c’era anche il dono della salvezza.

A mano a mano che i primi credenti ammettevano lentamente il carattere inclusivo del vangelo, non aggiungevano alla loro fede le buone opere come una cosa «bella» da fare. Quelle opere erano assolutamente connesse alla comprensione del vangelo, così come lo avevano sperimentato nella vita, nel ministero e nella morte di Gesù. Mentre erano sempre più frequentemente alle prese con temi e questioni nuove, prima individualmente per leader come Paolo e Pietro (At 10:9-20 ), poi in quanto chiesa al concilio di Gerusalemme (At 15 ), la comunità dei credenti iniziò a rendersi conto del cambiamento enorme che la buona notizia aveva determinato nella comprensione dell’amore e dell’inclusività di Dio, ma anche della necessità di mettere in pratica quei principi per chiunque professasse di volerlo seguire.

**Cosa ci insegnano i passi qui sotto in merito al concetto di comune umanità? In che modo tale principio deve influenzare il nostro atteggiamento verso il prossimo?**

`Malachia 2:10`

`Atti 17:26`

`Romani 3:23`

`Galati 3:28`

Galati 3:28 rappresenta la summa teologica del racconto narrato da Gesù sul buon samaritano. Piuttosto che disquisire su chi sia degno del nostro servizio, andiamo e serviamo, e magari prepariamoci anche a essere serviti da chi non ci aspetteremmo. L’elemento che accomuna la famiglia umana globale si compie a un livello più elevato nel focolare comune, che raccoglie quanti sono uniti dal vangelo e dall’amore salvifico di Cristo: «Infatti noi tutti siamo stati battezzati mediante un unico Spirito per formare un unico corpo, Giudei e Greci, schiavi e liberi» (1 Co 12:13 ).