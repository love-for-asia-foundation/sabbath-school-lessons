---
title:  Vivere il vangelo
date:  31/08/2019
---

### Letture
Romani 8:20-23 ; Giovanni 3:16,17 ; Matteo 9:36 ; Efesini 2:8-10 ; 1 Giovani 3:16,17 ; Apocalisse 14:6,7 

> <p></p>
> «Infatti è per grazia che siete stati salvati, mediante la fede; e ciò non viene da voi; è il dono di Dio. Non è in virtù di opere affinché nessuno se ne vanti; infatti siamo opera sua, essendo stati creati in Cristo Gesù per fare le opere buone, che Dio ha precedentemente preparate affinché le pratichiamo» Efesini 2:8-10.

Appena si parla di comandamenti, requisiti o istruzioni provenienti da Dio, corriamo il rischio, o la tentazione, di pensare che in qualche modo le nostre azioni possano farci guadagnare o contribuire alla salvezza, o assicurarci il favore di Dio. Ma la Bibbia ci ripete che siamo peccatori salvati dalla sua grazia mediante Gesù e la sua morte sostitutiva. Cosa potremmo aggiungere noi a questo quadro? Scrive a tal proposito Ellen G. White: «Se voi raccoglieste tutto ciò che è buono, santo, positivo e amabile nell’uomo e poi presentaste la materia davanti agli angeli di Dio quale contributo alla salvezza o al merito della persona, la proposta verrebbe respinta e bollata come tradimento» - FW, p. 24.

Questo significa che ogni nostro gesto di misericordia e compassione per chi ha bisogno non deve essere considerato legalistico. Al contrario, mentre cresce la consapevolezza e l’apprezzamento per la salvezza, il filo che lega l’amore di Dio e la sua preoccupazione per i poveri e gli oppressi sarà trasferito anche a noi, destinatari del suo amore. Abbiamo ricevuto; ora dobbiamo donare a nostra volta. Quando comprendiamo fino a che punto Dio ci abbia amato, ci rendiamo conto anche del suo amore per gli altri uomini e donne e dell’invito a noi rivolto ad amarli parimenti.