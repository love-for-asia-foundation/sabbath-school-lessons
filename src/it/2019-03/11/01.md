---
title:  Vivere la speranza dell’avvento
date:  07/09/2019
---

### Letture
Luca 18:1-8 ; Matteo 24,25 ; 1 Corinzi 15:12-29 ; ecclesiaste 8:14 ; 12:13,14; Apocalisse 21:1-5; 22:1-5

> <p></p>
> «Perciò, fratelli miei carissimi, state saldi, incrollabili, sempre abbondanti nell'opera del Signore, sapendo che la vostra fatica non è vana nel Signore», 1 Corinzi 15:58.

Gesù ha annunciato il regno di Dio come una realtà presente di cui possiamo fare parte oggi. Ha inviato i discepoli perché ripetessero il medesimo annuncio e rendessero esecutivo tale regno mediante la predicazione del vangelo e il servizio al prossimo, ovvero donando gratuitamente così come gratuitamente avevano ricevuto (Mt 10:5-8 ). Ma Gesù ha detto chiaramente che il suo è un regno diverso, «non di questo mondo» (Gv 18:36 ), ancora da affermarsi nella sua pienezza. Grazie alla sua incarnazione, al ministero, alla sua morte e risurrezione, il regno di Dio è stato inaugurato, ma Cristo guardava in avanti, al momento in cui esso avrebbe totalmente sostituito i regni di questo mondo, perché solo allora si sarebbe completato.

Gli avventisti, persone che attendono questo ritorno e questo regno, sono per definizione il popolo della speranza. Non si tratta però di un semplice auspicio per un mondo nuovo; se è vero che questa speranza guarda al futuro, è altrettanto vero che trasforma il presente. Grazie a essa, possiamo vivere l’oggi nell’attesa del domani e iniziare ad agire per fare una differenza da subito, compatibilmente con quella che diventerà la nuova terra.