---
title:  Misericordia e giustizia nei Salmi e nei Proverbi
date:  20/07/2019
---

### Letture
Salmo 9:7-9,13-20; 82; 101; 146 ; Proverbi 10:4; 13:23,25; 30:7-9 

> <p></p>
> «Difendete la causa del debole e dell'orfano, fate giustizia all'afflitto e al povero! Liberate il misero e il bisognoso, salvatelo dalla mano degli empi» Salmo 82:3,4 .

I libri dei Salmi e dei Proverbi illustrano come vivere con il Signore le cose comuni della vita, non solo nei momenti di adorazione o durante altre attività religiose. Se i Proverbi offrono uno spaccato di saggezza pratica - dalle relazioni alla famiglia, passando dagli affari e dal governo - i Salmi sono una raccolta di canti che coprono una varietà di emozioni ed esperienze spirituali che vanno dal lutto alla lode gloriosa, con tutto quello che c’è in mezzo a questi due estremi. Si coglie chiaramente che la fede può fare la differenza in ogni singolo aspetto della nostra esistenza, perché Dio si prende cura di ciascun particolare al riguardo.

Nel frattempo, qualsiasi riflessione sulla vita in questo mondo caduto non può prescindere dall’ingiustizia che permea così profondamente la condizione umana, ripetutamente descritta come un qualcosa di cui il Signore si preoccupa e dalla quale cerca di alleggerirci. Proprio lui, che è speranza per chi è disperato.

Nonostante si abbia il tempo di sfiorare solo quanto questi due libri dicono sul tema, forse questa lezione potrebbe ispirarti a diventare più proattivo, quando si tratta di intervenire a favore dei poveri, degli oppressi e dei dimenticati che sono intorno a noi e che abbiamo il preciso dovere di aiutare.