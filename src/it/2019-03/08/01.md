---
title:  «Questi miei minimi»
date:  17/08/2019
---

### Letture
Matteo 5:12-16; 25:31-46 ; Romani 12:20,21 ; Luca 16:19-31; 12:13-21 

> <p></p>
> «E il re risponderà loro: “In verità vi dico che in quanto lo avete fatto a uno di questi miei minimi fratelli, l'avete fatto a me”» Matteo 25:40.

Dopo aver preso atto che Gesù visse preoccupandosi per gli altri, in particolare i sofferenti e i perduti, è legittimo attendersi sue dichiarazioni relative alla cura del prossimo. E infatti esistono. Quello di Gesù è un insegnamento pratico, che si propone di far capire cosa significhi seguire Dio. Per questo, ci esorta a compiere azioni di giustizia, cortesia e misericordia come quelle che lui stesso attuò quando si trovava sulla terra. Se seguiremo il suo esempio, offriremo agli altri un servizio simile al suo.

Gesù ha parlato anche di regno del cielo. Nella sua descrizione, esso è una realtà concreta di cui possiamo fare parte, a partire da subito. È un modo di vivere che si basa su una serie di valori morali, priorità e principi totalmente opposti a quelli dei regni terreni. I suoi insegnamenti creano un modello per questo regno, che prevede una grande attenzione su come servire Dio e relazionarsi con il prossimo. Scopriamo anche che il servizio verso le altre persone e la cura per le loro necessità è un modo per servire direttamente il Signore.