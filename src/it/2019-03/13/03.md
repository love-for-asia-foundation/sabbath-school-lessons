---
title:  Un rimanente di servitori
date:  23/09/2019
---

La definizione classica di popolo del rimanente, identificata nella profezia biblica, si trova in Apocalisse 12:17 Ro 12:1 : «quelli che restano della discendenza di lei che osservano i comandamenti di Dio e custodiscono la testimonianza di Gesù» (cfr. Ap 14:12 ). Queste caratteristiche distinguono il popolo di Dio nelle ultime stagioni della storia terrena. Ma anche nei racconti biblici ci sono esempi che spiegano come agisce questo rimanente e, in particolare, come si pone al servizio degli altri.

`L’esempio di Mosè a tal proposito è disarmante. Leggere Esodo 32:1-14 . Qual è il paragone tra il Mosè di questo episodio e il rimanente descritto in Apocalisse 12:17 ?`

Nella sua ira verso il popolo di Israele, Dio stava minacciando di annientarlo e trasferire le promesse fatte ad Abraamo (secondo cui i suoi discendenti sarebbero diventati una grande nazione) a Mosè e la sua famiglia (Es 32:10 ). Ma Mosè non voleva quello. Ebbe il coraggio di discutere con Dio, lasciando intendere che dare seguito a quella minaccia l’avrebbe posto in cattiva luce di fronte agli Israeliti (vv. 11-13). Ma va addirittura oltre e si mette in gioco per sostenere il proprio caso davanti al Signore. Il patriarca aveva lottato per condurre quel popolo attraverso il deserto, e loro lo avevano ripagato lamentandosi e litigando praticamente dal momento in cui li aveva guidati verso la libertà. Eppure Mosè dice al Signore: se non sei capace di perdonarli, «cancellami dal tuo libro che hai scritto» (v. 32). Egli si offre di rinunciare all’eternità per salvare quelli con i quali ha condiviso il lungo esodo. Uno straordinario esempio di sacrificio e intercessione in favore di chi non la meritava! Un vero e proprio simbolo dell’intero piano della salvezza. «Nel difendere la sopravvivenza d’Israele, la timidezza di Mosè scomparve ed egli si accorse di provare un amore profondo per quella gente, per cui egli aveva fatto tanto sotto la guida di Dio. Il Signore ascoltò le sue suppliche e la sua preghiera disinteressata; aveva messo alla prova la fedeltà e l’amore di Mosè per quel popolo corrotto e ingrato: egli aveva superato le difficoltà, comportandosi con grande nobiltà d’animo. Il suo interesse per Israele non aveva nessun movente egoistico.

Mosè considerava la felicità del popolo scelto da Dio più importante del prestigio personale, e perfino del privilegio di diventare padre di una potente nazione. Dio era soddisfatto della sua fedeltà, della sua semplicità e onestà e gli affidò il grande compito di guidare, come un pastore fedele, il popolo d’Israele verso la terra promessa» - PP, p. 319 [cap. 28, p. 262].