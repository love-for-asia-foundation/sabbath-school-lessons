---
title:  Una comunità di servitori
date:  21/09/2019
---

### Letture
2 Corinzi 2:14-16 ; Esodo 32:1-14 ; 1 Pietro 2:12 ; Filippesi 2:15 ; Efesini 2:19 ; Ebrei 10:23-25 

> <p></p>
> «Manteniamo ferma la confessione della nostra speranza, senza vacillare; perché fedele è colui che ha fatto le promesse. Facciamo attenzione gli uni agli altri per incitarci all'amore e alle buone opere» Ebrei 10:23,24.

Nell’adempimento della missione cristiana, non dobbiamo sottovalutare il potenziale della chiesa in quanto comunità di credenti organizzata. Abbiamo già esaminato le problematiche che possiamo incontrare quando ci battiamo contro ingiustizie e povertà. Ma la collaborazione tra i membri in una comunità di fede, può diventare una benedizione per chi ci circonda.

Il rischio, una volta insieme, è quello di lasciarsi distrarre dall’obiettivo di fare funzionare la chiesa stessa, dimenticando che essa esiste per essere al servizio del mondo nel quale Dio l’ha collocata. Non possiamo, come comunità, ignorare la sofferenza e il male presenti; se non lo ha fatto Gesù, tanto meno possiamo essere giustificati in tal senso. Occorre rimanere fedeli al nostro mandato di predicare il vangelo, ma siamo anche chiamati a soccorrere gli oppressi, gli affamati, chi non ha da vestire e gli indifesi. Tutti insieme, intesi come chiesa e organizzazione, rappresentiamo il corpo di Cristo (1 Co 12:12-20 ) e in quanto tale dobbiamo ripercorre le orme di Gesù, raggiungere gli altri come fece lui ed essere sue mani, suoi piedi, sua voce e suo cuore nel mondo contemporaneo.