---
title:  Il sabato, un giorno di libertà
date:  13/07/2019
---

### Letture
Esodo 16:16-18; 20:8-11; Deuteronomio 5:12-15; Matteo 12:9-13; Levitico 25:1-7 

> <p></p>
> «Poi disse loro: “Il sabato è stato fatto per l'uomo e non l'uomo per il sabato”» Marco 2:27 .

Dio ha creato il sabato ed è stato l’atto finale della settimana creativa. In quel settimo giorno non solo si è riposato, ma ha creato il riposo quale parte integrante del mondo ideale che aveva previsto. Il sabato era una dimostrazione del modo in cui siamo stati creati per interagire con Dio e con il prossimo. Non deve meravigliare sapere che il sabato, uno dei comandamenti dati al popolo, sia comparso subito, nella fondazione della nazione israelitica, perché doveva avere un ruolo essenziale nella vita degli Ebrei.

Quando parliamo del sabato, la discussione si concentra spesso su come osservarlo, le cose da non fare e argomenti simili. Pur importanti, queste domande non ci devono distrarre dal capire il ruolo integrale che il sabato doveva occupare nel mondo e nella vita del popolo di Dio quale simbolo della sua grazia e del suo intervento.

Come disse Gesù, il settimo giorno è stato creato per l’umanità intera. Ogni volta che davvero «ricordiamo il sabato», il settimo giorno ci trasforma tutti i giorni della settimana e - come Cristo ha dimostrato - diventa strumento di benedizione anche per il prossimo.