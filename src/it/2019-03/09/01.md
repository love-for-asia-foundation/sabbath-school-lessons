---
title:  Il ministero nella chiesa del Nuovo Testamento
date:  24/08/2019
---

### Letture
Atti 2:42-47; 4:32-37; 9:36 ; Matteo 25:38,40 ; 2 Corinzi 8:7-15 ; Romani 12; Giacomo 2:1-9 

> <p></p>
> «La religione pura e senza macchia davanti a Dio e Padre è questa: soccorrere gli orfani e le vedove nelle loro afflizioni, e conservarsi puri dal mondo» Giacomo 1:27.

Il brano di Matteo 28:18-20 , noto come quello del grande mandato, è forse uno dei testi biblici più conosciuti, almeno tra i cristiani. Quei passi sono stati definiti la nostra dichiarazione di missione e fonte di ispirazione per ogni progetto evangelistico e missionario. In effetti, proprio dando seguito a questo mandato, i credenti cristiani sono andati per il mondo a diffondere il vangelo, talvolta pagando un alto prezzo personale. Cosa dice Gesù? Fate discepoli, battezzate e insegnate agli altri «a osservare tutte quante le cose che vi ho comandate» (v. 20). Come abbiamo visto, buona parte dei suoi insegnamenti riguardano la cura dei bisognosi, di chi soffre, di chi non è in grado di badare a se stesso. Dobbiamo essere consapevoli che queste istruzioni date ai primi discepoli non erano una novità assoluta, quanto piuttosto una continuazione della missione che Gesù aveva già avviato in mezzo a loro. Questo aspetto del suo insegnamento è chiaramente percepibile nella vita della nuova chiesa, è parte dell’adempimento del grande mandato.