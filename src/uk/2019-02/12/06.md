---
title:  Дружелюбність
date:   20/06/2019
---

`Порівнюючи біблійні тексти про гостинність з реальними випадками із сімейного життя деяких біблійних героїв (див. Ісаї 58:6, 7, 10-12; Римл. 12:13; 1 Петра 4:9), перерахуйте, у чому проявилася гостинність, про яку йдеться в цих уривках.`

`Авраам і Сарра (Бут. 18:1-8)`

`Ревека та її сім’я (Бут. 24:15-20; 31-33)`

`Закхей (Луки 19:1-9)`

Виявляючи гостинність, ми можемо задовольнити основні потреби іншої людини (відпочинок, їжа і дружба). Це вираження безкорисливої любові. Ісус надає гостинності богословської значущості, кажучи про те, що нагодувати голодного і напоїти спраглого – це служіння, яке ми звершуємо для Нього (див. Матв. 25:34-40). Використовувати оселю для служіння можна, просто запрошуючи сусідів на вечерю і виявляючи щиру гостинність, коли у вашому домі тимчасово оселиться людина, з якою жорстоко поводяться в її рідній сім’ї. Це стосується як простого дружнього спілкування, так і пропозиції молитися за когось і проведення уроків з вивчення Біблії. Справжня гостинність виходить із сердець тих, хто, пізнавши Божу любов, хоче висловити її не тільки на словах, а й на ділі.

Одні сім’ї скаржаться на те, що в них немає коштів, часу і сил для виявлення гостинності. Інші відчувають ніяковість і невпевненість у спілкуванні з невіруючими. Треті хочуть уникнути труднощів, які виникають, коли заглиблюєшся в чужі проблеми. Деякі сучасні родини не розрізняють християнської гостинності від розважання гостей.

`Яким чином ваше життя відображає ваш власний духовний стан?`