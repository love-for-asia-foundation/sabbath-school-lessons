---
title:  Навчаючись на помилках царя
date:   16/06/2019
---

`Прочитайте розповідь про зцілення Єзекії і візит послів. Див. 2 Хронік 32:25, 31; Ісаї 38; 39.`

Слово Боже вказує на те, що посланці вавилонського царя були зацікавлені дивовижним зціленням царя Єзекії, але той промовчав про це. Він не надав значення тому, що могло відкрити серця допитливих послів для пізнання істинного Бога. Разючий контраст між його вдячністю за зцілення в 38-му розділі і його мовчанням про це в 39-му.

«Залишив був його Бог, щоб випробувати його». Цей державний візит був значущою подією, але Єзекія не надав цьому особливого значення і не почав шукати Божого керівництва в молитві, через пораду пророка або священика. І Бог вирішив не втручатися. Незважаючи на думку громадськості, без жодних консультацій з духовними наставниками в питаннях, що стосуються провидіння Божого в його житті й житті всього народу, він покладався тільки на власний розум. Можливо, автор текстів із 2 Хронік 32:31 навмисно показує, наскільки самовпевненою може стати людина і як легко вона може знехтувати Божими благословеннями.

`Нижче наведені уроки про вірність у сімейному житті, які можна взяти з досвіду Єзекії. Чого ще ми можемо навчитися з його досвіду?`

Кожне відвідування християнського дому – це можливість для людей зустріти послідовників Христа. Мало хто з відвідувачів, можливо, відкритий до бесіди на духовну тему. Християни повинні знаходити делікатні способи і можливості ділитися з ними Благою вісткою.

Не слід хвалитися своїм матеріальним процвітанням або досягненнями, хоч люди і можуть визнати це як Боже благословення. Християни покликані «звіщати чесноти Того, Хто вас покликав із темряви до дивного Його світла» (1 Петра 2:9). Використовуйте досвід Єзекії як символ: ми помирали, але Ісус вилікував нас; ми померли в гріху, але Христос воскресив нас, і тепер ми члени Його Небесного Царства (див. Ефес. 2:4-6).

`Яким чином ви можете використовувати свій дім, щоб свідчити про Христа? Наскільки важливо щиро ділитися з гостями своєю вірою в Господа?`