---
title:  «що вони бачили в домі твоїм?»
date:   15/06/2019
---

### Біблійні тексти для дослідження
Ісаї 38; 39; 1 Кор. 7:12-15; 1 Петра 3:1, 2; Євр. 6:12; 13:7; 3 Івана 11; Ісаї 58:6, 7, 10, 12.

> <p>Пам’ятний вірш</p>
> «А ви – рід вибраний, царське священство, святий народ, придбаний, аби звіщати чесноти Того, Хто вас покликав із темряви до дивного Його світла» (1 Петра 2:9).

Можливо, ви перебуваєте на такому життєвому етапі, коли завдяки Господу досягли фінансового благополуччя, успіхів у роботі, сімейних стосунках і у вас немає проблем зі здоров’ям. Або ж, навпаки, ваша сім’я зараз відчуває біль і сум’яття. Незалежно від цього подумайте, як би ви відповіли на запитання пророка Ісаї, поставлене царю Єзекії після відходу вавилонських послів: «Що вони бачили в домі твоїм?» (Ісаї 39:4).

Що бачать люди в нашому домі? А небесні ангели? Яка атмосфера наповнює наше житло? Чи відчують вони пахощі молитви? Чим наповнений наш будинок – добротою, щедрістю і любов’ю або протиріччями, гіркотою і розбратом? Чи помітить гість присутність Ісуса в нашому домі?

Ці важливі запитання повинен поставити собі кожен. Цього тижня ми розглянемо, як влаштувати життя так, щоб, незважаючи на неминучі стреси і труднощі, наші сім’ї могли відображати славу Божу.