---
title:  Для подальшого дослідження
date:   21/06/2019
---

Еллен Уайт «Християнська родина», розділи «Могутнє християнське свідчення», с. 35-39, «Ставлення до невіруючого супутника життя», с. 325-328; «Служіння зцілення», розділ «Служіння сім’ї», с. 349-355; «Пророки і царі», розділ «Вавилонські посли», с. 340-348.

Сила родини в проголошенні Євангелія. «Вплив справжньої сім’ї на людське серце й життя значно ефективніший за будь-яку з усіх виголошених проповідей…

Сфера нашого впливу може видаватися вузькою, наші здібності – скромними, наші можливості – незначними, наші засоби – обмеженими, однак перед нами відкриваються чудові перспективи, якщо ми правильно використовуємо можливості, котрі маємо у своїх сім’ях» (Е. Уайт. Служіння зцілення, с. 352, 355).

**Питання для обговорення**

`Поцікавтеся, чи є у вашому класі ті, хто прийняв Бога завдяки якійсь родині? Обговоріть, що справило на них таке сильне враження. Чого ми можемо навчитися з цього прикладу?`

`Як ви і ваш клас можете послужити сім’ї, де один з подружжя невіруючий?`

`Поговоріть про тиск, який чинять на християнина в сім’ях, де один з подружжя невіруючий. Як він може проявлятися? Спробуйте знайти можливі рішення в цій складній ситуації.`

`Християнин своїм особистим життям свідчить дітям, невіруючому супутнику життя, родичам і гостям. Хоч далеко не завжди вдається ділитися своєю вірою і це свідчення не завжди приводить до навернення родичів і гостей, недосконалі члени сім’ї прагнуть указати шлях до досконалого Спасителя. Завдяки гостинності, що проявляється в Ім’я Господа, вони запрошують до Царства благодаті всіх, з ким зустрічаються. Подумайте про вплив вашої сім’ї на тих, хто вас відвідує. Як ви можете зробити свою оселю найкращим місцем свідчення про свою віру?`