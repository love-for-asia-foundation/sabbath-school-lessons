---
title:  Втрата довіри
date:   27/05/2019
---

Ми всі – грішні, неповноцінні люди, які можуть виявитися ненадійними і підвести тих, хто їм довіряє. Можливо, ви спостерігали за тим, як інші люди намагаються зловживати вашою довірою? Втрачати довіру завжди гірко, особливо коли це відбувається в родині.

Іноді виникає думка, що не слід боротися і краще піти. Нам здається, що взаємини не варті того, щоб спробувати їх відновити. Безумовно, це складно зробити, якщо нас зрадила близька людина – чоловік/дружина. Можливо, одна з цілей шлюбу – навчити нас, як відновлювати втрачену довіру.

`Якщо довіру у взаєминах підірвано, як її можна відновити і налагодити стосунки? Див. 1 Петра 5:6, 7; 1 Івана 4:18; Якова 5:16; Матв. 6:14, 15.`

Відновлення підірваної довіри – це шлях, який треба пройти крок за кроком. Він починається з чесного визнання заподіяної шкоди і встановлення істини незалежно від того, що сталося і хто винен.

Якщо причиною розриву став перелюб, процес відновлення і зцілення починається з того, що винна сторона визнає зраду. Визнання має бути максимально повним. Якщо в процесі примирення буде виявлена найменша нещирість, це остаточно зруйнує стосунки.

Для відновлення довіри потрібні час і терпіння. Що серйозніша провина, то більше часу потрібно для налагодження взаємин. Іноді вам може здаватися, що ви робите крок уперед і два назад. Однак багато подружніх пар змогло відновити зруйновані стосунки і вивести їх на якісно новий рівень.

`Яким чином принципи відновлення взаємин у шлюбі можуть бути використані в інших випадках зрадженої довіри? Чи бувають ситуації, у яких є місце прощенню, але немає і не може бути місця довірі?`