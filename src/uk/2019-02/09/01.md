---
title:  Час втрат
date:   25/05/2019
---

### Біблійні тексти для дослідження
Марка 5:22-24, 35-43; 1 Петра 5:6, 7; Бут. 37:17-28; Луки 16:13; Римл. 6:16; 1 Кор. 15:26.

> <p>Пам’ятний вірш</p>
> «І взагалі, все визнаю за втрату в порівнянні з величчю пізнання мого Господа Ісуса Христа, заради Якого я все втратив і вважаю за сміття, аби здобути Христа» (Филп. 3:8).

Коли Адам і Єва з’їли плід з дерева пізнання добра і зла, вони відчули свою першу втрату – втрату моральної чистоти. Її місце поступово зайняли егоїзм, ворожнеча, відчуття провини і бажання панувати одне над одним.

Після гріхопадіння перші люди усвідомили наслідки гріха, коли Бог дав їм шкури тварин, аби покрити їхню наготу. Адам і Єва втратили доступ до дерева життя, крім того, свій досконалий дім – Еденський сад, а пізніше і сина Авеля, який загинув від руки свого брата Каїна. Зрештою один із них втратив супутника, а потім і своє життя. Одне неправильне рішення призвело до багатьох утрат.

Усі ми знайомі з болем втрати, і найважче втрачати членів своєї сім’ї – найближчих і дорогих нам людей.

Цього тижня, продовжуючи вивчати тему сімейного життя, ми розглянемо неминучі періоди втрат.