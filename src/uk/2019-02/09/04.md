---
title:  Втрата довіри (продовження)
date:   28/05/2019
---

Довіра також може бути втрачена через насильство в сім’ї. Дослідження показують, що найчастіше жорстокість проявляється в сім’ях. Домашнє насильство торкається різних сімей, у тому числі і християнських. Насильство – це будь-який напад: словесний, фізичний, емоційний, сексуальний; активне нехтування, що проявляє одна або декілька осіб у родині.

`Біблія містить приклади домашнього насильства, навіть серед народу Божого. Які почуття у вас виникають при читанні цих текстів? Як ви думаєте, чому ці історії записані в Слові Божому?`

`Бут. 37:17-28`

`2 Сам. 13:1-22`

`2 Цар. 16:3; 17:17; 21:6`

Насильство – це усвідомлене рішення людини застосувати владу і здобути контроль над іншим. Його не можна пояснити або виправдати алкоголізмом, стресом, сексуальними бажаннями, нестачею самовладання або будь-якою поведінкою жертви. Постраждала сторона не може бути винною в тому, що спровокувала зловмисника застосувати силу. Люди, які вдаються до насильства, спотворюють любов, тому що «любов не чинить ближньому зла» (Римл. 13:10). Професійне лікування може скорегувати поведінку кривдника, тільки якщо людина бере на себе відповідальність за свою поведінку і шукає допомоги. Бог може чудовим чином допомогти тим, хто відкриє Йому своє серце. Він може допомогти кривдникові припинити свої нападки і покаятися у своїх думках і вчинках. Господь здатний відновити його й наповнити Своєю любов’ю агапе, яка зцілює серце і спонукає любити інших (пор. Ефес. 3:20).

`Спробуйте поставити себе на місце людини, яка постраждала від насильства. Які слова прийняття, розради і надії ви хотіли б почути? Чому важливо забезпечити охорону й подбати про людину, а не пропонувати поради щодо того, як краще жити з кривдником?`