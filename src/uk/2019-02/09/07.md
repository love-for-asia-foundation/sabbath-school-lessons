---
title:  Для подальшого дослідження
date:   31/05/2019
---

Багато людей постраждало в результаті своєї залежності. Вони стали рабами своїх бажань і втратили гроші, роботу, здоров’я і свободу. Однак Ісус прийшов, щоб звільнити нас від гріха і від усіх наших залежностей: «Отож, якщо Син визволить вас, то справді будете вільні» (Івана 8:36). Христос також обіцяв, що Він завжди буде з нами (див. Матв. 28:20; Ісаї 43:2); тому нам немає потреби вести цю війну самотужки. Важливо пам’ятати, що це не наша битва, а Господня (див. 1 Сам. 17:47), і Він обіцяє перемогу (див. 1 Петра 1:3-9).

Сьогодні ви можете почати шлях до перемоги над будьякою залежністю й отримати бажану свободу, яку Бог прагне вам дати. Це не означає, що ви не боротиметеся й уникнете падінь. Та доки ви не відмовитеся від Господа, Він не відмовиться від вас. І за необхідності можете звернутися за професійною допомогою. Як Господь може використовувати фахівця-медика, щоб допомогти вам у розв’язанні проблем зі здоров’ям, так Він може використовувати і професійного консультанта, щоб допомогти перемогти залежність.

«Коли в нас з’являються труднощі й випробування, ми маємо прагнути до Бога і з вірою чекати допомоги від Того, Хто може спасати і звільняти. Ми повинні просити Божого благословення, якщо хочемо отримати його. Молитва – це обов’язок і необхідність, однак чи не нехтуємо ми хвалою? Хіба ми не зобов’язані частіше віддавати подяку Подателю добра? Нам треба розвивати в собі вдячність, частіше роздумувати над незліченними милостями Бога і звеличувати та прославляти Його святе Ім’я, навіть коли ми страждаємо» (Е. Уайт. Вибрані вісті, т. 2, с. 268).

**Питання для обговорення**

`Яке значення має прощення при втраті довіри та в процесі відновлення зруйнованих взаємин? Див. Матв. 6:12-15; 18:21, 22. «Любов... не задумує лихого» (1 Кор. 13:4, 5).`

`Чому корисно згадувати про милосердя Бога, коли ви перебуваєте в скорботі чи хворієте?`

`Якими практичними способами ваша церковна сім’я може допомогти людям, що переживають будь-яку втрату?`