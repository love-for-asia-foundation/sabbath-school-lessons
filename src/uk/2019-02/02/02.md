---
title:  Свобода волі, вільний вибір
date:   07/04/2019
---

Деякі християни вірять, що Бог ще до народження людини призначив її на спасіння або загибель. Згідно з цією логікою, той, хто загине, буде втрачений для вічності, тому що Бог у Своїй мудрості вирішив, що ця людина має загинути. Отже, вона буде засуджена незалежно від свого вибору.

На щастя, ми, адвентисти сьомого дня, не поділяємо такого богослов’я. Ми віримо, що Бог покликав кожного з нас до спасіння і ще до створення світу обрав нас, щоб подарувати вічне життя.

`Прочитайте Ефес. 1:1-4; Тита 1:1, 2; 2 Тим. 1:8, 9. Що ці вірші повідомляють про те, коли ми були обрані Богом?`

Незважаючи на цю прекрасну вістку, деякі люди все одно будуть втрачені для вічності (див. Матв. 25:41). Хоч Бог покликав усіх нас до спасіння, Він дав людям священний дар – свободу вибору.

`Що тексти Матв. 22:35-37 повідомляють про свободу вибору?`

Господь не примушує нас любити Його. Любов має бути добровільною. Біблія – це історія про те, як Бог звертається до заблудлого людства і хоче без примусу привернути серця людей до Себе. Найкраще це можна побачити в житті та служінні Ісуса і в тому, як люди, користуючись своєю свободою вибору, відповідали на Його заклик. Одні навернулися до Нього; інші ж бажали Йому смерті.

`Бог обрав нас для спасіння, але ми повинні зробити вибір, щоб прийняти це спасіння. Безумовно, з усіх рішень, які нам належить прийняти, рішення служити Господу має важливі наслідки для нас і наших близьких.`