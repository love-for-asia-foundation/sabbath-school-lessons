---
title:  Правильний вибір
date:   08/04/2019
---

Ми добре знаємо, наскільки важливий будь-який наш вибір. І немає потреби пояснювати, що неправильний вибір може негативно позначитися на якості нашого життя і життя інших людей. Проблема полягає в тому, як зробити правильний вибір.

`У наведених нижче віршах запропоновані поради, які можуть допомогти нам у нашому прагненні завжди приймати правильне рішення. Що це за поради?`

`1. 1 Сол. 5:17; Якова 1:5`

`2. Ісаї 1:19; Матв. 7:24, 25`

`3. Псал. 119:105; 2 Тим. 3:16`

`4. Прип. 3:5, 6; Ісаї 58:11`

`5. Прип. 15:22; 24:6`

Приймаючи важливе рішення, необхідно звертатися до Господа в молитві, щоб переконатися: наш вибір не призведе до порушення Божого Закону і принципів Його Слова. Украй важливо довіряти Богу та слухатися Його. Нам необхідно молитися, щоб наші рішення прославили Господа, і бути готовими відмовитися від власних бажань, якщо вони суперечать Його задуму щодо нашого життя.

У багатьох випадках, коли необхідно зробити вибір, нам також можуть допомогти мудрі порадники. Ми можемо бути спокійні, знаючи, що Бог любить нас і бажає нам найкращого. Якщо ми з вірою й покорою підпорядкуємо своє життя Йому, то зможемо приймати правильні рішення й рухатися вперед.

`Як ви дієте, коли вам потрібно зробити важливий вибір у своєму житті? Чим ви керуєтеся у своєму рішенні?`