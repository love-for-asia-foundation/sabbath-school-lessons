---
title:  Вибір, який ми робимо
date:   06/04/2019
---

### Біблійні тексти для дослідження
Ефес. 1:1-4; Матв. 22:35-37; 7:24, 25; Прип. 18:24; 1 Кор. 15:33; Екл. 2:1-11.

> <p>Пам’ятний вірш</p>
> «А якщо зле в очах ваших служити Господеві, виберіть собі сьогодні, кому будете служити, – чи богам, яким служили ваші батьки, що по тому боці Річки, та чи богам аморейським, що ви сидите в їхньому краї. А я та дім мій будемо служити Господеві» (І. Нав. 24:15).

Чи помічали ви, що життя складається з вибору? Цілий день, починаючи з пробудження і закінчуючи часом, коли лягаємо спати, ми тільки те й робимо, що вибираємо. Ми так часто робимо вибір, що навіть не замислюємося про це.

Іноді вибір може бути простим і навіть звичним, однак є й доленосні рішення, які змінюють наше життя і мають вічні наслідки не тільки для нас, але й для наших сімей.

Важливо, щоб, роблячи вибір у серйозних питаннях, ми розуміли, що він може змінити як наше життя, так і життя наших близьких.

Чи багато хто з нас сьогодні жалкує про прийняті рішення? Чи багато досі живе з вантажем розбитих надій унаслідок неправильного вибору в минулому? На щастя, є прощення. Існують викуплення та зцілення навіть для тих, хто зробив найгірший вибір.

Цього тижня ми розглянемо питання про прийняття рішень і вплив нашого вибору на нас і наші сім’ї.