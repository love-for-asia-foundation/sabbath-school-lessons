---
title:  Якщо ви самотні
date:   20/04/2019
---

### Біблійні тексти для дослідження
Екл. 4:9-12; Филп. 4:11-13; 1 Кор. 7:25-34; Матв. 19:8; Бут. 37:34; Ісаї 54:5.

> <p>Пам’ятний вірш</p>
> «І сказав Господь Бог: “Не добре, щоб бути чоловіку самотнім. Створю йому поміч, подібну до нього”» (Бут. 2:18).

Кілька років тому до випусків новин потрапила приголомшлива історія. Молода жінка була знайдена мертвою у своїй квартирі. Смерть сама собою трагічна подія, але найстрашніше в цій історії було те, що жінку знайшли тільки через десять років після її смерті. Через десять років! У багатьох людей це викликало подив: як у такому великому місті, де так багато людей і засобів спілкування, жінка, яка не була бездомною, так довго пролежала мертвою, і ніхто про це не знав?

Незважаючи на винятковість цієї історії, вона чудово відображає реальність самотності, від якої сьогодні страждає чимало людей. У 2016 році журнал «Нью-Йорк Таймс» опублікував статтю під назвою «Виявлено епідемію самотності». Ця проблема стає дедалі масштабнішою.

Від самого початку задум Божий полягав у тому, що люди не будуть самотні. Від часів Едену нам призначено спілкуватися з іншими людьми. Однак з появою гріха все змінилося. Цього тижня ми проаналізуємо проблему нестачі спілкування в різні періоди нашого життя, з якою, напевно, стикалася кожна людина.