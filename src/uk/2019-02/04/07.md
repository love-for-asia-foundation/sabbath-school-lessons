---
title:  Для подальшого дослідження
date:   26/04/2019
---

«Проводячи життя в активній праці, Енох перебував у невпинному спілкуванні з Богом. Що важчою була робота, то щирішими ставали його молитви. Для нього було звичним іноді усамітнюватися від будь-якого товариства. Провівши деякий час серед людей, для добра котрих працював, навчаючи їх словом і прикладом, він на певний час залишав їх, щоб побути на самоті, відчуваючи голод і спрагу за Божественним знанням, яке міг дати тільки Сам Бог.

Спілкуючись таким чином з Господом, Енох дедалі більше відображав Його образ. Його обличчя світилося святим світлом, яким сяє лице Ісуса. Коли він повертався до людей після свого спілкування з Богом, навіть невіруючі з трепетом зауважували, що його обличчя позначене печаткою Небес» (Е. Уайт. Служителі Євангелія, с. 52).

Хоч історія Еноха дає надію і може підбадьорити тих, хто любить проводити час на самоті, багато хто стикається з вимушеною самотністю. Безумовно, ми завжди можемо насолоджуватися спілкуванням з Господом, але іноді прагнемо людського тепла та спілкування. Тому важливо, щоб ми як церква були готові підтримати тих, хто, сидячи поруч з нами щосуботи, переживає періоди самотності. Якщо ви самі іноді відчуваєте себе самотніми, знайдіть у церкві людину, готову вислухати вас і поспівчувати. Просто дивлячись на людину, не завжди можна здогадатися, що вона переживає. Більшість людей уміло маскує свої почуття.

**Питання для обговорення**

`Як ваша церква може бути більш сприйнятливою до потреб самотніх людей у своєму середовищі?`

`«Кажу це не тому, що чогось потребую, бо я навчився бути задоволеним тим, що є» (Филп. 4:11). Подумайте над словами Павла в ширшому контексті. Як ми можемо застосувати їх до себе? Чому потрібно бути дуже обережними, цитуючи цей уривок тому, хто справді переживає горе?`

`Поділіться в класі своїм досвідом того, як ви пережили період самотності. Що вам допомогло? Що ранило? Як ваш досвід може допомогти іншим?`