---
title:  Руйнування шлюбних стосунків
date:   23/04/2019
---

Крім фізичних страждань і смерті, гріх приніс із собою руйнівні наслідки для сім’ї. Фраза «неблагополучна сім’я» практично втратила свій сенс. Хіба не всі сім’ї певною мірою «неблагополучні»?

Крім смерті, одна з найважчих подій, з якими може зіткнутися сім’я, – це розлучення. Люди, яких торкнулося це випробування, відчувають безліч емоцій. Імовірно, першою з них є смуток, який, залежно від характеру людини, може тривати від кількох місяців до кількох років з різною інтенсивністю. Деякі люди можуть відчувати страх перед невідомістю і боязнь матеріальної неспроможності. Інші ж можуть зіткнутися з депресією, гнівом і самотністю.

`Які загальні принципи щодо розлучення містять наведені вірші? Див. Мал. 2:16; Матв. 5:31, 32; 19:8; 1 Кор. 7:11-13.`

«Як викупне тіло Христа, Церква зобов’язана служити своїм членам у всіх їхніх потребах, сприяючи становленню кожного як зрілого християнина. Це особливо справедливо в тих випадках, коли членам Церкви належить прийняти рішення, що визначають їхню долю на все життя, таких як укладання шлюбу, а також якщо вони мають такі болісні переживання, як розлучення. Якщо шлюб під загрозою, подружжю, їхнім рідним і церковним служителям слід докласти всіх зусиль, щоб домогтися примирення згідно зі встановленими Богом принципами відновлення порушених родинних взаємин (Осії 3:1-3; 1 Кор. 7:10, 11; 13:4-7; Гал. 6:1).

Місцева громада та інші церковні організації мають у своєму розпорядженні засоби, завдяки яким допомагають своїм членам створити згуртовану християнську родину. Ці заходи включають: (1) програми інформаційного характеру для осіб, які мають намір укласти шлюб; (2) настанови для подружніх пар щодо сімейного життя; (3) програми підтримки сімей, що розпалися, і розлучених» (Церковне керівництво Церкви адвентистів сьомого дня. – Джерело життя, 2016. – С. 208, 209).

`Які існують способи практичної та неупередженої допомоги людині, що розлучається?`