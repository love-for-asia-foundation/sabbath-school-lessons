---
title:  Для подальшого дослідження
date:   05/04/2019
---

Уявіть, які зміни відбулися в житті учнів Христа, котрі проводили з Ним час. Вони переважно були неосвіченими людьми, вихованими в юдейській традиції, але зустріч з галилейським Учителем змінила уклад їхнього життя. Ці люди бажали бути першими й головними (див. Матв. 20:20-24). Їм, мабуть, бракувало віри (див. Марка 9:28, 29). Учні, залишивши Ісуса, утекли (див. Матв. 26:56), а один з них відрікся від Нього (див. Матв. 26:69-74). Однак після дня П’ятидесятниці вони так зросли духовно, що навіть члени Синедріону дивувалися сміливості Петра й Івана, «дізнавшись, що це люди невчені й прості… бо знали їх, що були з Ісусом» (Дії 4:13).

Подумайте також про той позитивний вплив, який ми могли б справляти на свої сім’ї, якби наші слова та вчинки свідчили їм, що ми «були з Ісусом».

Що писала Еллен Уайт про вплив у сім’ї? «Хоч ваша оселя може бути скромною, однак у ній завжди повинні звучати слова підтримки і здійснюватися добрі вчинки, нехай любов і ввічливість завжди панують у ній» (Е. Уайт. Християнська родина, с. 18).

**Питання для обговорення**

`Прочитайте Екл. 3:1-8. Про що повідомляють ці вірші та як ви можете застосувати цей принцип до свого життя і досвіду?`

`Розкажіть у класі про події, що змінили ваше життя. Поділіться засвоєними уроками і, якщо бажаєте, помилками. Як те, що трапилося, вплинуло на вашу сім’ю?`

`Подумайте про те, як ви живете сьогодні. Як би ви жили, якби у вашому житті не було Спасителя? Як це свідчить про перетворювальну силу Христа?`