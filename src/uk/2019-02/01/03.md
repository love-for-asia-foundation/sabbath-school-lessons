---
title:  Ритми життя.
date:   01/04/2019
---

Учені говорять про так звані циркадні ритми, ґрунтуючись на ідеї існування біологічних ритмів (іноді їх називають «внутрішнім годинником»), що регулюють функції людського організму. Інакше кажучи, нашому організму властива певна регулярність життєвих процесів. Отже, ритми існують усюди і навіть усередині нас.

`Про які передбачувані сезони життя розповідають подані нижче уривки Писання і як вони безпосередньо пов’язані із сімейним життям?`

`Екл. 3:2`

`Бут. 21:8; Суд. 13:24`

`Псал. 71:5; Прип. 5:18`

`Бут. 15:15; Суд. 8:32`

`Псал. 90:10`

Між початком і кінцем буття, народженням і смертю, у житті людей є різні сезони – у кожного свої. Деякі діти помирають невдовзі після свого народження; інші – виростають і живуть до старості. Діти ростуть і розвиваються по-різному. Деякі починають ходити або розмовляти раніше за інших. Одні з них зможуть відвідувати школу і стануть фахівцями в певній галузі, а інші присвятять свій час інакшій діяльності. У деяких будуть сім’ї, а інші, можливо, ніколи не одружаться або не матимуть дітей.

На Землі живуть мільярди людей, і, хоч у всіх нас багато спільного (див. Дії 17:26), кожен із нас є неповторною особистістю, тому наші життєві шляхи відрізняються.

Ці відмінності важливі, оскільки роблять кожну людину унікальною, а отже, кожний з нас може поділитися чимось з іншими. Наші відмінності допомагають бути благословенням для ближніх. Наприклад, як молоді, так і літні люди можуть отримати користь від спілкування одне з одним: «Окраса юнацтва – їхня сила, а пишність старих – сивина» (Прип. 20:29). На якому б життєвому етапі ми не перебували і як би ми не відрізнялися одне від одного, у всіх нас є що запропонувати не тільки Господу, а й ближньому.

`Якими б не були життєві обставини, що ви можете зробити, аби стати благословенням для інших, особливо для членів вашої родини? Важливо докласти до цього зусиль і старань.`