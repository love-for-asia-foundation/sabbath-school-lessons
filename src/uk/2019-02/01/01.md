---
title:  Ритми життя
date:   30/03/2019
---

### Біблійні тексти для дослідження
Бут. 1; 8:22; Псал. 90:10; Йова 1:13-19; Дії 9:1-22; Филп. 1:6; Римл. 8:1.

> <p>Пам’ятний вірш</p>
> «Для всього свій час, і година своя кожній справі під небом» (Екл. 3:1).

Один з найпоетичніших текстів, які вийшли з-під пера царя Соломона, звучить так: «Для всього свій час, і година своя кожній справі під небом: час родитись і час помирати, час садити і час виривати посаджене, час вбивати і час лікувати, час руйнувати і час будувати, час плакати й час реготати, час ридати і час танцювати, час розкидати каміння і час каміння громадити, час обіймати і час ухилятись обіймів, час шукати і час розгубити, час збирати і час розкидати, час дерти і час зашивати, час мовчати і час говорити, час кохати і час ненавидіти, час війні і час миру!» (Екл. 3:1-8).

Ці слова охоплюють велику частину людського існування – сезони нашого життя. Безумовно, з моменту народження наше життя зазнає значних змін. Вони не завжди приємні, та й не завжди ми їх контролюємо. Цього тижня ми проаналізуємо етапи й ритми нашого життя та їхній вплив на нас і наші сім’ї.