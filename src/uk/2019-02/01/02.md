---
title:  На початку
date:   31/03/2019
---

Біблія описує історію Землі від самого початку, і не випадково вона починається зі слів «На початку...» (Бут. 1:1). Перший розділ книги Буття розповідає про те, яким чином «пуста» і «порожня» земля (Бут. 1:2) перетворилася на досконалий світ, про який Сам Бог шостого дня сказав: «Вельми добре воно!» (Бут. 1:31). У цих віршах змальовується народження нашого світу.

`Прочитайте Бут. 1. Зважаючи на велику кількість описаних у розділі подій, задумайтеся над запитанням: чи є тут хоч би найменший елемент випадковості або ж усе відбувається узгоджено в потрібний час і в потрібному місці? Що ваша відповідь говорить про характер Бога?`

Еллен Уайт писала, що «порядок – це перший закон Небес» (Ознаки часу, 8 червня 1908 року). Очевидно, на Землі панує той самий закон. Хоч гріх спотворив світ природи, порядок, ритм і регулярність усе ще існують.

`Прочитайте Бут. 8:22. Як тут проявляється порядок?`

Навіть після гріхопадіння пори року послідовно змінюють одна одну. Крім Сонця й Місяця, небесних світил, призначених «для відділення дня від ночі, і нехай вони стануть знаками, і часами умовленими, і днями, і роками» (Бут. 1:14), існують також пори року. І хоч зараз ми бачимо лише проблиски майбутнього, Ісаї 66:23 говорить, що на Нових Небесах і Новій Землі також буде певна тижнева циклічність.

`Подумайте про те, як субота впливає на ваше життя, особливо сімейне, яким би воно не було. Які існують переваги регулярності тижневого циклу?`