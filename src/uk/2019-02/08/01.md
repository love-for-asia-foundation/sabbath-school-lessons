---
title:  Велич батьківського покликання
date:   18/05/2019
---

### Біблійні тексти для дослідження
Бут. 18:11; Єрем. 31:25; Матв. 11:28; Псал. 127; Прип. 22:6; 1 Сам. 3:10-14; Филп. 3:13.

> <p>Пам’ятний вірш</p>
> «Діти – спадщина Господня, плід утроби – нагорода!» (Псал. 127:3).

Народження людини – таке звичайне явище, що ми не завжди усвідомлюємо, яке це диво. Уявіть собі, що відчувала Єва, тримаючи на руках свого сина – первістка Каїна. Появі цієї маленької беззахисної дитини передували фізіологічні зміни під час вагітності й біль при пологах. А що відчувала в похилому віці й уже не здатна до народження дітей Сарра, схилившись над своїм сином Ісаком? Можливо, щоразу вимовляючи його ім’я, вона усміхалася. Анна, яка вимолювала тривалий час дитину в Господа, тримала Самуїла й говорила: «Я молилася за дитину цю, – і Господь дав мені жадання моє, що я просила від Нього...» (1 Сам. 1:27). А яким подивом було наповнене серце юної дівчини Марії, коли вона з трепетом і благоговінням притискала до себе свого сина – Сина Божого!

Однак не всі мають перевагу і відповідальність бути батьками. Цього тижня ми розглянемо дар батьківства з його проблемами, страхами, задоволенням і радістю.