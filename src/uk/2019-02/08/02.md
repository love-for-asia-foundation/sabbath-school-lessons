---
title:  Біль бездітності
date:   19/05/2019
---

`Прочитайте Бут. 18:11; 30:1; 1 Сам. 1:1-8 і Луки 1:7. Що спільного в цих людей? Як Бог відповів на їхні прагнення?`

Діти – це благословення. Однак Бог не всіх благословляє дітьми. Деякі надіються і моляться про сім’ю, і Господь милостиво відповідає на їхні благання, іноді творячи чудеса, як у випадку із Саррою; інші такі ж палкі прохання перед престолом Бога залишаються без відповіді. Щоразу, бачачи, як друзі дякують Богові за вагітність і обіймають своїх дітей, ці люди думають про своє порожнє гніздо, і рана в їхньому серці збільшується. Навіть просте запитання «Скільки у вас дітей?» завдає болю.

Ті, хто страждає через відсутність дітей, повинні усвідомити, що Бог розуміє їхній смуток. Псалмист говорить про Бога: «Полічив Ти тиняння моє, помісти ж мої сльози перед Собою, чи ж вони не записані в книзі Твоїй?» (Псал. 56:9). «Як жалує батько дітей, так Господь пожалівся над тими, хто боїться Його» (Псал. 103:13), хоч іноді й здається, що Він мовчить.

Проте деякі люди з різних причин вирішують не народжувати дітей. Іноді люди можуть віддати перевагу усиновленню дитини, замість того щоб мати власних дітей. Виховуючи дітей, які вже з’явилися на світ, вони дають їм шанс на значно краще життя, ніж те, яке вони могли б мати.

Незалежно від того, є у нас діти чи ні, ми можемо бути упевненими в Божій любові до нас і Його зацікавленості нашим благополуччям. А також необхідно завжди намагатися проявляти тактовність до бездітних людей.