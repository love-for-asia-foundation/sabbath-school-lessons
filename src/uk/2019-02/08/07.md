---
title:  Для подальшого дослідження
date:   24/05/2019
---

«Ви маєте знаходити час для розмови і молитви з дітьми. Не дозволяйте, аби щось перешкодило вашому спілкуванню з Богом і дітьми. Ви можете сказати своїм гостям: “Бог доручив мені роботу, і в мене немає часу для пліток”. Ви повинні усвідомлювати, що виконуєте роботу, яка має значення для теперішнього часу і вічності. Ваш головний обов’язок – це ваші діти» (Е. Уайт. Християнська родина, с. 266, 267).

«Батьки, вам потрібно викласти своїм дітям перший урок гідної поведінки, коли ви ще тримаєте їх на руках. Навчайте їх підкорятися вашій волі. Цього можна домогтися, маючи тверду руку і проявляючи наполегливість. Батькам треба досконало володіти собою і м’яко, але водночас рішуче схиляти волю дитини в потрібний бік, доки вона не навчиться виконувати ваші бажання.

Батьки починають виховувати дітей занадто пізно. Вони не гасять перший спалах невдоволення і непослух, і діти ростуть упертими. Що старшими і міцнішими вони стають, то дедалі зміцнюється їхня впертість» (Е. Уайт. Свідчення для Церкви, т. 1, с. 218).

**Питання для обговорення**

`Що означає бути «дитям» Божим? Як розуміти цей образ і яку втіху можна знайти в ньому?`

`Один батько після народження своїх дітей сказав: «Завдяки дітям я дізнався дві важливі богословські істини. Перша – про свободу волі; друга – про гріховність людської природи». Як могли маленькі діти відкрити йому ці істини?`

`У який період найкраще формувати волю дитини? Яким чином це зробити? Як можна сформувати волю наших дітей згідно з Божим задумом, якщо ми самі не повністю підкоряємося Його волі?`

`Подумайте про батьків-одинаків. Як ваша церква може практично допомогти їм і дітям, яких вони самостійно виховують?`

`Як можна підтримати батьків, чиї діти відійшли від Бога?`