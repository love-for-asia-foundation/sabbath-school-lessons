---
title:  Неподільне життя
date:   05/05/2019
---

`Ґрунтуючись на наведених уривках, як би ви охарактеризували біблійний погляд на людське тіло? Див. Бут. 2:7; Псал. 63:2; 84:3; 1 Кор. 6:19, 20; 1 Сол. 5:23.`

Люди, які сповідують деякі релігії, вірять у дуалізм - філософію, що розглядає людське тіло як перешкоду для духовного життя. Тобто тіло вважають злом, а «дух/душу» – добром. Однак у Слові Божому людське тіло, включаючи його сексуальні характеристики, є невід’ємною частиною всього єства. Життя – це «тіло» і «дух», складові «душі» (див. Бут. 2:7). Псалмист посвячує всього себе поклонінню Богові (див. Псал. 63:2; 84:3). Уся людина має бути освяченою, відокремленою для тієї святої мети, яку визначив Бог.

`У книзі Пісня над піснями відображений позитивний погляд Біблії на людське тіло в контексті теми сексуальних стосунків. Як це простежується в наведених текстах? Див. П. Пісень 1:2, 13; 2:6; 5:10-16; 7:1-9.`

Слово Боже в цих текстах передає захоплення людським тілом. Фізичні аспекти подружньої любові не повинні викликати збентеження в сімейній спальні. Через них відкрито проявляється весь спектр людських емоцій.

У багатьох культурах існують сексуальні табу. Одруженим парам часто буває складно правильно обговорювати питання свого інтимного життя. Діти також часто позбавлені можливості дізнатися про сексуальність в умовах християнської сім’ї, де правильна інформація поєднується з Божественними цінностями. Біблія, відкрито говорячи про сексуальність, закликає Божий народ ставитися до цього важливого аспекту життя без збентеження, приймаючи його з повагою та гідністю як чудовий дар Творця.

`Як ми можемо захистити себе від культурних упереджень, які зводять сексуальність до принизливої тваринної пристрасті, про яку не можна говорити без сорому? Як Біблія показує нам помилковість такого ставлення?`