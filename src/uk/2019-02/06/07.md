---
title:  Для подальшого дослідження
date:   10/05/2019
---

«Христос благословив шлюб, і його слід вважати священною постановою. Справжня релігія не повинна протидіяти задумам Господа. Бог постановив, що чоловік і жінка мають об’єднатися у святий союз і створити сім’ю, яка, увінчана славою і честю, символізувала б Небесну сім’ю. І на початку суспільного служіння Христос схвалив Еденську постанову. Таким чином Він показав усім, що не відмовляється бути присутнім на весільних урочистостях і що шлюб, укладений у чистоті та святості, праведності й правді, – одне з найбільших благословень, будь-коли дарованих людству» (Е. Уайт. Доньки Божі, с. 180, 181).

Як показує книга Пісня над піснями, сексуальна любов може бути чудовим даром у шлюбі. Однак міцні стосунки не можуть ґрунтуватися тільки на зовнішній красі та фізичних насолодах. Наші тіла старіють, стають немічними, і жодні дієти, фізичні вправи або хірургічні операції не допоможуть нам бути вічно молодими. Шлюб Соломона і Суламіти – це віддані взаємини на все життя. Закохані тричі заявляють, що належать одне одному (див. П.Пісень 2:16; 6:3; 7:11). У першому випадку це визнання взаємної покори (пор. Ефес. 5:21, 33), а в другому – Суламіта міняє твердження місцями, демонструючи своє підпорядкування чоловікові (див. також Ефес. 5:22, 23). Утретє Соломон висловлює свою любов і потяг до неї (див. Ефес. 5:24-32). Таку любов не можуть згасити навіть великі води (див. П. Пісень 8:7), вона подібна до печатки, яку неможливо зламати (див. П. Пісень 8:6).

**Питання для обговорення**

`Як опис Соломона своєї прекрасної дружини (див. П. Пісень 4:1-5; 6:7 і 7:1-9) перегукується з реакцією Адама, коли той уперше побачив Єву? (Див. Бут. 2:23). Як чоловік має ставитися до своєї дружини? (Див. Ефес. 5:28, 29).`

`У книзі Пісня над піснями міститься алегорія на взаємини між Богом і Його народом, між Ісусом і Його Церквою. Хоч алегоричне тлумачення потребує обережності, у яких аспектах стосунки Соломона і Суламіти можна порівняти з нашими взаєминами з Богом? Пор. також Ісаї 54:4, 5; Єрем. 3:14; 2 Кор. 11:2`.

`Прочитайте Прип. 31:26; П. Пісень 5:16 і Прип. 25:11. Який вплив справляють наші слова? Чи надихаємо ми свого супутника життя на духовне зростання або сприяємо занепаду, послаблюємо чи зміцнюємо свій шлюб? Використовуйте наведені тексти як додаткові ілюстрації: Якова 1:26; 3:5-11.`