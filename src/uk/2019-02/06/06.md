---
title:  Оберігаючи божий дар
date:   09/05/2019
---

Бог розділив людство на чоловіків і жінок з певною метою (див. Бут. 1:26-28). Союз чоловіків і жінок передбачає створення нового життя – своєрідний прояв людьми Божественного образу.

`Як ставиться Писання до сексуальних практик, що не відповідають задуму Творця? Див. Левит 20:7-21; Римл. 1:24-27; 1 Кор. 6:9-20.`

Біблія не схвалює все, що змінює або руйнує образ Бога в людині. Заборонивши певні сексуальні практики, Бог указує Своєму народові на правильне призначення сексуальності. Коли досвід людини суперечить приписам Бога, вона накликає на себе осуд.

`Яке керівництво дав Бог віруючим християнам у питанні виявлення сексуальності в грішному світі? Див. Римл. 8:1-14; 1 Кор. 6:15-20; 2 Кор. 10:5; Гал. 5:24; Колос. 3:3-10; 1 Сол. 5:23, 24.`

Віруючі чекають звільнення від наслідків гріха під час Приходу Христа. Вони очікують у вірі, вважаючи себе померлими для гріха завдяки смерті Ісуса на хресті й живими в Ньому завдяки Його воскресінню. Завдяки безперервній молитві, пильності й силі Духа Святого віруючі вважають свою гріховну природу розп’ятою і прагнуть у всьому коритися Христу. Вони визнають, що їхні тіла і сексуальність належать Господу, і використовують їх згідно з Божественним задумом.

Бог прощає тих, хто кається в гріху (1 Івана 1:9). Євангеліє сприяє тому, щоб люди, які в минулому вели розпусний спосіб життя, приєдналися до віруючих. А хтось віддасть перевагу безшлюбності над сексуальними стосунками, забороненими Божим Словом.