---
title:  Для подальшого дослідження
date:   14/06/2019
---

Еллен Уайт «Пророки і царі», розділ «При Вавилонському дворі», с. 479-490; «Служителі Євангелія», розділ «Слова застереження», с. 324, 329, «Бог не дивиться на обличчя», с. 330, 331; «Дорога до Христа», розділ «Радість у Господі», с. 115-126.

Бог не дивиться на обличчя. «Релігія Христа піднімає людину, що приймає її, на вищий рівень думки і дії і водночас вона представляє весь рід людський як рівноцінні об’єкти Божої любові, викуплені жертвою Його Сина. Біля ніг Ісуса зустрічаються багатий і бідний, освічений і без освіти, забуваючи при цьому про суспільне становище або світську перевагу. Коли ми дивимося на Того, Кого наші гріхи прибили цвяхами до хреста, то повністю забуваємо про всі земні відмінності. Самозречення, поблажливість, нескінченне співчуття Того, Хто був звеличений на Небесах, осоромлюють людську гордість, зарозумілість і соціальну кастовість. Чиста, неопоганена релігія, проголошуючи свої Божественні принципи, єднає всіх, хто освячений істиною. Усі навернені постають перед Ним як викуплені кров’ю душі й залежні від Того, Хто викупив їх Богу» (Е. Уайт. Служителі Євангелія, с. 330).

**Питання для обговорення**

`Обговоріть ще раз питання, поставлені в уроці за неділю.`

`Які принципи викладені в наведеній вище цитаті Еллен Уайт? Що практично може змінити наше сімейне життя?`

`Які успіхи вашої місцевої церкви у вихованні нового покоління віруючих? Що члени вашого класу можуть зробити, щоб допомогти церкві в цій важливій справі?`

`Які труднощі можуть виникнути при передачі віри іншому поколінню?`

`Яким чином культура, у якій ви живете, позитивно впливає на ваше сімейне життя і яким чином негативно?`