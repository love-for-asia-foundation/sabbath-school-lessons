---
title:  Сім’ї віри
date:   08/06/2019
---

### Біблійні тексти для дослідження
Дії 10:1-28, 34, 35; 1 Кор. 2:2; 1 Сол. 5:21, 22; Івана 1:12, 13; 3:7; 1 Івана 5:1.

> <p>Пам’ятний вірш</p>
> «Тому й ми… з терпінням прямуймо до тієї боротьби, що перед нами, дивлячись на Проводиря і Вершителя віри, на Ісуса, Який, незважаючи на сором, замість належної Йому радості, перетерпів хрест і сів праворуч Божого престолу» (Євр. 12:1, 2).

Незалежно від того, на якому етапі життя ми перебуваємо, через що пройшли і з чим ще зіткнемося, ми існуємо в певному культурному просторі. Наші батьки, діти, сім’ї і навіть наша церква – усі відчувають сильний вплив культури, у якій живуть. Зміна суботи на неділю - яскравий приклад того, як культура негативно вплинула на церкву.

Християнські родини постійно стикаються з викликами культури. Іноді вона сприяє позитивним змінам, але здебільшого її вплив негативний.

Сила Євангелія дає нам світло, розраду і мудрість для розв’язання проблем, зумовлених культурними факторами. Цього тижня розглянемо, як ми можемо бути «сім’ями віри», прагнучи, «щоб ви, непорочні та чисті, були бездоганними Божими дітьми серед лукавого й розбещеного роду, серед якого ви сяєте, мов світила у світі» (Филп. 2:15).