---
title:  Часи змін
date:   11/06/2019
---

Незалежно від культури, у якій живуть сім’ї, зміни в них неминучі. Деякі зміни можна передбачити, ґрунтуючись на подіях життя, але часто вони непередбачувані, наприклад: смерть, стихійні лиха, війна, хвороби, переїзд або невдачі в кар’єрі. Багато сімей стикається з економічними й суспільними змінами в спільнотах і країнах. Однак також відомі зміни, безпосередньо пов’язані з культурою.

`Перед вами кілька прикладів із життя біблійних героїв. Як ці радикальні й навіть драматичні зміни відобразилися на їхньому сімейному житті? Уявіть себе на їхньому місці. Які механізми захисту сімейних і біблійних цінностей можливі в кожній ситуації? Яким чином ви відреагували б на ці зміни?`

`• Аврам, Сара і Лот (Бут. 12:1-5)`

`• Гадасса (Естер 2:7-9)`

`• Даниїл, Ананія, Мисаїл та Азарія (Дан. 1)`

Зміни приносять переживання, втрати, невпевненість і страх перед майбутнім. Залежно від здатності сім’ї адаптуватися до змін, такий досвід може сприяти духовному зростанню або ж викликати стрес і тривогу. Сатана заявляє, що зміни спричиняють тільки проблеми, змушуючи нас сумніватися в Богові й не довіряти Йому. Обітниці Божого Слова, духовні й матеріальні ресурси сім’ї, друзі та впевненість, що життя – у руках Божих, допомагали багатьом героям віри успішно долати важкі періоди життя.

`Якщо ви знаєте когось, хто переживає важкий досвід у житті, подумайте, як би ви могли допомогти такій людині або людям?`