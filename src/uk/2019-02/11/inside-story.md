---
title:  Місіонерська історія
date:   14/06/2019
---

#### Лідер для бога
_Ендрю Мак-Чесні_

Чоловік літнього віку зупинився біля магазину, що належить родині

Ділсі Найслі в Західній Вірджинії.

«Я б хотів бачити вас у церкві цієї суботи!» ‒ сказав він.

У Ділсі не було бажання йти туди. Вона виросла в громаді адвентистів, навчалася в адвентистських школах. Утім, ставши дорослою, дівчина залишила церкву, вийшла заміж і відкрила магазин, де продавали фермерську продукцію, бакалію та бензопили.

Проте їй не хотілося відмовляти цьому чоловікові, Кестеру Ерскіну, якого вона знала з дитинства.

Колись Кестер щосуботи заїжджав на ферму до її батьків, садив дванадцять дітей, і її зокрема, до себе в машину і віз їх до церкви.

Тепер чоловік стояв у магазині, чекаючи відповіді на своє запрошення.

«У мене немає відповідного одягу», ‒ відповіла Делсі.

Кестер повернувся наступного тижня, Делсі ж знайшла іншу причину.

«Гаразд, я піду до церкви, якщо не захворію», ‒ сказала вона.

Тієї ж п’ятниці її відвезли до лікарні з венозним тромбозом. Це налякало жінку, і вона вирішила надалі не посилатися на погане здоров’я, щоб не ходити до церкви.

Через два тижні після виписки Делсі з лікарні Кестер зупинився біля магазину з книгою «Національний недільний закон», що розповідає про те, як суботу змінили на неділю.

Делсі прочитала 94-сторінкову книгу адвентистського пастора Яна Маркуссена того ж дня, роблячи під час читання позначки. Вона перечитала її двічі ‒ того ж вечора і наступного дня. Жінка почала розмірковувати: «Я відвідувала Адвентистську церкву і церковну школу, я все це знаю. Чому ж я не в церкві?»

«Я не могла знайти відповіді, ‒ розповідає Делсі в інтерв’ю “Вістям надії”. ‒ Тому я знову почала відвідувати церкву. Відтоді я не пропустила жодної суботи».

Сьогодні Делсі ‒ весела й усміхнена жінка шістдесяти трьох років, справжній лідер у служінні для Бога. Вона провела безліч євангельських зустрічей, зокрема серію зустрічей під час регіональної євангельської кампанії, проведеної на пожертвування тринадцятої суботи 2015 року. Також Делсі провела багато заочних біблійних уроків, і багато людей хрестилося завдяки її впливу.

Делсі говорить, що у Бога має бути відмінне почуття гумору. Відтоді як вона заявила, що їй нічого надіти до церкви, її гардероб був заповнений одягом.