---
title:  Сім’я під впливом культури
date:   10/06/2019
---

«Бо вибрав Я його, щоб він наказав синам своїм і домові своєму по собі. І будуть вони дотримуватися дороги Господньої, щоб чинити справедливість та право, а то для того, щоб Господь здійснив на Авраамові, що сказав був про нього» (Бут. 18:19).

Сім’я є наріжним каменем, на якому будують суспільство, або його «осередком», незалежно від складу. Тому відмінні риси культури різних народів тісно вплітаються в життя сім’ї. Наприклад, в одній культурі наречений повинен був принести батькові нареченої як викуп голови людей з ворожого племені.

Навіть сьогодні уявлення щодо дітей, батьків, залицяння, розлучення, укладення шлюбу – різні. Поширюючи Благу вістку на територіях з певними культурними особливостями, ми повинні знати, як правильно чинити в тих чи інших ситуаціях і коли компроміс неможливий. Також ми маємо усвідомлювати і враховувати вплив культурних особливостей на життя наших сімей.

`На підставі наступних текстів поміркуйте над тим, яким чином культура впливала на життя сім’ї. Чого ми можемо навчитися з цих прикладів?`

`Бут. 16:1-3`

`Бут. 35:1-4`

`Езд. 10`

`1 Цар. 11:1`

Жоден з нас не живе ізольовано; ми і наші сім’ї схильні до впливу культури, у якій живемо. Як християни, ми повинні всіма силами підтримувати у своїй культурі все краще, що перебуває в гармонії з нашою вірою, і ухилятися від того, що суперечить їй.

`Які аспекти культури вашого народу є корисними в сімейному житті й перебувають у гармонії з Біблією? Які з них суперечать Божому Слову? Яким чином можна поєднувати віру з культурними традиціями і водночас не поступатися біблійними істинами?`