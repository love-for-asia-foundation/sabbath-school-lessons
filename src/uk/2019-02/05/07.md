---
title:  Для подальшого дослідження
date:   03/05/2019
---

Необхідно зберігати серце на Небесах. «Християнам потрібно ретельно і дбайливо зберігати своє серце. Вони повинні розвивати любов до роздумів і плекати дух відданості. Багато хто, мабуть, висловлює жаль з приводу часу, проведеного в міркуванні, дослідженні Писання і молитві, неначе цей час було втрачено. Я хотіла б, щоб ви подивилися на ці заняття в Божому світлі. Тоді ви зробите Царство Небесне першорядним. Якщо ви зберігатимете своє серце на Небесах, це додасть вам сили і вдихне життя в усі ваші починання. Якщо ви привчите свій розум думати про небесне, усі ваші прагнення будуть наповнені життям і ревністю… Ми – карлики у своїх духовних досягненнях [Ефес. 4:13]» (Е. Уайт. Біблійний коментар АСД, т. 3, с. 1157).

**Питання для обговорення**

`Багато християн вважає корисними групи підтримки, прагнучи «зберігати свої серця» від спокуси. Яким чином такі групи сприяють молитві, вивченню Біблії та надії на Святого Духа? Чому слід звернутися за професійною допомогою, коли людина не може протистояти спокусам, які ведуть до гріха?`

`Поділіться своїми відповідями на останнє запитання в уроці за середу й обговоріть їх. Яким чином сміх і гумор, як і інші дари Божі, можуть у спотвореному вигляді заподіяти шкоду?`

`На відміну від Прип. 31, які якості вихваляє в жінці сучасна культура? Як кожен з нас може показати, що не поділяє такого образливого ставлення?`

`Які погляди на сімейне життя, прийняті у вашій культурі, суперечать біблійним принципам? Які культурні настанови, навпаки, співзвучні біблійним принципам? Як їх можна використовувати для зміцнення наших сімей?`