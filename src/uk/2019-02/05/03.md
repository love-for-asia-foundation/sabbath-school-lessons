---
title:  Заклик до батьків
date:   29/04/2019
---

`Зверніть увагу на характерні якості батьків, описані в книзі Приповістей, які можуть мати довгострокові наслідки для дітей:`

`Прип. 13:23; 27:23, 24`

`Прип. 14:26`

`Прип. 15:1, 18; 16:32`

`Прип. 15:27`

`Прип. 29:17`

Особистість батька справляє вплив на дітей і ту спадщину, яку він передає їм. Діти дивляться на свого батька, шукаючи підтримки, близьких взаємин, лідерства та прикладу для наслідування. Книга Приповістей хвалить тих батьків, які утримують свою сім’ю і мудро розпоряджаються сімейними ресурсами. Однак «зажерливий робить нещасним свій дім» (Прип. 15:27), тому батько повинен пам’ятати про те, що сім’я важливіша за роботу. Благочестивий батько намагається бути терплячим і контролювати свої емоції, розуміє, що його діти залежать від нього. Така людина виховує своїх дітей, але намагається не зловживати своїм авторитетом. Найголовніше – посвячений батько хоче слідувати за Господом, щоб ним керували Божа любов і вчення Його Слова і він міг спрямовувати своїх дітей на правильний шлях.

Найбільше, що батько може зробити для своїх дітей, - бути вірним Богові, а також любити їхню матір. Його вірність і постійна прихильність до неї, як і відсутність цього, значною мірою впливає на благополуччя дітей, навіть коли вони виростають.

Основні теми книги Приповістей: вірність Богу, прихильність до шлюбу і сім’ї, цілісність в особистому та суспільному житті. Наш успіх залежить від стану нашого серця. Гріх – чи то незаконний сексуальний зв’язок, чи неробство, чи зловживання багатством або владою – може бути привабливим. Однак мудрий чоловік і батько постійно звертається до Бога по допомогу, щоб завжди робити правильний вибір.

`Наскільки важливі наведені тут моральні принципи для будь-якої людини незалежно від того, є у неї діти чи ні? Як ваші вчинки, добрі чи погані, вплинули на інших, особливо дітей? Яким чином можна домогтися більшої обачності?`