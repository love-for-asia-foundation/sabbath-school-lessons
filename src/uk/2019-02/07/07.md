---
title:  Для подальшого дослідження
date:   17/05/2019
---

Прочитайте розділ «Священне коло сім’ї» з книги Еллен Уайт «Християнська родина», с. 177-180 і уривок з книги «Свідчення для Церкви», т. 6, с. 236-238.

Єдність – завдання першорядної важливості. «Головне завдання для християн полягає в тому, щоб зберегти єдність у родині... Що тісніше об’єднаються члени сім’ї в родинній спільній праці, то духовнішим і кориснішим буде вплив батька, матері й дітей за межами сім’ї» (Е. Уайт. Християнська родина, с. 37).

Таємниця єдності сім’ї. «Причиною незгоди і відсутності єдності в родинах і в Церкві є розділення з Христом. Наблизитися до Христа – означає наблизитися одне до одного. Таємниця справжньої єдності Церкві й сім’ї полягає не в дипломатії, не в управлінні, не в надлюдських зусиллях, спрямованих на подолання труднощів, якими б великими вони не були, а в єдності з Христом» (там само, с. 179).

**Питання для обговорення**

`Поговоріть про те, що в сучасному суспільстві протидіє сімейній єдності. Які практичні поради ви можете дати сім’ям, що страждають від такого впливу?`

`Чи є у вашій церкві сім’я, взаємини в якій зруйновані? Якщо так, що ви як клас можете зробити для того, щоб допомогти кожному члену сім’ї в цей кризовий період?`

`Обговоріть питання покори. Як його розуміти в контексті християнства? Чи можливе неправильне розуміння і використання цього принципу?`

`Які принципи досягнення єдності в родині можуть бути застосовані для досягнення єдності в церкві?`