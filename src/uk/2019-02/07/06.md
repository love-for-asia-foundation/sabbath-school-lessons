---
title:  Щира вірність
date:   16/05/2019
---

Згуртованість і єдність сім’ї ґрунтуються на вірності її членів, починаючи з обітниць, що подружжя дає одне одному. На жаль, біблійна історія рясніє прикладами порушених обіцянок, невиправданої довіри й нестачі вірності там, де це було необхідно. Слово Боже також містить натхненні приклади того, як звичайні люди з Божою допомогою давали обітниці вірності своїм друзям і сім’ям і дотримувалися їх.

`Розгляньте приклади таких сімей, а також рівень їхнього посвячення. Яким чином вірність зміцнила деякі сім’ї? Яке підбадьорення ми знаходимо в прикладах їхнього посвячення?`

`Вірність між батьками і дітьми (див. Бут. 33:12-14; Вих. 2:1-10).`

`Вірність між братами і сестрами в сім’ї (див. Бут. 37:17-28).`

`Вірність сім’ї (див. Рут 1:16-18; 2:11, 12, 20; 3:9-13; 4:10, 13).`

`Подружня вірність (див. Осії 1:2, 3, 6, 8; 3:1-3).`

Для посвячення себе іншій людині, чи то в шлюбі, чи в прийнятті рішення народити або всиновити дитину, необхідне добровільне самозречення. Воно буде необхідне в майбутньому для прийняття різних рішень, що потребують підпорядкування бажанням супутника в різних сферах життя. За допомогою державних законів можна обмежити негідну поведінку, але взаємини в родині мають бути пронизані любов’ю, саме вона – запорука процвітання.

Що для вас означає обітниця вірності, дана нам Ісусом? Див. Євр. 13:5. Який вплив справляє Його вірність вам на вашу вірність Йому, вашому чоловікові, дітям, а також братам і сестрам по вірі?