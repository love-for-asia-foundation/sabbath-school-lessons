---
title:  Покора
date:   15/05/2019
---

`Яку пораду дає Павло щодо покори та служіння, говорячи про взаємини в Ефес. 5:21? Як, на вашу думку, таке ставлення сприяє єдності в церкві? Чому це так важливо і в наших оселях? Див. Ефес. 5:22-6:9.`

Слово «підкоритися» (див. Ефес. 5:21) означає «добровільно впокоритися перед іншою людиною». Цей унікальний принцип проявлявся в житті Христа (див. Матв. 20:26-28; Івана 13:4, 5; Филп. 2:5-8) і характеризує всіх, хто наповнений Святим Духом (див. Ефес. 5:18). «В Христовім страху» – ось що мотивує людей коритися (в. 21). Революційне християнське вчення про соціальні взаємини корениться в самозреченні. Саме самозречення робить реальним духовну єдність у Христі, доступну всім без винятку.

Сімейні принципи. Основи християнської покори закладають у сім’ї. Якщо ці принципи ефективні в сім’ях, то ситуація в церкві змінюється радикально. Павло, виклавши суть принципу покори, переходить до міркування про те, як ці принципи повинні застосовувати в сім’ях.

Три види взаємин описані в Ефес. 5:22-6:9. Це найбільш поширені в той час і найменш рівноправні стосунки. Мета цього уривка не в тому, щоб підтримати соціальну нерівність, яка існувала в той період, а в тому, щоб показати, як віра в Христа формує нову культуру взаємин, засновану на добровільній покорі віруючих, яка радикально відрізняється від світу.

`Як ви думаєте, чому Павло в цьому уривку постійно звертається спочатку до тих, хто соціально слабший, - до дружин, дітей і рабів? Запишіть у кожен стовпчик, до кого звернені заклики коритися?`

`Ефес. 5:22`

`Ефес. 6:1`

`Ефес. 6:5`

До тих, хто має більшу соціальну владу, – чоловіків, батьків, панів, – Павло звертається пізніше. Кожна з категорій отримує вказівки, незвичні для тієї культури. Ці вказівки мали здивувати віруючих першого століття. Вони зрівнюють людей, які споглядають хрест, і відкривають шлях для справжньої єдності, котру можна пережити у взаєминах на власному досвіді.