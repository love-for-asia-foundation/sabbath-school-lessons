---
title:  Секрети сімейної єдності
date:   11/05/2019
---

### Біблійні тексти для дослідження
Бут. 33:12-14; Рут 1:16-18; Івана 17:21-26; Гал. 3:28; Ефес. 2:11-22; 5:21-6:9.

> <p>Пам’ятний вірш</p>
> «Щоб усі були одне, – так, як Ти, Отче, в Мені, а Я в Тобі, – щоб і вони в Нас були; щоб світ повірив, що Ти Мене послав» (Івана 17:21).

Сімейне життя включає в себе різноманітні сезони для різних людей. Для матері й батька народження дітей приводить до серйозних змін у житті. Для самого потомства поява на світ – не менш значущий період – початок позаутробного життя. Потім настають різні періоди: діти залишають батьківський дім і народжують своїх дітей.

І батьки, і діти борються з гріховною природою, яка ускладнює досягнення єдності в сімейному житті.

Завдяки жертві Ісуса Христа на хресті все людство отримало можливість у разі прийняття Господа примиритися з Богом та одне з одним (див. Ефес. 2:13-16; Колос. 1:21-23), але на практиці нам необхідно щодня звертатися до благодаті Христа. Це єдине, що може зробити сімейну єдність реальною для всіх, хто з вірою прагне до неї. Воно може стати нашим щоденним досвідом завдяки благодаті Христа.