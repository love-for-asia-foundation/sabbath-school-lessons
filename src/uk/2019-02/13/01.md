---
title:  Навернення сердець в останній час
date:   22/06/2019
---

### Біблійні тексти для дослідження
Мал. 4:5, 6; Матв. 11:14, 15; 17:10; 1 Цар. 16:29-17:24; 18:20-45; Матв. 3:2.

> <p>Пам’ятний вірш</p>
> «Ось Я пошлю вам пророка Іллю, перше ніж день Господній настане, великий і страшний! І приверне він серце батьків до синів, і серце синівське до їхніх батьків, щоб Я не прийшов, і не вразив цей Край прокляттям!» (Мал. 4:5, 6).

Наше життя складається з етапів. Усі етапи минають по-різному. Одні сім’ї витримують удари та зберігають єдність, інші ж руйнуються.

Якими б не були наші статки або стан нашої сім’ї на певному життєвому етапі, ми можемо і повинні жити у світлі Божих обітниць, покладаючись на них усім серцем і душею. Вони – наша єдина надія. Єдина, але яка чудова! Боже Слово рясніє обітницями, на які ми, наші близькі й наша церква завжди можемо покластися, незважаючи на особливості того чи іншого сезону життя.

Останнього тижня кварталу ми розглянемо деякі біблійні історії, обітниці й різні досвіди. Ми засвоїмо уроки для себе, у якому б становищі не знаходилися. Труднощі, страхи й тривоги супроводжують нас протягом усього життя. На щастя, ми поклоняємося Богу, Який не тільки знає все, з чим ми стикаємося, але й контролює ситуацію.