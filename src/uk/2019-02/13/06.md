---
title:  Навернення сердець в останні дні
date:   27/06/2019
---

Якоюсь мірою ми, адвентисти, відчуваємо себе в ролі Івана Хрестителя. Провісник реформ і покаяння, він прагнув приготувати дорогу для Першого приходу Христа. Ми робимо те саме для Другого приходу.

`З молитвою прочитайте Луки 1:17. Як ці слова виражають суть нашої місії?`

Небесний Отець навернув серця Своїх дітей до Себе і одне до одного за допомогою Христового Хреста. Вістка Іллі закликає сім’ї повірити в цю неймовірну Благу вістку (див. 2 Кор. 5:18-21; пор. Ефес. 2:11-18) і стати людьми, сповненими милості, а Дух Святий виростить у них урожай любові.

Світ відчайдушно потребує прояву безкорисливої турботи, незмінної вірності й непохитного посвячення Господу. Завдяки Божому милосердю християнська сім’я може проявляти все це. Також ми повинні розуміти, що вістка, яку несемо світу, актуальна і для нас самих. Доки принципи Євангелія, єдності, любові, самовідданості не діятимуть серед нас, особливо в наших сім’ях, ми будемо безсилі ділитися ними з іншими. Усі красномовні проповіді, усі логічні пояснення і біблійні аргументи недостатні: світ має бачити, як проявляються в нашому житті, особливо в наших сім’ях, покаяння, навернення, любов і прихильність до того, про що ми проповідуємо. Як і Іван Хреститель, який володів силою, що змінювала життя людей і робила його проповідь ефективною, ми також можемо робити те саме за допомогою Божої благодаті, якщо згодні взаємодіяти з Господом.

Через Христа ми стали частиною Небесної сім’ї (див. Ефес. 3:15). Тому, яким би не був склад нашої родини, ми покликані бути свідками Бога, Якому маємо служити, і нічого не може зробити наше свідчення ефективнішим, ніж демонстрація світу того, якою може бути сім’я завдяки силі Євангелія.

`Які ваші дії можуть свідчити близьким, сім’ї або іншим людям, що ви любите їх і дбаєте про них?`