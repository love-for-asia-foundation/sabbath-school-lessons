---
title:  Тимчасові неприємності
date:   01/06/2019
---

### Біблійні тексти для дослідження
Матв. 7:5; Ефес. 1:7; Филп. 2:4-8; Ефес. 4:26, 27; Якова 1:19, 20; Колос. 3:19; Матв. 7:12.

> <p>Пам’ятний вірш</p>
> «Гніваючись, – не грішіть; сонце хай не заходить у вашому гніві» (Ефес. 4:26).

Навіть у найблагополучніших родинах з’являються розбіжності й виникають конфлікти. Така реальність життя в грішному світі. Не винесене чоловіком сміття, не виконане донькою домашнє завдання або не закінчена сином робота по господарству – усе це незначні проблеми, які, як правило, можна розв’язати з мінімальними зусиллями. Однак інші проблеми можуть серйозно ускладнити сімейне життя: докори і маніпуляції тещі, образи дітей психічно нездоровим батьком; безладний спосіб життя сина чи наркозалежність доньки.

У Новому Завіті міститься порада любити одне одного (див. Івана 13:34; Римл. 12:10), жити в мирі та злагоді (див. Римл. 15:5; Євр. 12:14), проявляти терпіння і милосердя (див. 1 Кор. 13:4), вважати одне одного більшим за себе (див. Филп. 2:3) і нести тягарі одне одного (див. Ефес. 4:2). Звичайно, виконати все це складно, навіть якщо це стосується наших родичів. У цьому уроці ми розглянемо, як можна подолати різні неприємності, особливо якщо вони виникають у сім’ї.