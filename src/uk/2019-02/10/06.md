---
title:  Прощення і спокій
date:   06/06/2019
---

«Отже, все, що тільки бажаєте, щоб чинили вам люди, так чиніть їм і ви, бо в цьому Закон і Пророки» (Матв 7:12). Як ви можете застосувати цей принцип у своїй родині і за її межами? Нижче напишіть, якими практичними способами ви можете зробити це.

Автор Послання до євреїв радить: «Майте мир з усіма і святість, без яких ніхто не побачить Господа» (Євр. 12:14). Навіть коли ми зробимо всі необхідні кроки, деякі люди, які завдали нам болю, усе одно не будуть нас слухати і змінюватися. Деякі з них можуть попросити вибачення, а інші – ні. У будь-якому разі для нас самих буде краще, якщо ми виберемо шлях прощення, особливо якщо йдеться про члена нашої сім’ї.

Насправді прощення є невід’ємною частиною розв’язання конфліктів, особливо в сім’ї. Коли ближній грішить проти нас, ворог Божий зводить між нами стіну, яка не дає нам любити цю людину так, як Христос полюбив нас. Прощення – це свідоме рішення усунути цю перешкоду.

«Господь не прощає нас тому, що ми не прощаємо, а прощає нас, як ми прощаємо. Основою всього прощення є незаслужена Божа любов, а наше ставлення до інших свідчить, чи зробили ми цю любов власною. Тому Христос говорить: “Бо яким судом судите, таким будуть судити і вас; і якою мірою міряєте, такою буде відміряно і вам” (Матв. 7:2)» (Е. Уайт. Наочні уроки Христа, с. 251).

Коли ми винні в конфлікті, нам потрібно спробувати відновити взаємини з іншою людиною. Для цього потрібно сказати їй, що ви шкодуєте про свій поганий учинок, і попросити вибачення. Ось що сказав Ісус: «Отже, якщо принесеш свій дар до жертовника і там пригадаєш, що твій брат має щось проти тебе, лиши там свій дар перед жертовником; піди спершу помирися зі своїм братом, а тоді вже приходь і принось свій дар» (Матв. 5:23, 24). Для відновлення взаємин важливо, щоб ми попросили вибачення за свої вчинки, як і людина, яка завдала нам болю, попросила прощення в нас.

`Як роздуми про прощення, якого потребуєте ви, може допомогти вам навчитися прощати інших?`