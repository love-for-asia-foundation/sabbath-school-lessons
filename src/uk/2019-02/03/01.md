---
title:  Приготування до змін
date:   13/04/2019
---

### Біблійні тексти для дослідження
1 Кор. 10:1-13; Бут. 2:24; 1 Кор. 13:4-8; 1 Цар. 1:27; Псал. 71; 1 Кор. 15:24-26.

> <p>Пам’ятний вірш</p>
> «Справедливість ходитиме перед обличчям Його, і кроки свої на дорогу поставить» (Псал. 85:14).

У нашому житті щодня відбуваються зміни. Вони є невід’ємною частиною нашого існування. Навіть фізичні закони показують, що зміни визначають дійсність.

Найчастіше зміни відбуваються несподівано. Ми живемо звичним життям, та раптом щось змінюється і застає нас зненацька.

Іноді ми розуміємо, що настають зміни. Ми звертаємо увагу на попередження, знаки, сигнали, які дозволяють усвідомити, що скоро щось зміниться. У такому разі слід почати підготовку до того, що незабаром станеться. До передбачуваних змін належать укладення шлюбу, народження дітей, старість, іноді навіть смерть.

Ми не живемо ізольовано. Це означає, що зміни неминуче торкнуться і наших сімей. Водночас зміни в наших сім’ях впливають на кожного її члена зокрема.

Цього тижня ми розглянемо зміни, з якими рано чи пізно стикається більшість із нас, і той вплив, який вони можуть справляти на сімейне життя.