---
title:  Підготовка до виконання батьківських обов’язків
date:   16/04/2019
---

Небагато подій може змінити наше життя більше, ніж народження дитини. З появою в сім’ї малюка з колишнім укладом життя доведеться розлучитися.

«Як стріли в руках того велетня, так і сини молоді: блаженний той муж, що сагайдака свого ними наповнив» (Псал. 127:4, 5).

Після народження дітей батьки усвідомлюють, що немає інструкції, яка передбачає всі незвичайні ситуації. Навіть досвідчені батьки іноді збентежені через те, що не знають, як реагувати на вчинки, слова або погляди своїх дітей.

Наскільки важлива підготовка до шлюбу, настільки ж важливо, щоб ті, хто планує стати батьками, були готові до цієї величезної відповідальності.

`Хоч наступні історії народження доволі унікальні, які принципи можуть знайти в них ті, хто готується стати батьками? Див. 1 Сам. 1:27; Суд. 13:7; Луки 1:6, 13-17, 39-55, 76-79.`

Яку величезну відповідальність і які чудові можливості отримали ці батьки! У трьох сім’ях народилися сини, які згодом стали пророками й лідерами в Ізраїлі, один став предтечею обіцяного Месії, а в родині Марії та Йосипа народився Сам Христос.

Та навіть якщо нашим дітям не судилося стати біблійними пророками, батьки все одно повинні готуватися до радикальних змін у своєму житті.

«Тому ще до народження дитини розпочинайте приготування, які дадуть їй змогу успішно боротися зі злом. Якщо до народження дитини мати потурає своїм бажанням, якщо вона егоїстична, дратівлива і вимоглива, ці риси знайдуть своє втілення в характері дитини. Таким чином багато дітей успадковує майже непереборний потяг до зла» (Е. Уайт. Християнська родина, с. 256).

`Чи то виховання власних дітей, чи турбота про інших людей, як ми можемо виконати свої обов’язки якнайкраще?`