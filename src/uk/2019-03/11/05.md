---
title:  Надія на суд
date:   11/09/2019
---

`Прочитайте Екл. 8:14. У яких випадках вам доводиться бачити описану в тексті сувору дійсність?`

Якщо страждання є важким випробуванням, то образу, яка здається безпідставною, перенести ще складніше. Історія світу без фінального тріумфу справедливості здається безглуздою. Не дивно, що письменники-атеїсти ХХ століття врешті-решт розчарувалися у своїх абсурдних ідеалах. Без надії на справедливість, правосуддя і краще майбутнє наше життя справді було б позбавлене ​​сенсу.

Однак вигук в Екл. 8:14 – ще не кінець історії. Висловлюючись, Соломон у заключній частині книги змінює хід думок. Серед скарг на безглуздість він робить важливу заяву: «Бог має намір провести суд, тому ніщо не позбавлене сенсу; насправді кожна людина і все, що наповнює наше життя, має значення».

`Прочитайте Екл. 12:13, 14. Згідно з цими віршами, наскільки важливе все, що ми робимо на Землі?`

Надія на суд зводиться до того, як людина розуміє суть Божественної природи, життя і світу, у якому ми живемо. Святе Письмо свідчить, що ми живемо у світі, створеному нашим люблячим Господом. Проте світ зазнав занепаду, і Бог розробив план його відновлення через життя і смерть Ісуса Христа. Боже правосуддя є ключовим елементом відновлення нашого світу. Для тих, кого ігнорують, пригнічують, експлуатують, жорстоко гноблять, обітниця про суд – безсумнівно, добра вістка.

`Яке значення має для вас усвідомлення того, що одного разу правосуддя, якого ми так довго чекали, здійсниться? Яку надію ми знаходимо в цій обітниці?`

#### Додаткове читання: Вибрані цитати Эллен Уайт

Справжній послух іде від серця. Він виникає в серці під впливом Христа. І якщо ми не опираємося цьому впливові, то Він настільки зіллється з нашими думками і цілями, так узгодить наші серця і думки зі Своєю волею, що, підкоряючись Йому, ми будемо виконувати не що інше, як свої бажання. Очищена й освячена воля людини знайде найбільше задоволення в служінні Йому. Якщо ми пізнаємо Бога так, як нам це дано згори, тоді наше життя стане прикладом безперервного послуху. Завдяки правильному розумінню Христа і спілкуванню з Богом, ми починаємо ненавидіти гріх. {ХНС 639.5}