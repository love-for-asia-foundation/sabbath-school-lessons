---
title:  Для подальшого дослідження
date:   19/07/2019
---

Прочитайте розділ «Від Червоного моря до Сінаю» (с. 295297) у книзі Е. Уайт «Патріархи і пророки»; розділ «Субота» (с. 281-289) у книзі «Христос – надія світу».

«Ісус цим заявив: робота, яка полегшує страждання, перебуває в гармонії із заповіддю про суботу. Така допомога узгоджується і з працею Божих ангелів, які безперестанку рухаються поміж Небом та Землею, здійснюючи служіння для стражденного людства...

У людини також є певні обов’язки цього дня: життєві потреби мають бути задоволені, хворі – доглянуті, необхідно надавати допомогу тим, хто її потребує. Буде визнаний винним той, хто не полегшить страждання ближніх суботнього дня. Святий день Божого відпочинку був установлений для людини, і справи милосердя цілком відповідають його призначенню. Бог не бажає, щоб Його творіння страждало від болю, який можна полегшити в суботу, як і будь-якого іншого дня» (Е. Уайт. Христос – надія світу, с. 206, 207).

**Питання для обговорення**

`Чи доводилося вам, зіткнувшись із життєвим випробуванням щодо питання суботи, виявити довіру до Бога? Чи переживали ви досвід, подібний до отримання «небесної манни», коли Господь подбав про вас у відповідь на вашу довіру до Нього? Якщо так, поділіться цим досвідом із класом і розкажіть, який урок ви засвоїли.`

`З тексту четвертої заповіді у Вих. 20:8-11 і П. Зак. 5:12-15 ми бачимо, що Бог звертає нашу увагу на різні аспекти суботи. Який з її аспектів ви цінуєте найбільше?`

`У класі або індивідуально поміркуйте, як саме ви можете ділитися благословеннями й перевагами суботи у своїй громаді.`

`Які зміни відбулися у вашому житті завдяки святкуванню суботнього дня? Чи є інші сфери вашого життя, на які принципи, що лежать в основі дотримання суботи, повинні мати більший вплив?`

**Висновок**

Бог подарував суботу як пам’ятник творіння викуплення, але вона також має додаткову практичну цінність. Четверта заповідь спонукає нас довіряти Богу й вірити, що Він задовольнить усі наші потреби. Вона також навчає нас рівності, а її дотримання здатне поліпшити наші стосунки з людьми. Своїм прикладом Ісус показав, якою має бути субота. Зцілюючи хворих цього дня, Він засвідчив: субота дає змогу послужити тим, хто потребує нашої допомоги.
