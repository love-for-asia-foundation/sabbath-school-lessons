---
title:  Для подальшого дослідження
date:   06/09/2019
---

Прочитайте розділ «З нами Бог» у книзі Е. Уайт «Хрис­ тос – надія світу» (с. 19-26); розділ «Спасенні, щоб служити» у книзі «Служіння зцілення» (с. 95-107).

«Бог вважає всю Землю Своїм виноградником. Хоч тепер вона ще перебуває в руках узурпатора, проте належить Богові. Це Його власність як за правом Творіння, так і за правом Викуплення. За цей світ була принесена жертва Христа. “Бо так Бог полюбив світ, що дав Свого Єдинородного Сина” (Івана 3:16). Тільки завдяки цьому єдиному дарові люди можуть одержувати всі інші дари. Увесь світ щодня отримує благословення від Бога. Кожна крапля дощу, кожний промінь світла, пролиті на невдячний рід, кожні листочок, квітка і плід свідчать про довготерпіння та велику любов Бога» (Е. Уайт. Наочні уроки Христа, с. 301).

«У Христі немає ні юдея, ні грека, нема ні раба, ні вільного. Усі стали близькими Його дорогоцінною кров’ю (див. Гал. 3:28; Ефес. 2:13).

Якими б не були відмінності в релігійних віруваннях, зойк стражденного має бути почутий і повинен знайти відгук...

Усі довкола нас – бідні, спокушувані душі, що потребують співчутливого слова й допомоги. Вдови, котрі чекають співчуття і підтримки; сироти, турботу про котрих Христос довірив Своїм послідовникам, – надто часто повз цих знедолених люди проходять із байдужістю. Убрані в лахміття, незграбні – ці люди можуть виглядати непривабливими, однак вони також власність Бога. Вони були куплені дорогою ціною, тому такі ж цінні в Його очах, як і ми. Вони – члени великої Божої родини, і християни, як Його управителі, відповідальні за них» (Е. Уайт. Наочні уроки Христа, с. 386).

**Питання для обговорення**

`Як у прагненні творити добро уникнути думки про те, що це допомагає нам здобувати спасіння?`

`Чи справді у вашій громаді «немає різниці» між людьми і всі єдині у Христі? Як цього можна досягнути?`

`Як домогтися правильного балансу в тому, щоб робити добро, допомагати нужденним і водночас ділитися з ними істинами Євангелія? Як ми можемо навчитися поєднувати ці аспекти? Чому це так важливо?`

**Висновок**

Божа любов, виявлена в Плані спасіння і втілена в житті та жертві Христа, пропонує нам прощення, життя і надію. Як ті, котрі отримали цю благодать, ми прагнемо поділитися нею з іншими не задля здобуття спасіння. Ми діємо так тому, що були для цього створені. Євангеліє змінює взаємини спонукає нас служити тим, хто найбільше цього потребує.
