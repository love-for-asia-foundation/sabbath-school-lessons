---
title:  Благодать і добрі діла
date:   03/09/2019
---

`Коротко викладіть своїми словами основний зміст уривка Ефес. 2:8-10. Що в цих віршах сказано про взаємозв’язок між благодаттю і добрими ділами?`

Святе Письмо повідомляє нам: ми були створені, щоб поклонятися Богу і служити людям. Ми навіть не можемо уявити, яким було б це служіння в безгрішному середовищі.

А поки що ми знаємо, як жити в ураженому гріхом, занепалому світі. На щастя для нас, Божа благодать, виражена в жертві Ісуса Христа за гріхи світу, відкриває шлях до прощення і зцілення. Саме завдяки благодаті наше життя змінюється і стає більш насиченим. Крім того, ми стаємо Божим інструментом, за допомогою якого Він бажає підтримати і втішити інших людей (див. Ефес. 2:10). «Хто одержує, той має віддавати іншим. Звідусіль лунають зойки про допомогу. Бог закликає людей з радістю служити ближнім» (Е. Уайт. Служіння зцілення, с. 103).

Пам’ятайте: ми здійснюємо добрі справи не задля того, щоб отримати спасіння. Усе це здобуваємо через віру в Ісуса Христа. Ми визнаємо себе грішниками і жертвами гріха, яких, проте, люблячий Господь викупив Своєю дорогоцінною кров’ю. Доки ми продовжуємо боротися з егоїзмом і жадібністю, самовіддана і смиренна Божа благодать пропонує нове життя і перетворювальну любов.

Дивлячись на хрест, ми бачимо велику досконалу жертву Ісуса за нас і розуміємо: нам нічого додати до того, що нам запропоновано у Христі. Проте це не означає, що тепер ми можемо розслабитися і нічого не робити. Навпаки, сповнені вдячності до Господа, ми повинні відповісти Йому нашим служінням. А що може бути краще, ніж виявлена нами любов ​​до ближніх?

`Прочитайте 1 Івана 3:16, 17. Згідно з цими текстами, яким повинен бути наш відгук на викупну жертву Христа?`
