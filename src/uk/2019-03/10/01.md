---
title:  Жити згідно з Євангелієм
date:   31/08/2019
---

### Біблійні тексти для дослідження
Римл. 8:20-23; Івана 3:16, 17; Матв. 9:36; Ефес. 2:8-10; 1 Івана 3:16, 17; Об’явл. 14: 6, 7.

> <p>Пам’ятний вірш</p>
> «Адже ви спасенні благодаттю через віру, і це не від вас, це Божий дар, не від справ, щоб ніхто не хвалився. Бо ми – Його творіння, ми створені в Христі Ісусі для добрих діл, які Бог наперед приготував для нас, щоб ми в них перебували» (Ефес. 2:8-10).

Говорячи про Божі накази, вимоги або вказівки, ми ризикуємо припустити думку, що вони можуть певним чином сприяти нашому спасінню і здобуттю прихильності Бога. Однак Святе Письмо неодноразово вказує на те, що ми як грішники спасаємося лише завдяки Божій благодаті через Ісуса Христа і Його замісній смерті за нас на хресті. Хіба ми можемо щось до цього додати? Еллен Уайт пише: «Якщо ви пригадаєте все, що в людині добре, святе, благородне й люб’язне, а потім запропонуєте все це ангелам Божим як нагороду, що відіграє важливу роль у справі спасіння людської душі, таку пропозицію сприймуть як зраду» (Віра і діла, с. 24).

Отже, наші діла милосердя і співчуття для нужденних не повинні розглядатися як причина спасіння. Навпаки, у міру зростання в нас почуття вдячності за спасіння, поглиблюватиметься і наше розуміння тісного зв’язку між Божою любов’ю і Його турботою про бідних і пригноблених. Пізнаючи Його любов, ми ділитимемося нею з іншими. Дивовижна Божа любов огорнула кожного з нас, і Господь закликає нас також виявляти цю любов одне до одного.
