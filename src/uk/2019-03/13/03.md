---
title:  Служіння останку
date:   23/09/2019
---

Загальноприйняте визначення Останку, про який ідеться в біблійних пророцтвах, записане в Об’явл. 12:17: «Зберігають Божі заповіді і мають свідчення Ісуса» (див. також Об’явл. 14:12). У вказаних розділах Об’явлення ці характерні риси вирізняють Божий народ наприкінці земної історії. Однак в нших стародавніх біблійних розповідях ми можемо знайти приклади того, як Останок діє і служить іншим.

`З огляду на це вартий уваги приклад Мойсея. Прочитайте Вих. 32:1-14. Які загальні риси можна виявити, порівнюючи характер Мойсея, описаний в уривку, і особливості Останку, згадані в Об’явл. 12:17?`

Виявивши гнів щодо ізраїльського народу, Бог повідомив, що знищить його і передасть Мойсею та його сім’ї подаровані Аврааму обітниці про те, що його нащадки стануть великим народом (див. Вих. 32:10). Однак Мойсей стає заступником, переконуючи Бога не знищувати народ.

Долаючи труднощі, Мойсей вів ізраїльтян пустелею. Вони постійно нарікали і сперечалися, ще відтоді, як він вивів їх на свободу. Проте Мойсей просить Бога: «А тепер, коли б Ти пробачив їм їхній гріх! А як ні, – витри мене з книги Своєї, яку Ти написав» (Вих. 32:32). Вождь готовий відмовитися від вічності, аби врятувати тих, з ким розділив свій шлях.

Який дивовижний приклад самовідданого заступництва за тих, які не заслуговують цього! Який неймовірний символ Плану спасіння!

«Коли Мойсей заступався за Ізраїль, його страх поступився місцем глибокій зацікавленості й любові до тих, кому він‚ ставши знаряддям у Божих руках‚ зробив так багато. Господь вислухав його благання і задовольнив безкорисливу молитву. Бог випробував Свого слугу; Він піддав перевірці його вірність і любов до грішного, невдячного народу, і Мойсей із честю витримав це випробування. Його відданість Ізраїлю випливала не із самолюбних спонукань. Добробут вибраного Божого народу був для нього дорожчим за особисту честь, ціннішим за перевагу стати батьком могутнього народу. Богові були до вподоби його вірність, простота серця та чесність, і Він доручив йому‚ вірному пастирю, великий обов’язок — привести Ізраїль до обіцяного краю» (Е. Уайт. Патріархи і пророки, с. 319).

`У світлі прочитаної цитати, як нам необхідно ставитися до немічних людей у своєму середовищі?`

#### Додаткове читання: Вибрані цитати Эллен Уайт

"Кожний християнин, якщо він громадянин Небесного Царства, буде постійно дивитися на невидиме. Земна сила, що панувала над його розумом і характером, зруйнована. Поруч із ним невідступно перебуває небесний Гість, згідно з обітницею: «Любитиму його, і з’явлюся йому Сам» (Івана 14:21). Християнин, як колись і Енох, перебуває в постійному спілкуванні з Богом... {ВНО 83.2}

Щоденно перебуваючи під тягарем спокус, у постійному протиборстві з вождями народу, Христос знав, що має підкріпляти Своє людське єство молитвою. Щоб служити благословенням для людей, Він повинен був спілкуватися з Богом, благаючи про силу, непохитність, стійкість. Таким чином Він показав Своїм учням, у чому полягає Його сила. Без цього щоденного спілкування з Богом жодна людина не може здобути силу для служіння. Кожен має благословенну можливість довіритися люблячому Небесному Батькові з усіма своїми випробуваннями і спокусами, скорботами і розчаруванням. Якщо людина так чинить, роблячи Бога своєю довіреною Особою, вона не впаде жертвою ворога. {ВНО 83.3}"