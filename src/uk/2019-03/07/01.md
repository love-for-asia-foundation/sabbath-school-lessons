---
title:  Ісус і нужденні
date:   10/08/2019
---

### Біблійні тексти для дослідження
Луки 1:46-55; 4:16-21; 7:18-23; Матв. 12:15-21; 21:12-16; Марка 11:15-19; Ісаї 53:3-6.

> <p>Пам’ятний вірш</p>
> «Дух Господній на Мені, бо Він помазав Мене благовістити убогим, послав Мене [зціляти розбитих серцем], проповідувати полоненим визволення, сліпим – прозріння, і пригноблених відпустити на волю; звіщати рік Господнього помилування!» (Луки 4:18, 19).

Ісус прийшов на Землю і показав нам, яким є Бог. Він відкрив для нас Господа через Своє вчення, жертву, життя і ставлення до простих людей. Його вчинки мали перетворювальний вплив на людей.

Цей аспект служіння Месії передбачали старозавітні пророки, мати Христа Марія та навіть Сам Спаситель, коли виклав Свою місію в Його першій записаній проповіді (Луки 4). Крім того, розповідаючи про життя Христа, автори Євангелія часто використовували мову старозавітних пророків, щоб пояснити Його вчинки, зокрема співчуття до бідних і пригноблених.

Однак релігійні вожді сприйняли Ісуса Христа як загрозу, і це підштовхнуло їх до скоєння жахливого, жорстокого злочину. Вони заарештували Ісуса, несправедливо засудили Його й розіп’яли. Бог в Особі Ісуса Христа зазнав на Собі несправедливості, і смерть Христа показала весь жах цього зла. Однак Своїм воскресінням Господь здобув славну перемогу, даруючи нам життя, милість і спасіння.
