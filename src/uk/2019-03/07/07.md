---
title:  Для подальшого дослідження
date:   16/08/2019
---

Прочитайте розділ «Слідами Учителя» у книзі Е. Уайт «Служіння благодійності» (с. 117-124); розділ «Дні служіння» у книзі «Служіння зцілення» (с. 29-50) і розділи «Повторне очищення храму» (с. 589-600), «На суді Пилата» (с. 723-740) у книзі «Христос – надія світу».

«Бог у Своєму Слові дав переконливий доказ того, що Він покарає порушників Його Закону. Люди, які тішать себе думкою, що Бог надто милосердний, аби покарати грішника, нехай поглянуть на Голгофський хрест. Смерть безвинного Сина Божого свідчить про те, що “плата за гріх – смерть” (Римл. 6:23), що всяке порушення Закону Божого повинно мати справедливе покарання. Безгрішний Христос став гріхом за нас. Він поніс на Собі вину за беззаконня, і Його Отець відвернув Своє обличчя від Нього; це розбило Його серце і Він помер. Велика жертва була принесена задля того, щоб викупити грішника. Жодним іншим шляхом людина не могла звільнитися від покарання за гріх. І всяка душа, яка відмовляється прийняти викуплення, здобуте такою дорогою ціною, повинна буде особисто нести на собі вину й покарання за переступи» (Е. Уайт. Велика боротьба, с. 539, 540).

**Питання для обговорення**

`Прочитайте вищевказану цитату Е. Уайт. Поговоріть про кричущу несправедливість: безгрішний Христос поніс покарання, приготоване для грішників! Чому так важливо завжди пам’ятати цю найбільшу істину?`

`Ісус ніколи не боровся за політичну реформу, яка дозволила б встановити Царство, про яке Він говорив. У ході земної історії відбулося дуже багато сумних подій, коли люди задля допомоги скривдженим і пригнобленим вдавалися до насильства й утиску. Єдиним результатом була заміна однієї деспотичної групи іншою. Хоча християни можуть і повинні працювати в міру своїх сил, щоб допо­ могти нужденним, чому не слід використовувати політичні методи для досягнення цих цілей?`

`Поміркуйте про те, що передбачав План спасіння. Праведний Христос постраждав за грішників – за кожного з нас. Чому ця велика жертва задля нашого спасіння робить нас новими людьми в Христі?`

**Висновок**

У Євангеліях служіння Христа перегукується з працями старозавітних пророків. Очікувалося, що Месія принесе Благу вістку бідним, свободу пригнобленим і зцілення скрушеним серцем, і все це знайшло відображення в служінні Ісуса Христа. Перед Своєю смертю на хресті Він відчув на Собі тяжкість гріха всього світу, але врешті-решт переміг усе зло, у якому загрузло грішне людство. Завдяки Його смерті заради спасіння людства наші гріхи можуть бути прощені й ми маємо обітницю вічного життя.
