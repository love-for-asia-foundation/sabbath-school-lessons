---
title:  Для подальшого дослідження
date:   30/08/2019
---

Прочитайте розділ «Тавита – її служіння і вплив» у книзі Е. Уайт «Служіння благодійності» (с. 66, 67), розділ «Щедра церква» у книзі «Дії апостолів» (с. 335-345) і розділ «Ось справжня релігія» у книзі «Служіння благодійності» (с. 35-41).

«Спаситель віддав Своє дорогоцінне життя, щоб заснувати Церкву, яка опікувалася б засмученими й спокушуваними душами. Віруючі можуть бути бідними, малоосвіченими, простими людьми, але вони працюватимуть для Христа в сім’ях, серед сусідів, у церкві і навіть у далеких місцевостях. Наслідки такої роботи відкриються у вічності» (Е. Уайт. Христос – надія світу, с. 640 ).

«Безкорисливість і щедрість наповнювали ранню Церкву радістю; бо віруючі знали, що своїми зусиллями допомагають звіщати Євангеліє тим, котрі перебувають у темряві, їхня доброчинність свідчила про те, що вони не марно прийняли Божу благодать. Що, як не освячення Духа, могло викликати таку щедрість? Для віруючих і невіруючих це було чудом благодаті» (Е. Уайт. Дії апостолів, с. 344).

**Питання для обговорення**

`Як ваша громада може більше бути схожою на церкву, змальовану в перших розділах книги Дії апостолів? Які практичні кроки ви можете запропонувати?`

`Церква адвентистів використовує принципи, які ми обговорювали на цьому тижні, при розподілі десятин і приношень між різними частинами світу. Які переваги такої системи розподілу ресурсів по всьому світу?`

`Як ви вважаєте: чи є вказівки, узагальнені в Римл. 12, здійсненними в нашому житті?`

`Прочитайте Якова 5:1-5. Тут апостол у досить суворій формі засуджує багатих людей, вторячи суворим викриттям старозавітних пророків. Чому такі суворі вислови доречні й необхідні в цій ситуації?`

**Висновок**

Спонукувані дорученням Христа і силою Святого Духа, учні та всі віруючі вирішили ділитися вісткою про Ісуса і здійснювати Його місію всюди, де тільки можливо. Узявши за основу вчення Христа і Писання Старого Завіту, рання Церква стала новим суспільством, члени якого ділилися зі знедоленими всім, що мали. Своїм прикладом і настановами у своїх посланнях перші християнські лідери закликали всіх віруючих наповнити своє життя твердою вірою і старанним служінням нужденним.
