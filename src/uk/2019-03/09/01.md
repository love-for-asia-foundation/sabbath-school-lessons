---
title:  Служіння в новозавітній церкві
date:   24/08/2019
---

### Біблійні тексти для дослідження
Дії 2:42-47; 4:32-37; Матв. 25:38, 40; Дії 9:36; 2 Кор. 8:7-15; Римл. 12; Якова 2:1-9.

> <p>Пам’ятний вірш</p>
> «Чиста й непорочна побожність перед Богом і Отцем – це відвідувати сиріт і вдів у їхньому горі, зберігати себе чистим від світу» (Якова 1:27).

Вірші, які містять Велике доручення Христа (Матв. 28:18-20), – серед найвідоміших у Святому Письмі, принаймні для християн. Часто вони є девізом для різних місіонерських та євангельських проектів. Натхнені цими віршами християни вирушають у всі куточки Землі, іноді ризикуючи життям, аби проголосити Євангеліє всьому світу.

Що сказав Ісус у Своєму Великому дорученні? Він наказав віруючим готувати людей стати учнями, хрестити їх навчити «зберігати все, що Я заповів вам» (Матв. 28:20). Багато з того, що Ісус нам заповідав, пов’язане з турботою про нужденних і хворих – людей, які не можуть самі про себе подбати. Тому нам необхідно пам’ятати, що настанови Христа для перших учнів були не так новим завданням, як продовженням місії, яку Він уже виконував серед них. Таким чином, цей аспект учення Ісуса можна ясно побачити в житті нової церковної громади в рамках виконання Великого доручення.
