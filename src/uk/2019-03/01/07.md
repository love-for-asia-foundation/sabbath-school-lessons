---
title:  Для подальшого дослідження
date:   05/07/2019
---

Прочитайте розділ «Творіння» у книзі Е. Уайт «Патріархи і пророки» (с. 44-51).

«“Бог є любов”... Любов – це сутність Бога, Його Закон. Так було завжди і так буде повік. “Всевишній, Вічноживий, Святий на ім’я, чиї шляхи вічні”, Він не змінюється, бо в Ньому “нема переміни чи тіні відміни”...

Кожний прояв Його творчої сили є виявом безмежної любові. Владарювання Боже містить у собі повноту благословень для всіх створених істот» (Е. Уайт. Патріархи і пророки, с. 33).

«Бог зробив людей Своїми управителями, тому Його не можна звинувачувати в стражданнях, нещастях, злиднях і негараздах людства. Божих дарів мало вистачити на всіх... Якби люди виконували свій обов’язок як вірні розпорядники Божих багатств, на Землі не чути було б благань про хліб насущний, ніхто не страждав би від злиднів, не було б ні голих, ні нужденних. Саме невірність людей ввергає людство в безодню страждань» (Е. Уайт. Служіння благодійності, с. 16).

**Питання для обговорення**

`Уважно прочитайте наведену вище цитату Еллен Уайт. Про що в ній ідеться? Хто в кінцевому підсумку несе відповідальність за злидні, які ми спостерігаємо сьогодні? Що це говорить нам про важливість вірного управління?`

`Як ми можемо бачити доброту Творця навіть тепер, коли минули тисячі років страждань і руйнувань, спричинених гріхом? Що можемо зробити ми, віруючі в Бога-Творця, щоб інші побачили Його доброту?`

`Як ви розумієте вислів «управління ресурсами»? Чи допоміг вам вивчений урок розширити власне уявлення про те, що означає бути управителем, тим паче, що ми покликані до цього Богом?`

`Як би змінилося наше ставлення до людей, якби на кожній з них ми бачили знак, який нагадував би нам про те, що ця людина створена Богом за Його образом і Господь любить її?`

**Висновок**

Створивши добрий досконалий світ, Бог звелів людям, створеним за Його образом, доглядати Свій витвір і дбати про нього. Хоч гріх зруйнував стосунки, від початку визначені для нас Богом, ми залишаємося управителями Його творіння та покликані піклуватися про наших братів. Виконуючи цю працю, ми зможемо віддати честь нашому Богу-Творцю.