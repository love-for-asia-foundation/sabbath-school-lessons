---
title:  Бог створив...
date:   29/06/2019
---

### Біблійні тексти для дослідження
Бут. 1-3; Дії 17:28; Псал. 148; Псал. 24:1; Бут. 4:1-9; Матв. 22:37-39; Об’явл. 14:7.

> <p>Пам’ятний вірш</p>
> «Хто тисне нужденного, той ображає свого Творця, а хто милостивий до вбогого, той поважає Його» (Прип. 14:31).

Можливо, ви пережили таку ситуацію: подарунок, який зробили своїми руками, вклавши в нього всю свою любов і майстерність, був зламаний і викинутий. А вчинила це саме та людина, для якої ви дуже старалися. Якщо таке трапилося, то ви зможете хоча б трохи уявити, що відчував Бог, коли гріх понівечив створений Ним світ.

У Святому Письмі сказано, що наш світ був досконалий і все, створене Богом, було «вельми добре». Ставлення Творця до Свого творіння ясно зображене в першому і другому розділах книги Буття. Саме про це ставлення нам необхідно пам’ятати, коли в третьому розділі читаємо історію гріхопадіння людей. Тоді ми хоча б частково зможемо зрозуміти смуток Творця, творіння Котрого повстало проти Нього.

Однак добра вістка полягає в тому, що Бог любить нас, незважаючи на тисячоліття гріха, жорстокості, несправедливості й відкритого бунту людей. Крім того, Господь здійснив Свій План викуплення й відновлення світу. І нам, котрі прийняли Його спасіння, Він довірив утілення Його грандіозних задумів. Так, Бог явив нам Свою благодать, але також доручив і працю, котру ми маємо виконувати як співробітники нашого Господа. Яка відповідальна і священна місія!
