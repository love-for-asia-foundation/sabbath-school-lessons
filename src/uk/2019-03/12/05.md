---
title:  Миротворчість
date:   18/09/2019
---

`Прочитайте Матв. 5:9. Як ми втілюємо в життя слова Христа в навколишньому світі? Наскільки успішними можуть виявитися наші зусилля? Див. Марка 13:7.`

Насильство – одна з головних причин страждань. А ціна війни – численні жертви і зламані життя. Ресурси, спрямовані на військову галузь, було б незрівнянно краще використовувати для задоволення людських потреб, на полегшення страждань жертв війни та ветеранів. Крім того, трапляється безліч дрібних конфліктів у сім’ях і громадах, які завдають непоправної шкоди. Таким чином, у прагненні відновити справедливість не можна забувати про миротворчість.

В основі Євангелія лежить великий милостивий акт Божої миротворчості, який примирює грішників із Творцем (див. 2 ​​Кор. 5:18-21). Здобуте нами примирення спонукає нас ставати послами цього примирення для інших.

`Прочитайте Ісаї 52:7. Як ми втілюємо в життя слова цього тексту?`

Євангеліє миру також стає стимулом, зразком і способом служіння в нашому жорстокому світі: «Серце, котре перебуває у злагоді з Богом, відчує небесний мир і поширюватиме його життєдайний вплив на інших. На змучені та стомлені від світської марноти серця спускається дух миру, подібно до роси» (Е. Уайт. Небесні принципи щасливого життя, с. 27).

У Нагірній проповіді Ісус сказав: «Блаженні миротворці, бо вони синами Божими названі будуть» (Матв. 5:9). Він не тільки встановив заповідь: «Не вбивай», а й розширив її значення. Спаситель говорить, що ми не повинні гніватися або приховувати образу (див. Матв. 5:21-26), навпаки, нам слід любити наших ворогів і молитися за тих, хто переслідує нас (див. Матв. 5:43-48). Існує безліч натхненних історій про людей, які присвятили своє життя миротворчості в різних гарячих точках світу. Вони несуть примирення і зцілення, полегшуючи страждання, завдані конфліктами.

`Як ваша громада могла б виступити в ролі миротворця на місцевому рівні?`

#### Додаткове читання: Вибрані цитати Эллен Уайт

"Гріх зруйнував наш мир. Поки наше «я» не буде приборкане, нам не знайти спокою. Людина не здатна підкорити пристрасті, які панують над її серцем. Тут ми безпорадні, як були безпорадні учні перед лютою бурею. Однак Той, Хто втихомирив бурхливе Галилейське море, Той промовив слова миру й кожній душі. Якою б лютою не була буря, ті, хто звертається до Ісуса із покликом: «Господи, спаси нас!», знайдуть визволення. Його благодать, яка примиряє душу з Богом, заспокоює ураган людських пристрастей, і в Його любові серце знаходить спокій...

Кожен, хто згодний залишити гріх та відкрити своє серце для Христової любові, стає причетним до цього небесного миру. Іншої підстави для миру, окрім цієї, не існує. Прийнята в серце благодать Христа утихомирює ворожнечу, приборкує суперечки, наповнює душу любов’ю. Хто перебуває в мирі з Богом та ближніми, той не може бути нещасним. У його серці не буде заздрості, там не поселяться злі підозри, там не матиме місця ненависть. Серце, що перебуває у згоді з Богом, прилучається до небесного миру і поширюватиме благословенний вплив навколо себе. Дух миру, немов роса, спочине на втомлених і змучених життєвою боротьбою серцях. {ВНО 31.3}"

Бог зливає Свої благословення на всіх. Він «Своєму сонцю велить сходити над злими і над добрими та посилає дощ на праведних і на неправедних». «Він є добрий і до невдячних, і до злих».24 Бог закликає нас бути подібними до Нього. «… [Благословляйте тих, котрі проклинають вас, — говорить Ісус, — робіть добро тим, що ненавидять вас,] …щоб бути вам синами вашого Отця, що на Небі».25 Це принципи Закону, які є джерелом життя. {ХНС 289.1}

"Людям необхідно принести славне Євангеліє, Божу вістку викупної любові, і ця любов має відкриватися в серцях працівників. Тема спасенної благодаті — це протиотрута від грубої вдачі. Любов Христа, яка перебуває в серці, виявиться в серйозній роботі спасіння грішників... {ЦДБ 296.5}

Нехай Євангеліє буде представлене як Слово Бога для життя і спасіння... Євангеліє буде високо оцінене завдяки вияву духу, що діє любов’ю. «Які гарні на горах ноги благовісника, що звіщає про мир» (Ісаї 52:7) (Лист 318, 15 жовтня 1906 р. Братам і сестрам у Нашвілі та Медісоні). {ЦДБ 296.6}"