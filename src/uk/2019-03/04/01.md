---
title:  Милосердя і справедливість у книгах Псалмів і Приповістей
date:   20/07/2019
---

### Біблійні тексти для дослідження
Псал. 9:8-10, 14-21; 82; 102; 147; Прип. 10:4; 13:23, 25; 30:7-9.

> <p>Пам’ятний вірш</p>
> «Розсудіте нужденного та сироту, оправдайте убогого та бідаря, порятуйте нужденного та бідака, збережіть з руки несправедливих!» (Псал. 82:3, 4).

«Судіть справедливо бідного і сироту, захищайте права пригніченого і вбогого. Визволяйте з рук нечестивих слабких і нужденних, спасаючи їх» (Псал. 82:3, 4, переклад Р. Турконяка).

У Псалмах і книзі Приповістей представлений досвід спілкування з Богом не тільки під час поклоніння в храмі або іншої релігійної діяльності, а й у повсякденному житті. Книга Приповістей пропонує цілу низку мудрих практичних порад щодо різних сфер життя: від міжособистісних і сімейних стосунків до роботи й управління державою. Псалми

– збірник пісень, який охоплює широкий спектр емоцій і духовних переживань – від смутку до захопленої похвали. Цілком очевидно, що наша віра повинна знайти відображення в усіх сферах життя, оскільки Бог піклується про кожну з них.

Спостерігаючи за життям у грішному світі, ми навряд чи зможемо проігнорувати несправедливість, яка панує в ньому. Фактично несправедливість неодноразово змальована в Біблії як зло, від якого Господь хоче нас звільнити. Він – наша єдина надія у світі відчаю.

Ми лише зазначимо, що ці дві книги розкривають цю тему, але, можливо, досліджуваний урок надихне нас активніше брати участь у служінні знедоленим, пригнобленим і забутим, яким ми зобов’язані допомогти.
