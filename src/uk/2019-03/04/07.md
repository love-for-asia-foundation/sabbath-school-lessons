---
title:  Для подальшого дослідження
date:   26/07/2019
---

Прочитайте розділ «Останні роки життя Давида» у книзі Е. Уайт «Патріархи і пророки» (с. 746-755), а також розділ «Суд» у книзі К. С. Льюїса «Роздуми про псалми» (с. 15-22 ).

«Псалми Давида є відображенням усієї різноманітності пережитих ним досвідів – від мук винуватого сумління та самоосудження до вершин віри і найтіснішого спілкування з Богом. Історія його життя свідчить про те, що гріх приносить лише ганьбу та горе, а Божа любов і милість досягають навіть найбільших глибин; віра дає душам, що каються, право стати Божими синами. З усіх запевнень, які містяться в Його Слові, історія Давида є одним з найсильніших свідчень Божої вірності, справедливості та милості Його Заповіту» (Е. Уайт. Патріархи і пророки, с. 754).

«Це принципи [книги Приповістей], з якими пов’язаний добробут суспільства, світських та релігійних спільнот. Саме ці принципи убезпечують майно і життя. Усім, що уможливлює довір’я та співпрацю, світ завдячує Божому Законові, котрий даний у Божому Слові і рядки котрого, хоч часто майже непомітні і стерті, усе ще можна розпізнати в людських серцях» (Е. Уайт. Виховання, с. 137) .

**Питання для обговорення**

`У якій сфері ви вважаєте себе лідером або впливовою особою? Як можете демонструвати Божественну справедливість у цій сфері свого життя?`

`Подумайте про культурні та соціальні структури суспільства, у якому живете. Яку роботу ви можете виконувати в рамках наявної системи, щоб поліпшити умови життя тих, хто зазнає нестатків?`

`Чому принципи справедливості і чесності такі важливі для побудови здорового суспільства?`

`Хоч основна увага в книзі Приповістей приділяється мудрим порадам для благополучного життя, як ця книга розкриває нам характер Бога?`

**Висновок**

Псалми і книга Приповістей особливим чином закликають нас проявляти живу віру попри життєві переживання і випробування. Крім того, в обох книгах представлені Боже бачення суспільства і Його особлива турбота про бідних пригноблених. Псалми і книга Приповістей свідчать про те, що Господь усе бачить, захищаючи нужденних і експлуатованих. Якщо так діє Господь, то й ми повинні чинити так само.