---
title:  Для подальшого дослідження
date:   02/08/2019
---

Прочитайте розділи «Ассирійський полон» (с. 279-292) і «Покликання Ісаї» (с. 303-310) у книзі Е. Уайт «Пророки і царі».

«Пророки підносили свої голоси проти тогочасних утисків, кричущої несправедливості, надмірної розкоші і марнотратства, безсоромних гульбищ і пияцтва, жахливої аморальності і розпусти, та їхні протести і викриття були даремними» (Е. Уайт. Пророки і царі, с. 282).

«Картина соціального становища народу була особливо гнітючою. Задля зиску люди “прилучували дім до дому і поле до поля”... Правосуддя було спотворене, до бідних ставилися без жалю і співчуття... Навіть законодавці, які були зобов’язані захищати знедолених, залишалися глухими до зойків бідних і нужденних, вдів і сиріт...

Тому й не дивно, що Ісая, покликаний в останній рік царювання Уззії передати юдейському народові Божу вістку застереження і докору, ухилився від покладеної на нього відповідальності. Він добре знав, що йому доведеться зустріти запеклий опір» (там само, с. 306).

«Ми повинні приймати ці прості зрозумілі слова пророків... як голос Божий до кожної душі. Не можна втрачати можливостей чинити діла милосердя, виявляти дбайливу завбачливість та християнську люб’язність до обтяжених і пригнічених» (там само, с. 327).

**Питання для обговорення**

`Ми часто думаємо, що головне завдання пророцтва – провіщення майбутнього. Як розуміння того, що старозавітні пророки були більше зосереджені на тому, що відбувається в їхньому суспільстві, змінює ваше сприйняття ролі пророка?`

`Життя і вістки пророків свідчать про те, наскільки буває важко і небезпечно відстоювати істину. Яке пояснення ви можете дати словам і діям пророків?`

`При читанні пророчих книг може здатися, що Божий гнів чергується з Його глибокою турботою про Свій народ. Як ви поєднуєте ці два аспекти Божого характеру?`

**Висновок**

Старозавітні пророки були палкими захисниками Божої волі щодо народу. Відображаючи турботу Самого Господа, вони спрямовували свій запал на відновлення справедливості для бідних і пригноблених. Заклик пророків навернутися до Бога відображав прагнення покласти край несправедливості. Саме це обіцяв зробити Бог, щоб забезпечити краще майбутнє Своєму народові.