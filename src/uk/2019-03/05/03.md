---
title:  Амос
date:   29/07/2019
---

«Я не пророк, і не син я пророків, – я пастух та оброб­ лювач диких фіґовниць. І взяв мене Господь від отари, і промовив до мене Господь: Іди, пророкуй Моєму народові Ізраїлеві!» (Амоса 7:14, 15).

Амос відкрито визнає своє скромне походження. Однак, проголошуючи Божу вістку ізраїльському народу, він де­ монструє очевидний дар привертати увагу слухачів до його слів.

Амос розпочинає з добре знайомої риторики, перераховуючи сусідні держави – Сирію, Філіст, Фінікію, Едом, Аммон

Моав, а також докладно описуючи злочини їхніх жителів, за які Бог покарає їх (див. Амоса 1:3-2:3). Нескладно уявити, як ізраїльтяни раділи Божому вироку для їхніх ворогів, адже вони самі стали жертвами багатьох злочинів цих народів.

Потім Амос переміщається ближче до дому, оголошуючи Божий суд над єврейським народом – південним сусідом Ізраїлю. Амос указує на нехтування ними Бога, непокору Його Заповідям і неминуче покарання (див. Амоса 2:4, 5). Ми можемо уявити, як люди в Північному царстві радіють цій вістці, оскільки Амос указує на переступ найближчих сусідів.

Однак потім Амос зосереджує увагу на своїх слухачах. В інших розділах книги пророк вказує на злочини й ідолопоклонство Ізраїлю, його несправедливість і затяту непокору Богові.

`Прочитайте Амоса 3:9-11; 4:1, 2; 5:10-15; 8:4-6. Від яких гріхів пророк застерігає людей?`

Хоч у своїй промові Амос далекий від дипломатичності, а його попередження – це радше вирок, усе ж таки його послання рясніє благаннями навернутися до Господа. А це означає відновити справедливість і турботу про бідних у народі: «І хай тече правосуддя, немов та вода, а справедливість – як сильний потік!» (Амоса 5:24). Останні кілька віршів пророцтва Амоса вказують на майбутнє відновлення Божого народу (див. Амоса 9:11-15): «Навіть у час їхнього найбільшого відступництва та крайньої нужди Бог посилав їм вістку прощення і надії» (Е. Уайт. Пророки і царі, с. 283).

`Чи трапляються випадки, коли ми повинні бути готові говорити рішуче й суворо, щоб виправити помилку? Як зрозуміти, коли така мова доречна, а коли – ні?`
