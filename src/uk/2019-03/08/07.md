---
title:  Для подальшого дослідження
date:   23/08/2019
---

Прочитайте розділи «Милосердний самарянин» (с. 497505) і «Одному з найменших братів Моїх» (с. 637-641) у книзі Е. Уайт «Христос – надія світу»; розділи «Велика безодня» (с. 260-271), «Хто є моїм ближнім?» (с. 376-389) у книзі «Наочні уроки Христа».

«Христос руйнує стіну розділення, створену самолюбством і національною гордістю, і вчить любити всіх людей. Він виводить їх з вузького егоїстичного кола; Він знищує кордони між країнами та створені людиною розмежування у суспільстві. Він не робить різниці між близьким і дальнім, своїм і чужим, другом і ворогом. Він вчить нас бачити ближнього в кожній нужденній душі, вважати увесь світ полем своєї діяльності» (Е. Уайт. Небесні принципи щасливого життя, с. 42).

«Де виконують “золоте правило”, там існує правдиве християнство; де його немає – там обман. Релігія, яка дозволяє зневажливо ставитися до душ, котрих Христос цінує так дорого, що Він віддав за них Своє життя, є фальшивою релігією. Зневажаючи бідних, стражденних і грішників, ми зраджуємо Христа. Християнство має такий незначний вплив у світі саме через те, що люди, називаючи себе іменем Хрис­ товим, зрікаються Його своїм життям» (Е. Уайт. Небесні принципи щасливого життя, с. 137).

**Питання для обговорення**

`Які біблійні уривки з наведених в уроці подобаються вам найбільше? Чому?`

`Еллен Уайт називає фальшивою релігію, «що вчить нехтувати людськими потребами, стражданням і правами». Чому ми не повинні спокушатися такою думкою: якщо у нас є істина (у значенні правильного розуміння біблійних принципів, а вона у нас справді є), тоді все інше не має значення?`

`Як за допомогою біблійних віршів, згаданих в уроці за четвер, ми можемо зрозуміти, що ще означає володіти істиною?`

**Висновок**

Для людей, які є громадянами і представниками Божого Царства, учення Христа передбачає особливий спосіб життя. На підставі старозавітних віршів Ісус розвинув тему турботи про бідних і пригноблених, підкресливши, що Його послідовники, чекаючи на повернення Христа, будуть співчувати ближнім і чинити діла милосердя.