---
title:  Проект кращого світу
date:   06/07/2019
---

### Біблійні тексти для дослідження
Вих. 3:7; Матв. 22:37-40; Вих. 22:21-23; П. Зак. 14:22-29; 26:1-11; Левит 25:9-23.

> <p>Пам’ятний вірш</p>
> «Не будеш мститися, і не будеш ненавидіти синів свого народу. І будеш любити ближнього свого, як самого себе! – Я Господь!» (Левит 19:18).

У Бога завдяки Його милості завжди були люди, з якими Він підтримував особливі взаємини. В історіях Еноха, Ноя, Авраама, Ісака, Якова ми бачимо, що Господь прагне відновити зруйновані взаємини з людьми. Він не просто облагодіяв цих вибраних людей та їхні сім’ї. Господь покликав їх, благословив, це було частиною великого плану з відновлення стосунків з усіма людьми, яких Він також бажав благословити. Адже Бог сказав Авраамові: «І народом великим тебе Я вчиню, і поблагословлю Я тебе, і звеличу ймення твоє, – і будеш ти благословенням… І благословляться в тобі всі племена землі!» (Бут. 12:2, 3). Оскільки Господь благословив Авраама, він міг бути благословенням для інших.

Таке благословення мало поширюватися через ізраїльський народ і, зрештою, через Месію, Котрий мав прийти із цього народу. Бог утворив ізраїльський народ, дав їм закони, правила, свята, звичаї. Усе це повинно було стати частиною їхнього життя, аби благословенні Творцем люди могли також благословляти інших.

Безперечно, цей принцип актуальний і сьогодні.
