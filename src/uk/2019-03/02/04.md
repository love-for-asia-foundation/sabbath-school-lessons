---
title:  Раби, вдови, сироти, приходьки
date:   09/07/2019
---

`Прочитайте Вих. 23:9. З якою вісткою Бог звертається до Ізраїлю?`

Бувши в недавньому минулому рабами, ізраїльтяни знали, що відчувають ті, кого пригнічують, експлуатують і ким нехтують. Доки вони святкували свою свободу, Бог подбав про те, щоб Ізраїль не забув, звідки вийшов, що означає бути відкинутим і що Він здійснив заради звільнення Свого народу. Господь встановив для них свято Пасхи як нагадування про цю подію, що дало змогу переказувати сторію нащадкам: «Силою Своєї руки вивів нас Господь із Єгипту, із дому рабства» (Вих. 13:14).

`Прочитайте Вих. 22:21-23. Коли Ізраїль отримав наказ піклуватися про всіх нужденних, наскільки важливо для них було пам’ятати про власне рабство?`

Щойно вгамувалися емоції після отримання Десяти Заповідей, як Мойсей був покликаний провести ще більше часу з Богом. Господь дав йому докладні вказівки, як ізраїльському народові потрібно виконувати ці великі повеління. Ще до нструкцій щодо будівництва скинії Бог установлює звід важливих законів щодо належного поводження з рабами. Ці закони докорінно відрізнялися від жорстоких правил поводження, з якими зіткнулися ізраїльтяни. Серед інших були закони про насильницькі злочини, про охорону власності, закони для повсякденного життя, а також принципи створення судової системи для реалізації законів і правосуддя (див. Вих. 21-23).

Чільне місце серед цих законів посідали постанови щодо турботи про інших членів нового суспільства, про чужинців представників найбільш уразливих соціальних груп. Ізральський народ не мав експлуатувати таких людей. Їм навіть була дана нагода забезпечити собі прожиток за допомогою таких методів, які не принижували б їхнього почуття власної гідності (наприклад, їм дозволяли збирати залишки врожаю з уже прибраних полів). Таке ставлення до нужденних та чужинців не було характерним для стародавнього світу. Навіть сьогодні деякі християни, здається, забувають про дотримання важливих моральних принципів щодо інших.

`Які спогади з особистого досвіду спонукають вас бути більш співчутливими, гостро відчувати чужий біль або виявлену щодо інших несправедливість?`
