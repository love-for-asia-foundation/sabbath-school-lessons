---
title:  Милосердя і вірність
date:   08/08/2019
---

Деякі релігійні вожді свого часу критикували Ісуса Хрис­ та за те, що Він споживав їжу з «грішниками». У відповідь Спаситель процитував пророка Осію, порадивши їм глибше вивчити і дізнатися, що насправді мав на увазі Бог, сказавши: «Хочу милосердя, а не жертви» (Матв. 9:13, цитата з Осії 6:6).

Як відомо, життя Ісуса Христа було сповнене турботи про людей і служіння. Його взаємини з людьми, чудеса зцілення багато притч свідчили про те, що саме такий спосіб життя є кращим засобом виразити щиру відданість Богові. Релігійні вожді, головні критики Ісуса, самі були гідні осуду Христа. Подібно до віруючих за часів пророка Ісаї, ці люди вважали, що дотримання всіх релігійних обрядів гарантує їм близькі взаємини з Богом, і водночас експлуатували бідних і нехтували допомогою малозабезпеченим. Їхнє поклоніння не узгоджувалося з їхніми вчинками, тому Ісус різко засудив таке лицемірство.

`Прочитайте Марка 12:38-40. Що хотів підкреслити Ісус, перелічивши дії книжників, називаючи їх такими, «що поглинають доми вдовиць»? Як би ви пояснили, чому вони «дістануть найсуворіший присуд»?`

Мабуть, найбільш застережна проповідь Христа, зокрема для релігійних діячів, записана в Матв. 23. Ісус заявив, що хня релігія не тільки не допомагає знедоленим, але покладає на них додаткові тягарі. Христос сказав, що своїми діями, а часом бездіяльністю і відсутністю турботи вони «зачиняють Царство Небесне» (Матв. 23:13).

Повторюючи слова пророків минулих століть, Ісус також безпосередньо вказує на розрив між дотриманням релігійних обрядів і несправедливістю, якій потурали правителі народу, прагнучи мати зиск. «Горе вам, книжники та фарисеї, лицеміри, бо даєте десятину з м’яти, кропу й кмину, а занедбали найважливіше в Законі: суд, милосердя і віру» (Матв. 23:23). Ісус зазначив, що релігійні обряди і встановлені звичаї самі собою доволі корисні, проте вони не повинні витісняти справедливе ставлення до ближніх.

`Як ми можемо уникнути спокуси вважати, що нам достатньо знати теорію істини?`
