---
title:  Поклоніння Творцеві
date:   03/08/2019
---

### Біблійні тексти для дослідження
Псал. 115:1-16 (Псал. 113:9-16 – за новим виданням); П. Зак. 10:17-22; Псал. 101:1; Ісаї 1:10-17; Ісаї 58; Марка 12:38-40.

> <p>Пам’ятний вірш</p>
> «Чи ж ось це не той піст, що Я вибрав його: роз­ в’язати кайдани безбожности, пута ярма розв’язати й пустити на волю утиснених, і всяке ярмо розірвати? Чи ж не це, – щоб вламати голодному хліба свого, а вбогих бурлаків до дому впровадити? Що як побачиш нагого,– щоб вкрити його, і не сховатися від свого рідного?» (Ісаї 58:6, 7).

Навіть при побіжному читанні книг старозавітних пророків ми бачимо їхню стурбованість жорстоким поводженням з бідними і пригнобленими. Пророки і Бог, від Імені Якого вони говорили, були обурені жахливим беззаконням, що захопило весь світ (див. Амоса 1, 2). Однак особливе почуття гніву і скорботи викликало у них беззаконня, що панувало в середовищі Божого народу, який отримав багато благословень. З огляду на їхню історію і дані Богом закони, ці люди мали бути розважливішими. На жаль, розсудливості часто бракувало, тому пророкам доводилося вказувати на вади, які переважали в суспільстві.

Цікаво зазначити, що чимало з найвідоміших висловів старозавітних пророків про справедливість і несправедливість наведено в контексті наказів про поклоніння. У міру вивчення уроку ми побачимо, що справжнє поклоніння – це не тільки дії, що відбуваються під час релігійного обряду. Це життя, сповнене турботи про добробут інших людей і прагнення підтримати пригноблених і забутих.
