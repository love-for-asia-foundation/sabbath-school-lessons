---
title:  Injili ya Mungu ya Milele
date:  02/03/2019
---

### Soma Kwa Ajili ya Somo la Juma Hili
Ufu. 14:6–12; Mat. 24:14; Mhu. 12:13, 14; Kut. 20:2–11; Isa. 21:9; 34:8–10

> <p>Fungu la Kukariri</p>
> “Hapa ndipo penye subira ya watakatifu, hao wazishikao amri za Mungu, na imani ya Yesu”(Ufunuo 14:12).

Ufunuo huonesha kwamba udanganyifu wa Shetani wa siku za mwisho utakuwa na nguvu sana kiasi kwamba ulimwengu utachagua kumwabudu mnyama na kuipokea chapa yake. Hata hivyo, Ufunuo 14:1-5 hutuambia kwamba Mungu atakuwa na masalia Wake, wale watakaochukua msimamo wao kwa ajili ya Bwana wakati idadi kubwa zaidi ya ulimwengu ukifanya kinyume.

Mwishoni, watu watalazimika kuchagua, si ama kuabudu au kutoabudu (kila mmoja wakati wote huabudu kitu fulani), bali, hata hivyo, nani wa kumwabudu. Wale wanaoabudu sanamu watapokea chapa kwenye vipaji vya nyuso zao au mikono yao ya kuume, ikiwa ni ishara ya uchaguzi wao wa kuutumikia mfumo huu ulioasi kwa akili na matendo yao.

Wakati huohuo, ulimwengu utashuhudia mahubiri makubwa ya injili, kiasi ambacho hakijashuhudiwa tangu siku ya Pentekoste. Kabla hukumu za Mungu hazijamiminwa juu ya wanadamu waasi, Mungu atatuma jumbe Zake za onyo. Utendaji wa Shetani ni wa ulimwengu mzima; hivyo, utangazaji wa injili ya siku za mwisho utakuwa vivyo pia. Mungu hataki yeyote aangamie bali wote waokolewe, ndiyo sababu mauti ya Kristo ilikuwa kwa ajili ya wanadamu wote. Suala ni kwamba akina nani watakaopokea mpango huo na akina nani watakaokataa.

_*Jifunze somo la juma hili ukijiandaa na Sabato ya Machi 9._