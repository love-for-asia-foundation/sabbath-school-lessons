---
title:  Tafakari Zaidi
date:  01/03/2019
---

Ufunuo huonesha kwamba Sabato itakuwa ishara ya utii mwishoni mwa historia. Hata hivyo, tunapaswa kukumbuka uadhimishaji wa Jumapili kwa sasa kwa yenyewe haimaanishi kuwa na chapa ya mnyama. Utunzaji wa Jumapili utakuwa “chapa ya mnyama” pale tu watu, licha ya madanganyo yaliyoko huko nje, baada ya kuelewa kikamilifu masuala yanayohusika katika kuchagua siku ya ibada, wanapofanya uamuzi wao ama kwa ajili ya Mungu au dhidi Yake. Hata hivyo, muda huo bado ungali katika wakati ujao.

“Hakuna mtu yeyote ambaye amepokea chapa ya mnyama. Muda huo wa jaribio bado haujawadia. Wapo Wakristo waaminifu katika kila kanisa, bila kuacha ushirika wa Kikatoliki. Hakuna wanaohukumiwa hadi pale ambapo wamepata nuru na kuona wajibu wa amri ya nne. Lakini wakati ule amri itakapotangazwa ikilazimisha utunzaji wa sabato bandia, na sauti kuu ya malaika wa tatu itakapowaonya wanadamu dhidi ya ibada ya mnyama na sanamu yake, mstari utachorwa bayana kati ya ile ya uongo na ya kweli. Hapo ndipo wale ambao bado wanaendelea katika uasi watapokea chapa ya mnyama.”—Ellen G. White, Evangelism, uk. 234. Hebu tukumbuke kwamba uadhimishaji wa Jumapili leo haumfanyi mtu yeyote apotee kama tu vile ambavyo utunzaji wa Sabato usivyoweza kumfanya mtu aokolewe. Hata hivyo, wakati unakuja, ambapo “chapa ya mnyama” itakuwa suala la msingi sana na ambapo kuchagua siku ya ibada itakuwa kipimo cha uaminifu. Ufunuo hutoa wito kwa watu wa Mungu kuichukua Biblia, na wakiwa na roho ya kujichunguza moyo kwa kina, wajifunze neno la unabii kwa ajili yao wenyewe na kufanya kila juhudi kuwafikia wale ambao leo hawajafikiwa na injili kwa ajili ya Kristo.

**Maswali ya Mjadala**

`1. Kadri unavyotazama hali ya mambo ulimwenguni leo, ni mielekeo gani unayoiona katika mazingira ya kidini na kisiasa inayoonekana kuongoza katika utimizwaji wa unabii wa Ufunuo 13?`

`2. Kadiri tungojeavyo ule mwisho, mwenendo wetu unapaswa kuwaje juu ya Wakristo katika madhehebu mengine? Hebu fikiria ushauri ufuatao: “Wachungaji wetu wanapaswa kufanya bidii kuja karibu na wachungaji wa madhehebu mengine. Waombee na pia waombe pamoja na watu hawa, ambao Kristo anawaombea. Wajibu wa dhati ni wao. Tukiwa kama wajumbe wa Kristo tunapaswa kuonesha shauku ya kina na ya dhati kwa wachungaji hawa wa kundi.”—Ellen G. White, Testimonies for the Church, vol. 6, uk. 78. Katika mwenendo wetu kwa Wakristo katika madhehebu mengine, tunawezaje kuepuka kuonesha roho isiyo ya Kikristo? Tunaweza kuoneshaje heshima kwa ajili yao na imani yao binafsi bila kuridhia na kushusha viwango vyetu?`