---
title:  Utendaji wa Mnyama wa Baharini
date:  25/02/2019
---

Kama tulivyoona jana, Ufunuo 13:5 huzungumzia kipindi maalum cha wakati wa mateso. Miezi 42 ya utendaji wa mnyama ni sawa na kipindi husika cha siku 1,260 za mateso ya mwanamke/kanisa katika Ufunuo 12:14. Siku za kinabii husimama kama ishara ya miaka. Mwaka 538 B.K. huashiria, kisahihi, mwanzo wa kipindi hiki cha kinabii, kadiri kanisa la Rumi, papa akiwa kiongozi wake, likijiimarisha kama mamlaka ya kikaasisi iliyotawala ulimwengu wa Magharibi katika nyakati zote za zama za kati. Matukio ya Mapinduzi ya Ufaransa yalisababisha jeraha la mauti kwa mnyama mnamo mwaka 1798 B.K., na hivyo kukomesha kwa muda utawala wa kidhalimu wa kanisa na dini iliyoasisiwa na taifa.

`Linganisha Ufunuo 13:5–8 na Danieli 7:24, 25 na 2 Wathesalonike 2:2–12. Ni kwa namna gani ambapo utendaji wa mnyama wa baharini anaakisi maelezo ya pembe ndogo na mtu wa kuasi?`

Utendaji wa mnyama huyu katika kipindi cha kinabii cha siku 1,260 umetajwa kwa namna ya kufuru. Katika Agano Jipya, kufuru inaweza kudokeza dai la kuwa sawa na Mungu (Yn. 10:33, Mt. 26:63–65) na pia juu ya haki pekee zinazomstahili Mungu (Mk. 2:7). Kufuru za mnyama wa baharini zinaelekezwa “[dhidi ya Mungu], na kulitukana jina lake, na maskani yake, nao wakaao mbinguni” (Ufu. 13:6). Maskani ya Mungu ni patakatifu mbinguni, ambapo Kristo anahudumu kwa ajili ya wokovu wetu. Mnyama wa baharini hupinga kazi ya Kristo ya upatanishi kwa kuingiza mahali pake mfumo wa kibinadamu unaodai kuwapatia watu wokovu na msamaha wa dhambi, matendo yaliyo kiini cha kufuru.

Ufunuo 13 huelekeza katika wakati wa uasi mkuu kwenye kanisa la Kikristo, uliotimizwa pale kanisa la kitaifa la Ulaya Magharibi, chini ya usimamizi wa Rumi, lilipodai wadhifa na haki stahiki za Mungu kwa ajili ya papa kama kiongozi wake. Huduma ya Kristo ya upatanisho katika patakatifu pa mbinguni mahali pake palichukuliwa na ukuhani wa kanisa. Wale waliokataa kuinyenyekea Rumi walikumbwa na mateso na mauti. Ingawa leo kauli kama hizo hutazamwa kama kali, hata za kishupavu, wakati wa sasa hauwezi kufutilia mbali historia, licha ya jinsi ambavyo baadhi ya watu wanatamani lingetokee.

` Tunaweza kudumu kuwa waaminifu kwa unabii juu ya historia ya kanisa na bado, wakati huohuo, kuwa wema na waangalifu kadiri tunavyowasilisha kweli hizi kwa wengine?`