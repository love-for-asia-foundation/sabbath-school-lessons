---
title:  Vituo vya Urafiki Unaoambukiza
date:   20/06/2019
---

**Linganisha rejea za kibiblia juu ya ukarimu na matukio halisi kwenye nyumba za familia kadhaa zilizotajwa hapa chini. Isa. 58:6, 7, 10-12; Rum. 12:13; 1 Pet. 4:9. Ona sifa za ukarimu ambazo zimeoneshwa.**

`Ibrahimu na Sara (Mwa. 18:1–8)`

`Rebeka na familia yao (Mwa. 24:15–20; 31–33)`

`Zakayo (Luka 19:1-9)`

Ukarimu hukidhi haja za msingi za mtu kwa ajili ya pumziko, chakula na ushirika. Ni kauli inayoshikika ya upendo wa kujitoa. Yesu aliunganisha umuhimu wa kiteolojia na ukarimu alipofundisha kwamba kulisha wenye njaa na kuwapa maji wenye kiu vilikuwa ni vitendo vya huduma vilivyofanywa kwake (Mt. 25:34 – 40). Kutumia nyumba ya mtu kwa ajili ya huduma kunaweza kumaanisha kuwakaribisha tu majirani kwa chakula hadi ukarimu wa juu wa kumwazima chumba mhanga wa udhalilishaji. Kunaweza kuhusisha urafiki sahili, fursa ya kutoa maombi kwa mtu, au ya kuendesha mafundisho ya Biblia. Ukarimu wa kweli unatokana na mioyo ya wale ambao wameguswa na upendo wa Mungu na wanataka kuonesha upendo wao kwa maneno na vitendo.

Nyakati fulani, familia hulalamika kwamba zinapungukiwa vifaa, muda, na /au nguvu za kufanya ukarimu. Wengine wanajisikia vibaya, kutokuwa na ustadi na kutokuwa na uhakika wa kufikia hatua ya juu kuliko kile kilicho cha kawaida ili kushirikiana na wasioamini. Baadhi hutamani kuepuka utata maishani mwao ambao unaweza kusababishwa na kujihusisha na wengine. Familia nyingi za siku hizi huchanganya kati ya ukarimu na kuburudisha.

`Ni kwa njia gani maisha yako ya nyumbani yanaakisi hali yako ya kiroho?`