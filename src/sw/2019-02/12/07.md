---
title:  Tafakari Zaidi
date:   21/06/2019
---

Ellen G. White, “A Powerful Christian Witness,” kur. 35–39; “Attitude Toward an Unbelieving Companion,” kur. 348–352, kwenye The Adventist Home; “Ministry of the Home,” kur. 349–355, kwenye The Ministry of Healing; “The Ambassadors From Babylon,” kur. 340 – 348, kwenye Prophets and Kings; Nguvu ya nyumba katika uinjilisti. “Mvuto wa nyumba ya kweli kwa mioyo na maisha ya watu una nguvu kubwa sana kuliko hubiri lolote linaloweza kuhubiriwa….

“Eneo letu tuwezalo kuweka mvuto linaweza kuonekana kuwa jembamba, uwezo wetu waweza onekana kuwa mdogo, fursa zetu kuwa chache, tunayoyapata kuwa na kikomo; bado uwezekano wa kushangaza ni wetu kupitia kutumia kwa uaminifu fursa za nyumba zetu.” Ellen G. White, The Ministry of Healing, kur. 352, 355.

**Maswali ya Mjadala**

`1.	Muulize yeyote kwenye darasa kama ilikuwa ni mvuto wa mtu fulani nyumbani ambao ulimsaidia kufanya uamuzi kwa ajili ya Kristo. Jadilini kile hasa kilichoweka mguso huo. Ni jambo gani ambalo darasa linaweza kujifunza kutokana na uzoefu huo?`

`2.	Ni kwa njia gani za vitendo ambazo ninyi kama darasa munaweza kuhudumia familia yenye mwenzi asiyeamini?`

`3.	Kama darasa, nena juu ya baadhi ya misongo nyumbani ambayo inafanya kazi dhidi ya imani. Andika orodha ya baadhi ya mambo haya; kisha kwa upande mwingine, andika namna zinazowezekana kuwa ufumbuzi.`

`4.	Maisha binafsi ya Wakristo ni njia ya ushuhudiaji kwa watoto, wanandoa wasioamini, ndugu wengine na wageni. Wakati kushiriki imani na wengine nyumbani inaweza isiwe daima na ukamilifu kama ambavyo mtu angependa au kuleta matokeo ya uongofu wa ndugu na wageni, wanafamilia wasio wakamilifu watajitahidi kuelekeza njia ya kwenda kwa Mwokozi aliye mkamilifu. Kwa njia ya ukarimu wa kweli unaooneshwa katika jina la Mwokozi, wataleta katika nyanja za neema wote ambao wanawagusa maishani mwao. Fikiri juu ya mvuto wa nyumbani mwako kwa wale wanaokuja kutembelea. Ni jambo gani ambalo ungeweza kufanya, ili uwe ushuhuda bora zaidi wa imani kwa wote wanaoingia malangoni mwako?`