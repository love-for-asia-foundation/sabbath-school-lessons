---
title:  Nyakati Ndogo za Taabu
date:  01/06/2019
---

### Soma Kwa Ajili ya Somo la Juma Hili
Mt. 7:5; Efe. 1:7; Flp. 2:4 – 8; Efe. 4:26, 27; Yak. 1:19, 20; Kol. 3:19; Mt. 7:12.

> <p>Fungu la Kukariri</p>
> “Mwe na hasira, ila msitende dhambi; jua lisichwe na uchungu wenu bado haujawatoka”(Efe. 4:26).

Hata nyumba zilizo bora kabisa zitakutana na nyakati za mapambano, nyakati za mgongano. Ni moja kati ya mambo ya kweli maishani kwenye dunia iliyoanguka dhambini. Mambo madogo madogo, kama vile, ni zamu ya nani kutoa taka nje, au kama binti yenu alimaliza kazi yake ya nyumbani, au kama kijana wenu amefanya kazi zake za nyumbani, huwa yanasumbua lakini ni masuala madogo ambayo yanaweza, kwa ujumla kutatuliwa katika hali ya usumbufu mdogo kabisa. Mama mkwe ambaye udhalilishaji na hila zake zinatishia kuharibu ndoa na afya ya mwanamke; baba mwenye ugonjwa wa akili anayedhalilisha watoto wake; mwana anayeacha malezi yake ya kidini na kujiachia kwa mtindo wa maisha yasiyo na utaratibu; au binti anayejiingiza katika madawa ya kulevya.

Kwa kurudia rudia kwenye Agano Jipya tunaambiwa tupendane (Yn. 13:34; Rum. 12:10), kuishi kwa amani na kwa upatanifu kila mmoja na mwingine (Rum. 15:5; Ebr. 12:14), kuwa wavumilivu, wenye fadhili na wapole kila mmoja kwa mwingine (1 Kor. 13:4) kuwaona wengine kuwa bora kuliko sisi (Flp. 2:3) na kuchukuliana mizigo (Efe. 4:2). Kwa kweli, haya yote ni rahisi kuyasema kuliko kuyatenda hata pale yanapohusu wana familia zetu wenyewe. Kwenye somo hili, tutaangalia baadhi ya njia za kupunguza uchungu wa nyakati ndogo za taabu, hususan kwenye familia.

_*Jifunze somo la juma hili ukijiandaa na Sabato ya Juni 8._