---
title:  Ugomvi
date:  02/06/2019
---

`Soma Mathayo 7:5 na Mithali 19:11. Ni kanuni zipi kuu mbili za muhimu zinazoweza kutusaidia kuepuka migongano na wengine?`

Mwandishi wa Mithali anaonesha kutambua kwa upesi: “Mwanzo wa ugomvi ni kama kutoboa penye maji; basi acheni ugomvi kabla haujafurika” (Mit. 17:14). Mara ugomvi unapoanza, inaweza kuwa vigumu sana kuuzima. Kulingana na Warumi 14:19, tunaweza kuzuia ugomvi kwa sababu ya kutafuta mambo mawili: kile kinachosababisha amani na kile ambacho kwa hicho mtu anaweza kumjenga mwingine. Kanuni hizi zinakuwaje za muhimu zaidi kwa ajili ya upatanifu kwenye familia?

Nyakati fulani, unapokiri kuwajibika kwako kwenye ugomvi, hilo linaweza kusababisha upande mwingine kupunguza ukali. Piga hatua moja nyuma na hebu fikiri kama hata inastahili kuwa na ugomvi. Mithali inasema, “Busara ya mtu huiahirisha hasira yake; nayo ni fahari yake kusamehe makosa” (Mit. 19:11). Wakati huo huo, tafakari tofauti ambayo hili litafanya maishani mwako katika siku tatu. Zaidi ya hapo, litakuwa na mguso gani katika kipindi cha miaka mitano au kumi? Kwa mfano, ni ndoa ngapi ambazo zimekuwa na nyakati ngumu kutokana na masuala ambayo leo yanaonekana kuwa madogo yasiyo ya muhimu?

Badala ya kuruhusu ugomvi udumu kwa muda mrefu, unapozungumza na mtu mwingine, mwenzi, mtoto, rafiki, mfanyakazi mwenzako, unaweza ukapenda kubainisha wazi tatizo au suala la mjadala na usiondoke kwenye mada hiyo iliyopo. Mara kwa mara ugomvi unapungua pale suala lililoanzisha huo ugomvi linapopotea katika maneno ya hasira; wakati huo masuala yaliyopita na mambo yaliyoumiza wakati uliopita yanatupiwa kwenye mjadala (hili linaweza kuwa hatari, hasa kwenye ndoa. Namna moja ya kuwa na mwanzo mzuri na ulio bora kwenye mjadala ni kukiri juu ya uhusiano wenu. Mara mnapokuwa mmesema hisia zenu zilizo chanya, mnaweza kwenda kwenye suala mlilo nalo; hata hivyo, uwe mwangalifu kwa kuepuka kutumia neno lakini. Kusema wazo chanya na kisha kusema “lakini” kunatangua kile ulichokwisha kusema. Mara unapokuwa umeeleza hisia zako, sikiliza mtazamo wa mtu mwingine, akisi kile ambacho amekisema na ni hapo tu utakapoweza kupendekeza ufumbuzi unaojali maslahi ya kila mmoja (Flp. 2:4, 5).

`Fikiria nyuma juu ya baadhi ya migongano ambayo leo inaonekana kuwa ya kitoto sana na isiyo na maana. Ni nini uwezacho kujifunza kutokana na uzoefu huo, ambacho kutokana na unavyoona, kingeweza kusaidia, kuzuia kitu kama hicho hicho kutokea tena?`