---
title:  Kupoteza Hali ya Kuaminiwa
date:  27/05/2019
---

Nyakati fulani inaweza kuonekana kuwa rahisi kuacha hali yetu ya upotevu na kukimbia tunapoamua kwamba uhusiano haupelekani na jitihada ya kujenga tena. Kwa kweli, siyo rahisi sana inapofikia suala la mwanafamilia kama vile mwenzi. Hata unaweza kusema kwamba moja ya makusudio ya ndoa ni kutupatia fundisho la namna ya kujenga upya imani pale ambapo imevunjika.

`Wakati imani katika uhusiano inapoonekana kuwa hatarini, ile imani na uhusiano vinawezaje kusahihishwa na kurejeshwa? 1 Pet. 5:6,7; 1 Yoh. 4:18; Yak. 5:16; Mt. 6:14,15.`

Kujenga upya imani iliyovunjwa ni kama safari; ni lazima uichukue hatua moja baada ya nyingine. Safari huanzia kwenye utambuzi wa kweli wa jambo linaloumiza lililotokea na ungamo la ukweli, bila kujali kosa na nani mkosaji. Wakati uzinzi unapokuwa ndiyo sababu ya kuvunjika, uponyaji huanzia pale msaliti anapoungama. Ikiwa ni sehemu ya mchakato wa uponyaji, ni lazima ungamo lipelekane uwazi kwa upande wa msaliti. Hakutakuwa na kitu kitakachofichwa, vinginevyo, kitakapofahamika (tena ni lazima kitafahamika), kitaharibu imani iliyojengwa. Na pale imani inapovunjika kwa mara ya pili, inakuwa vigumu zaidi kupona kuliko mvunjiko ule wa kwanza.

Kujenga upya Imani kunahitaji muda na uvumilivu. Kadiri kosa lilivyo kubwa, ndivyo muda unaohitajika kwa ajili ya uponyaji ulivyo mrefu zaidi. Kubali ukweli kwamba nyakati fulani itahisika kana kwamba unakwenda hatua mbili mbele na tatu nyuma. Siku moja inaonekana kana kwamba lipo tumaini kwa ajili ya kesho na siku inayofuata, utajisikia kama unayetaka kukimbia. Hata hivyo, wengi wameweza kujenga upya uhusiano wao ulioharibika na kisha wakakuza ndoa iliyokwenda kuwa ya kina zaidi, yenye ukaribu zaidi, inayoridhisha zaidi na yenye furaha zaidi.

`Ni kanuni zipi katika kuponya ndoa zinazoweza kutumika katika masuala ya kuvunjika kwa imani katika mambo mengine? Wakati huo huo, inaweza kuwa hali gani ambapo, japo kuna msamaha, hakuna tena imani wala haipaswi kuwepo?`