---
title:  Nyakati za Kupoteza
date:  25/05/2019
---

### Soma Kwa Ajili ya Somo la Juma Hili
Mk. 5:22 - 24, 35 - 43; 1 Pet. 5:6, 7; Mwa. 37:17 – 28; Lk. 16:13; Rum. 6:16; 1 Kor. 15:26.

> <p>Fungu la Kukariri</p>
> “Naam, zaidi ya hayo, nayahesabu mambo yote kuwa hasara kwa ajili ya uzuri usio na kiasi wa kumjua Kristo Yesu, Bwana wangu; ambaye kwa ajili yake nimepata hasara ya mambo yote nikiyahesabu kuwa kama mavi ili nipate Kristo”(Wafilipi 3:8).

Mara Adamu na Hawa walipokula tunda la mti wa ujuzi wa mema na mabaya, walipata uzoefu wa upotevu wa kwanza, upotevu wa hali ya kutokuwa na hatia. Na huu upotevu wa hali ya kutokuwa na hatia ulichukuliwa nafasi yake na ubinafsi, ugomvi, lawama na shauku ya utawala na kila mmoja kutaka kuwa mkuu juu ya mwingine.

Mara baada ya Anguko dhambini, walishuhudia upotevu wa uhai walipopewa ngozi ya mnyama ili kufunika uchi wao. Wakiwa wamepigwa marufuku wasifike kwenye mti wa uzima wasije kula wakaishi milele, walipoteza pia nyumba yao ya bustani iliyokuwa kamilifu na miaka kadhaa baadaye walimpoteza mwana wao, Habili, kutokana na kitendo cha Kaini, kaka yake. Mwisho wake, mmoja wao alimpoteza mwenzi wake na hatimaye yule mwenzi aliyekuwa amesalia alipoteza maisha yake. Upotevu mwingi ulikuja kama matokeo ya uamuzi mmoja.

Ndiyo, sisi sote tunaujua ukweli na maumivu ya kupoteza na wengi wetu tunauhisi kwa kina kabisa wakati upotevu huo unapotupiga kwenye familia. Sio ajabu, kwani kwenye familia ndipo tulipo na vifungo vya karibu zaidi; kwa hiyo upotevu hapo, katika namna zake nyingi, unatuumiza kuliko mwingine wowote.

Juma hili, tunapoendelea kutazama maisha ya kifamilia, tunayaangalia katika muktadha wa nyakati mbalimbali za kupoteza.

_*Jifunze somo la juma hili ukijiandaa na Sabato ya Juni 1._