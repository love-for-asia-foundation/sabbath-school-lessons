---
title:  Kupoteza Uhuru
date:  29/05/2019
---

Jambo la kusikitisha, hata hivyo, ni kwamba kuona mahali uraibu huu unapokuwa sio sawa na kutuweka huru na uraibu huu.

Uraibu ni mgumu kwa kila mtu, wala sio kwa mraibu peke yake. Wana familia – wazazi, wanandoa, watoto – wote hutaabishwa kwa kiwango kikubwa pale mwanafamilia anapokuwa ameshikiliwa na nguvu ambazo haionekani namna ya kumuweka huru kutoka katika hizo.

Madawa, vileo, tumbaku, kamari, ponografia, ngono, hata chakula – kinachofanya vitu hivi kuwa uraibu ni mazoea au kawaida na hali endelevu ya matumizi au matumizi mabaya ya jambo lile. Unakuwa huwezi kuacha hata unapojua kuwa jambo lile linakuumiza. Huku ukipendezwa na uhuru wako wa kuchagua, unakuwa mtumwa wa kile ambacho umekuwa mraibu wake na kwa hivyo kwa kweli unapoteza uhuru wako. Petro anayo maelezo sahili ya maana ya uraibu na matokeo yake: “Wakiwaahidia uhuru, nao wenyewe ni watumwa wa uharibifu, maana mtu akishindwa na mtu huwa mtumwa wa mtu yule” (2 Pet. 2:19).

`Ni vitu gani vinavyoweza kuwafikisha watu katika hali ya uraibu? Lk. 16:13; Rum. 6:16; Yak. 1:13-15; 1 Yoh. 2:16.`

Kimsingi, dhambi na uraibu sio kitu kile kile. Unaweza kutenda dhambi ambayo wewe sio mraibu katika hiyo, japokuwa mara kwa mara inaweza kufikia katika uraibu. Ni bora zaidi kiasi gani basi, kukomesha dhambi kwa uwezo wa Mungu, kabla haijawa uraibu. Tena, kwa kweli, ufumbuzi pekee wa kudumu kwa tatizo la uraibu ni kupata moyo mpya. “Na hao walio wa Kristo Yesu wameusulibisha mwili pamoja na mawazo yake mabaya na tamaa zake” (Gal. 5:24). Vilevile Paulo anawaeleza Warumi kile kinachomaanishwa na kufa katika hali hiyo ya uovu, asili ya uraibu ili tupate kuwa hai kwa Kristo (Rum. 6:8-13) na kisha anaongezea, “Bali mvaeni Bwana Yesu Kristo, wala msiuangalie mwili, hata kuwasha tamaa zake” (Rum. 13:14).

`Ni nani ambaye binafsi hajawahi kupambana na uraibu, uwe ni wake mwenyewe au wa wengine, pengine hata wanafamilia? Unawezaje kusaidia watu watambue kwamba haimaanishi kuwa mtu anadai kushindwa kiroho, ikiwa hata Wakristo, wataonesha kuhitaji msaada wa kitaalamu?`