---
title:  Unabii wa Mioyo Iliyogeuzwa
date:   23/06/2019
---

`Linganisha utabiri wa ujio wa Eliya na rejea za Agano Jipya kuhusu tukio hili. Mal. 4:5, 6; Mt. 11:14, 15; 17:10; Mk.  6:15; Lk. 1:17.`

Katika siku za Malaki, wito wa Mungu kwa taifa, “Nirudieni mimi, nami nitawarudia ninyi,” ulikutana na mwitiko, “Turudi kwa namna gani?” (Mal. 3:7). Nabii aliyevunjika moyo alitangaza kwamba fursa nyingine moja kwa ajili ya uamsho ingetolewa. Akikumbuka matengenezo yaliyogeuza mioyo yaliyoanzwa na Eliya (1 Fal. 18:37), Malaki alitabiri ujio wake tena ili “kugeuza mioyo ya baba iwaelekee watoto wao, na mioyo ya watoto iwaelekee baba zao” (Mal. 4:6). 

Mapokeo ya Kiyahudi yalijenga hili kwamba Eliya angetokea yeye mwenyewe kama mpiga mbiu wa Masihi (linganisha Mt. 17:10, Mk. 6:15). Hata hivyo, Agano Jipya linamwasilisha Yohana Mbatizaji kama utimilifu wa unabii (Mt. 11:14, 15; Lk. 1:17). 

`Unafikiri kirai “kugeuza mioyo” kina maana gani?`

Matumizi kadhaa yanawezekana kwa mafungu haya: kirai hiki kinamaanisha upatanisho wa watu wa Israeli na Bwana. Mungu akiwa Baba (Isa. 63:16) amegeuka kutoka katika hasira yake kwa watoto wake (Mik. 7:18, 19) naye anawaita wamrejee (Isa. 44:22; Mal. 3:7). Kinamaanisha kuunganika upya kwa vizazi vya baadaye na wazee waaminifu kwa njia ya agano lililofanywa upya. Wito wa kinabii kwa ajli ya watu wa Mungu kufuata imani ya wazee wa imani ulitolewa kwa kurudiwa rudiwa kwenye Agano la Kale. Iwe kwamba nchi iliendelea kama mahali palipobarikiwa ilihusianishwa moja kwa moja na uaminifu wa agano (Kum. 4:29 – 31). Kirai hiki kinamaanisha urejeshwaji na kufanywa upya kwa mahusiano ya familia. Mahusiano ya mzazi na mtoto ni namna ya kujieleza kivitendo ya uaminifu wa agano na Mungu. Hapa pia, utimilizwaji wa majukumu ya wazazi na watoto vinaungamanishwa na urithi endelevu wa nchi na baraka ya Mungu (Mit. 2:21). 

`Kuna muunganiko gani kati ya uhusiano uliorejeshwa baina yetu na Mungu na mahusiano yaliyorejeshwa katika familia zetu? Kwa nini uhusiano mmoja uutangulie mwingine?`