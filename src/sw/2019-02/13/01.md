---
title:  Kugeuza Mioyo Katika Wakati wa Mwisho
date:   22/06/2019
---

### Soma kwa Ajili ya Juma Hili
Mal. 4:5, 6; Mt. 11:14, 15; 17:10; 1 Fal. 16:29 – 17:24; 1 Fal. 18:20 – 45; Mt. 3:2. 
 
> <p>Fungu la Kukariri</p>
> “Angalieni, nitawapelekea Eliya nabii, kabla haijaja siku ile ya Bwana, iliyo kuu na ya kuogofya. Naye ataigeuza mioyo ya baba iwaelekee watoto wao, na mioyo ya watoto iwaelekee baba zao, ili nisije nikaipiga dunia kwa laana” (Malaki 4:5, 6). 

Tunaishi maisha yetu kwa hatua. Nyakati fulani hatua hizo huwa zinapita vizuri; nyakati fulani haiwi hivyo. Nyakati fulani familia ziko pamoja na tena zinakuwa na nguvu; nyakati fulani zinakuwa dhaifu na rahisi kuvunjika.

Bila kujali ni awamu gani, bila kujali ni hatua gani, bila kujali ni hali gani tuliyo nayo sisi wenyewe au familia zetu wakati huu, tunaweza na ni lazima tuishi kulingana na nuru ya ahadi za Mungu, tukizing’ng’ania kwa mioyo yetu yote na nafsi zetu zote na nguvu zetu kwa sababu, mwisho wake, ndizo ahadi zetu pekee. Lakini ni tumaini kubwa kiasi gani. Neno la Mungu linatoa ahadi, ahadi ambazo, bila kujali hatua ambayo maisha yetu au ya familia yetu tulipo sasa – tunaweza kudai kwa ajili yetu wenyewe, wapendwa wetu, familia zetu na kanisa letu.

Katika hili, juma hili la mwisho la robo, tunakwenda kuangalia baadhi ya visa vya Biblia, ahadi na uzoefu kutoka kwenye mazingira mbalimbali. Tunapofanya hivyo, tutajitahidi kupata mafundisho kwa ajili yetu wenyewe leo, bila kujali muktadha wetu ulivyo. Kwani, kuna uwezekano mkubwa, wewe uwe nani, popote ulipo, kwa awamu yoyote ya maisha yako, unayo mapambano, hofu, mahangaiko. Jambo la kufurahisha ni hili; tunamwabudu Mungu ambaye sio tu kwamba anajua kile tunachokikabili, bali ambaye, tunaweza kuwa na uhakika, yuko mbele ya hayo yote pia.

_*Jifunze somo la juma hili ukijiandaa kwa Sabato, Juni 29._