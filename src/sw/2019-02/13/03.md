---
title:  Kukutana tena Kifamilia
date:   24/06/2019
---

Kuingizwa katika Israeli kwa ibada ya Baali kulikofanywa na Yezebeli, mke wa Kisidoni wa Mfalme Ahabu, kuliharakisha kushuka kwa taifa kimaadili. Mafundisho ya Mungu yaliyoinua ndoa, familia na mambo ya unyumba vilifunikwa kwa mazoea kama vile ngono za maharimu, ukahaba na upotovu mwingine wa kiasherati. Katika mazingira haya ya mapambano juu ya ibada, ndipo alipoingia Eliya, ambaye jina lake mwenyewe lililomaanisha “Yehova ni Mungu wangu,” lilikuwa kemeo kwa Baali. 

`Ni uzoefu gani wa Eliya uliomhusisha yeye na kugeuza imani za kipagani na kuleta maisha mapya kwa familia? 1 Fal. 16:29 – 17:24; linganisha Lk. 4:25, 26.`

Eliya alikuja kuwa mtu aliyekuwa hatarini baada ya kutangaza laana ya ukame kwenye nchi. Mungu alimhifadhi mahali ambapo hapakuwa pa kawaida – kwenye makazi ya mjane maskini katika Sarepta ya Sidoni, karibu na mji wa nyumbani kwao Yezebeli. Eliya alimsalimu mjane kwa mtihani wa kusikitisha, kutumia sehemu ndogo iliyokuwa imesalia ya kuni, mafuta na unga kwa ajili ya kumlisha na kisha kumtumainia Mungu kwa ajili ya mustakabali wake. Imani yake ikawa ya kukumbukwa. Yesu mwenyewe baadaye akaja kuipongeza (Lk. 4:26). Mafuta yake na mlo wake vilipozidi kuwepo kwa muda wa siku nyingi, mwanamke huyu alikuja kuelewa zaidi juu ya Yehova. Ndipo, kwa namna ya kusikitisha, mwana wake wa pekee aliugua na kufa. Akieleza huzuni yake kwa Eliya, aliakisi dini iliyokuwa ikifahamika kumzunguka, imani potovu ambazo sasa ziliizingira Israeli, ambapo dhambi ya mtu ingedai kafara ya mtoto (1 Fal. 17:18; linganisha na Yer. 19:5; Mik. 6:7). 

`Kuungana tena kwa mjane na mwanawe kulikuwa na athari gani kwa uzoefu wa huyu mjane Mfoinike? 1 Fal. 17:24. Tunaweza kujifunza nini kutokana na maoni yake?`

Mwitiko wa mama unadhihirisha athari ya ujumbe wa Eliya. Imani katika Mungu na Neno lake vinainuka moyoni wakati ambapo kwa nguvu yake, maisha yanarejeshwa na familia inakutanishwa tena. Wengi leo wanaonesha kukubali tu mafundisho yanapokuwa yakihubiriwa, lakini wapo vuguvugu kwenye uzoefu wao wa kiroho. Hata hivyo, ukweli wa Neno la Mungu unapochukuliwa kwenye maisha ya mtu binafsi na uamsho na urejeshwaji vinapotokea kwenye mahusiano ya nyumbani, usadikisho huwa unakuja kwa namna iliyo na nguvu zaidi moyoni.

`Ni muunganiko wa familia ambao bado unausubiri? Ni ahadi gani za Mungu unazozishikilia zinazokupatia matumaini ya huko kukutana tena?`