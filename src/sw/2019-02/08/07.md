---
title:  Jifunze Zaidi
date:  24/05/2019
---

“Inakupasa kutumia muda katika kuzungumza na kuomba na watoto wako na usiruhusu chochote kiingilie kipindi cha mawasiliano na Mungu na watoto wako. Unaweza kuwaambia wageni wako, ‘Mungu amenipatia kazi ya kufanya, nami sina muda wa masengenyo.’ Inakupasa ujisikie kwamba unayo kazi ya kufanya kwa ajili ya wakati huu na kwa ajili ya milele. Wajibu wa kwanza unaodaiwa ni watoto wako.” – Ellen G. White, The Adventist Home, kur. 266, 267.

“Wazazi, inawapasa muanze fundisho lenu la kwanza la nidhamu watoto wenu wakiwa bado wachanga mikononi mwenu. Wafundisheni kusalimisha nia zao kwa nia zenu. Hili linaweza kufanyika kwa utulivu na kwa kuonesha uthabiti. Inawapasa wazazi wawe na udhibiti kamili wa nafsi zao wenyewe na kwa upole huku wakionesha uthabiti, waelekeze nia ya mtoto hadi isitarajie kingine chochote isipokuwa kukubaliana na shauku/maombi yao. Huwa wazazi hawaanzi kwa wakati. Dhihirisho la kwanza la hasira halijadhibitiwa na watoto wanakuwa wakiwa wakaidi, jambo linaloongezeka pamoja na kukua kwao na kuimarisha nguvu zao.” – Ellen G. White, Testimonies for the Church, vol. 1, uk. 218.

`1.Kuwa “mtoto” wa Mungu kunamaanisha nini? Inatupasa tueleweje sura au kielelezo hicho, na ni faraja gani tunayoweza kuipata kutokana nayo?`

`2. Baba mmoja, mara baada ya watoto wake kuzaliwa, alisema yafuatayo: “Nimejifunza kweli mbili kuu za kiteolojia kwenye miaka miwili ya kwanza baada ya kuzaliwa kwa watoto wangu. Ukweli wa kwanza ni uhalisia wa uhuru wa nia; wa pili, ni uhalisia wa asili ya mwanadamu ya dhambi.” Je, inawezekana watoto hawa wadogo walimfundishaje kweli hizi?`

`3. Ni wakati gani ufaao kwa ajili ya kujenga nia ya watoto? Hili lifanyikeje? Tunawezaje kujenga nia ya watoto wetu kulingana na mpango wa Mungu wakati hatujajisalimisha wenyewe kwa mapenzi yake?`

`4. Tazama zaidi suala la uzazi wa upande mmoja. Ni kwa namna gani za kivitendo ambazo kanisa lako kwa ujumla, linaweza kusaidia wazazi wa upande mmoja na watoto wanaojitahidi kuwalea wakiwa peke yao?`

`5. Ni njia zipi za kuwatia moyo wazazi ambao watoto wao wametanga mbali na imani?`