---
title:  Familia za Imani
date:   08/06/2019
---

### Soma kwa Ajili ya Juma Hili
Mdo. 10:1-28,34, 35; 1 Kor. 2:2; 1 The. 5:21, 22; Yn. 1:12, 13; 3:7; 1 Yoh. 5:1.  

> <p>Fungu la Kukariri</p>
> “Basi na sisi pia, … na tupige mbio kwa saburi katika yale mashindano yaliyowekwa mbele yetu, tukimtazama Yesu, mwenye kuanzisha na mwenye kutimiza imani yetu; ambaye kwa ajili ya furaha iliyowekwa mbele yake aliustahimili msalaba na kuidharau aibu, naye ameketi mkono wa kuume wa kiti cha enzi cha Mungu” (Waebrania 12:1, 2).

Bila kujali hatua gani ya maisha tuliyomo kwayo, au kile ambacho tumekipitia au tutakachokipitia, tunaishi tukiwa kwenye mazingira ya utamaduni. Wazazi wetu, watoto wetu, nyumba zetu, familia zetu, hata kanisa letu – vyote vinaguswa na utamaduni tunaoishi ndani yake tena kwa namna iliyo kubwa. Japokuwa yapo mengine yaliyochangia, badiliko la Sabato kwenda Jumapili lilikuwa mfano mkubwa wa namna utamaduni wa wakati, kwa namna yenye nguvu na hasi, ulivyoligusa kanisa. Kila mara tunapolipita kanisa na kuona kibao cha ibada za Jumapili, tunapewa kumbusho lililo wazi linaloonesha jinsi nguvu ya utamaduni inavyoweza kwenda mbali.

Familia za Kikristo zinakabiliana na changamoto za kiutamaduni wakati wote. Nyakati fulani mivuto ya kitamaduni inaweza kuwa mizuri; hata hivyo, mara nyingi, mvuto wa kitamaduni umekuwa hasi.

Habari njema ni kwamba nguvu ya injili inatupatia nuru, faraja na nguvu ya kushughulikia changamoto ambazo utamaduni unaweza kuleta. Juma hili tutatazama namna tunavyoweza kuwa “familia za imani,” tunapojitahidi “kuwa wana wa Mungu wasio na lawama, wala udanganyifu, wasio na ila kati ya kizazi chenye ukaidi, kilichopotoka; ambao kati ya hao mnaonekana kuwa kama mianga katika ulimwengu” (Flp. 2:15). 

_*Jifunze somo la juma hili ukijiandaa kwa Sabato, Juni 15._