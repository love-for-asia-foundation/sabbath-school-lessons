---
title:  Kumudu Familia Zinapopitia Misimu ya Badiliko
date:   11/06/2019
---

Badiliko haliepukiki, ni tukio linalofadhaisha katika familia, bila kujali utamaduni wa namna yoyote tunaoishi ndani yake. Baadhi ya mabadiliko huhusiana na njia inayotabirika katika mzunguko wa maisha. Mara kwa mara, badiliko huwa halitarajiwi, kama vile vifo, maafa, vita, magonjwa, kuhama kwa familia au kushindwa katika ajira. Familia nyingi zinakabiliana na mabadiliko ya uchumi na ya kijamii kwenye jamii na nchi. Mabadiliko mengine yanahusiana moja kwa moja na utamaduni husika.

**Ifuatayo hapo chini ni baadhi ya mifano ya mabadiliko makubwa, tena ya kutia kiwewe ambayo watu walipata kuyakabili. Kwa kutumia fikra zako, jiweke kwenye nafasi zao. Mabadiliko haya yaliathirije maisha yao ya familia? Ni utaratibu gani ambao ungekuwa nao wa kukusaidia kuyaweza? Ungeweza na mwitiko gani tofauti?**

`Ibrahimu, Sara na Lutu (Mwa. 12:1-5)`

`Hadasa (Esta 2:7 â€“ 9)`

`Danieli, Anania, Mishaeli na Azaria (Danieli 1)`

Pamoja na badiliko, huja uzoefu wa kupoteza na fadhaa ya kutokuwa na uhakika na mustakabali unaokuja punde wa maisha ya mtu. Kutegemeana na uwezo wa familia wa kupelekana na mabadiliko, uzoefu huu unaweza kusukuma watu hadi katika viwango vipya vya ukuaji na kuthamini mambo ya kiroho, au zinaweza kusababisha msongo na fadhaa. Shetani anatumia kusambaratika kunakoletwa na mabadiliko, akitarajia kuingiza mashaka na hali ya kutomtumainia Mungu. Ahadi za Neno la Mungu, raslimali za familia na marafiki na uhakika kwamba maisha yao yalikuwa mikononi mwa Mungu vilisaidia mashujaa wengi wa kike kwa wa kiume katika imani kufanikiwa kuendana na mageuzi ya muhimu ya maisha.

Ikiwa unamfahamu mtu fulani (au hata familia nzima) ambaye anakabiliana na badiliko la kutisha, fanya jambo fulani kivitendo ili kuwapatia msaada na kuwatia moyo.