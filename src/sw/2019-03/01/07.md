---
title:  Tafakari Zaidi
date:  05/07/2019
---

Soma Ellen G. White, “Uumbaji,” kwenye Wazee na Manabii.“ ‘Mungu ni upendo’...Asili yake, sheria yake, ni upendo. Daima imekuwa hivyo; itakuwa hivyo daima. ‘Yeye aliye juu, aliyetukuka, akaaye milele,’ Yeye ambaye ‘miendo yake ilikuwa kama siku za kale,” habadiliki. “Kwake hakuna kubadilika, wala kivuli cha kugeuka-geuka…” “Kila dhihirisho la nguvu ya uumbaji ni tamko la upendo usio na mwisho. Mamlaka ya Mungu inahusisha ukamilifu wa baraka kwa vyote vilivyoumbwa.” – Ellen G. White, Patriarchs and Prophets, uk. 33 “Ikiwa watu wangefanya majukumu yao kama mawakili waaminifu wa vitu vya Bwana wao, kusingekuwa na kukosa chakula, yeyote anayetaabishwa na ufukara uliokithiri, yeyote aliye uchi na mwenye kuhitaji. Ni hali ya watu kutokuwa waaminifu inayoleta hali ya kuteseka ambamo ubinadamu umejikita… Mungu amefanya watu wawe mawakili wake, naye hapaswi kulaumiwa kutokana na mateso, maafa, hali ya uchi na uhitaji wa binadamu. Bwana ametoa kiasi cha kutosha kwa wote.” – Ellen G. White, Welfare Ministry, uk. 16.

**Maswali ya Mjadala**

`1. Tazama kwa uangalifu kauli ya mwisho ya Ellen White hapo juu. Je, anasema nini? Anasema ni nani ambaye hatimaye anawajibika kwa umaskini mwingi kiasi hicho tunaouona? Hili lituambie nini kuhusu umuhimu wa uwakili mwaminifu?`

`2. Baada ya miaka maelfu ya uvunjifu uliosababishwa na dhambi, inawezekanaje sisi kuendelea kuona uzuri wa Uumbaji? Tukiwa watu tunaoamini katika Mungu Muumbaji, tunaweza kufanya nini kusaidia wengine waone uzuri wa Uumbaji wake?`

`3. Unaelewa nini kuhusu neno uwakili? Je mawazo yako kuhusu maana ya kuwa wakili yamepanuliwa na lolote katika somo la juma hili, hasa kwa vile tumeitwa na Mungu?`

`4. Ingewezaje kubadilisha namna tunavyohusiana na kushughulika na wengine ikiwa tungeona alama kwa kila mtu tunayekutana naye ambayo ingetukumbusha kwamba mtu huyu “aliumbwa na Mungu kwa sura yake na anapendwa Naye”?`