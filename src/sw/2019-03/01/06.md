---
title:  Utando wa Kifamilia wa Ubinadamu
date:  04/07/2019
---

Pamoja na kuingia kwa dhambi, haikuchukua muda mrefu kabla dunia haijavunjika zaidi. Yakiwa yamechochewa na wivu, kutokuelewana na hasira, mauaji ya kwanza yalihusisha ndugu wawili wa kwanza kabisa. Mungu alipomhoji Kaini juu ya dhambi yake, pengine jibu lake lilikuwa la kejeli na lenye swali lisilo hitaji jibu “Mimi ni mlinzi wa ndugu yangu?” (Mwa. 4:9) – na jibu lililodokezwa na swali la awali la Mungu lilikuwa, “Ndiyo, kwa hakika, wewe ni mlinzi wa nduguyo.”

`Soma Mithali 22:2. Ni jambo gani linalodokezwa kwenye kauli hii inayoonekana kuwa sahihi? Hicho kinatuambia nini juu ya uhusiano wetu na wanadamu wenzetu?`

Kila tunayekutana naye ni mmoja kati ya viumbe wa Mungu, walioumbwa kwa sura yake na sehemu ya mtandao wa mahusiano yanayotuunganisha sisi sote na uumbaji wa Mungu, hata kama yamepasuka na kuvunjika. “Sisi sote tumefumwa pamoja kwenye utando wa jamii ya wanadamu. Uovu unaoangukia sehemu yoyote ya undugu mkubwa wa kibinadamu huwa unaleta hatari kubwa kwa wote.” – Ellen G. White, The Ministry of Healing, uk. 345. Upende usipende, kwa sababu ya muunganiko huu wa kawaida, tunao wajibu tuliopewa na Mungu ili tuwajibike kwa Mungu na kila mmoja kwa mwingine (tazama Mt. 22:37 – 39). Kwenye Biblia yote, dai kwamba Mungu ni Muumba linajirudia rudia. Kwa mfano, ni moja ya sababu zilizotajwa za kuikumbuka Sabato (taz. Kut. 20:11) na za kumwabudu Mungu wakati wa mwisho (taz. Ufu. 14:7). Ni sababu ya msingi iliyotolewa kwa ajili ya kuwajali wengine, kwa kujali wahitaji na maskini. Sisi sote tunahusianishwa na muunganiko wa chimbuko letu moja katika Mungu. “Amwoneaye maskini humsuta Muumba wake; bali yeye awahurumiaye wahitaji humheshimu” (Mit. 14:31). Uhusiano huo ungekuwa wazi zaidi kiasi gani?Mungu kama Muumba wetu analo dai kwetu linalotaka maisha yetu yote, ikiwemo ibada na huduma yetu na namna ya kuwajali wengine. Japo hali iwe ni ngumu sana, au inayovunja moyo na yenye usumbufu kiasi gani nyakati fulani, kila mmoja wetu, kwa kweli, ni “mlinzi wa ndugu” yake.

`Kwanini unafikiri madai ya Mungu kuwa muumba ni dhana inayojirudia rudia kwenye Biblia yote? Kwa nini hili ni muhimu hivi na ukweli huu halisi yapasa uathirije namna tunavyoshughulika na wengine?`