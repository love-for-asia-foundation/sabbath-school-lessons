---
title:  Kilio cha Manabii
date:  27/07/2019
---

### Soma Kwa Ajili ya Somo la Juma Hili
1 Sam. 8:10 -18; Amo. 5:10 – 15; Mik. 6:8; Mwa. 19: 1- 13; Eze. 16:49; Isa. 1:15 – 23.

> <p>Fungu la Kukariri</p>
> “Ee mwanadamu, yeye amekuonyesha yaliyo mema; na Bwana anataka nini kwako, ila kutenda haki, na kupenda rehema, na kwenda kwa unyenyekevu na Mungu wako!”(Mika 6:8).

Manabii wa Agano la Kale ni kati ya watu wanaovutia sana kwenye Biblia. Sauti zao za ukali, ujumbe wao thabiti, hali yao ya kutambua huzuni, hasira na namna yao ya kuja kwa ghadhabu na maonesho ya mara moja moja ya ujumbe wao yaliwafanya kuwa watu ambao wasingeweza kupuuzwa, hata kama wasingekuwa watu ambao mtu angejisikia huru wakati wote kuwa nao.Wakiwa wametumwa kimsingi kwa Israeli na Yuda, hawa walikuwa wakiwaita hao watu waliochaguliwa warejee kwenye wito wao kwa Mungu. Hawa watu na viongozi wao walisombwa kwa urahisi sana na miungu na mitindo ya maisha ya mataifa yaliyowazunguka. Ilikuwa ni kazi ya manabii ambayo haikushukuriwa ya kuwasihi watubu, nyakati fulani kwa kuwakumbusha juu ya upendo wa Mungu kwao na matendo yake yaliyopita kwa niaba yao na nyakati fulani kwa kuwaonya juu ya matokeo kama wangeendelea kwenda mbali na Mungu.Kama tutakavyoona pia, kwamba kati ya dhambi na uovu walioonya viongozi na watu, mojawapo kati ya uovu mkubwa zaidi ulikuwa ni ukandamizaji wa maskini, wahitaji, wasiojiweza kati yao. Ndiyo, ilikuwa vibaya kuabudu miungu; ndiyo, kufuata kaida za dini ya uongo ilikuwa vibaya; lakini, ndiyo, kujinufaisha nafsi kwa kutumia walio dhaifu na maskini ni jambo lililostahili hukumu pia.