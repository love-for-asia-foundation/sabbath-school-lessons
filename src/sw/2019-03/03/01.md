---
title:  "Sabato: Siku ya Uhuru"
date:  13/07/2019
---

### Soma Kwa Ajili ya Somo la Juma Hili
Kut. 16:16-18; Kut. 20:8-11; Kum. 5:12-15; Mt. 12:9-13; Law. 25:1-7.

> <p>Fungu la Kukariri</p>
> “Akawaambia, Sabato ilifanyika kwa ajili ya mwanadamu, si mwanadamu kwa ajili ya sabato”(Marko 2:27).

Mungu aliiumba Sabato kama tendo lililohitimisha juma la Uumbaji. Imesemwa kwamba siku ya saba, Mungu, sio tu kwamba alipumzika, lakini pia aliumba pumziko kama sehemu ya muhimu sana ya namna ulimwengu unavyopaswa kuwa. Sabato ilikuwa kielelezo cha namna tulivyoumbwa kuhusiana na Mungu na kila mmoja na mwingine.Hivyo, ni vigumu kushangazwa na mwonekano wa Sabato, kama moja kati ya amri katika mpango wa Mungu kwa ajili ya watu wake, ikitokea mapema katika kuanzishwa kwa taifa jipya la Waisraeli. Ilikusudiwa kuwa na nafasi ya muhimu sana kwenye maisha ya Waebrania.Mara kwa mara tunapozungumza juu ya Sabato, mazungumzo huhama kwa haraka kwenye namna ya kuishika. Ni mambo gani ambayo haitupasi kuyafanya, na yanayofanana na hayo? Licha ya maswali haya kuwa ya muhimu, tunahitaji kuelewa jukumu la pekee ambalo Sabato iliumbwa ili kufanya kwenye dunia na maishani mwa watu wa Mungu kama kielelezo cha neema ya Mungu na utoaji wake. Kama Yesu alivyosema, Sabato ya siku ya saba iliumbwa kwa ajili ya jamii yote ya wanadamu. Tunapoikumbuka “siku ya Sabato” kweli kweli, itatubadilisha kila siku ya juma na - kama Yesu alivyoonesha – inaweza kuwa njia ya kuwabariki wengine vilevile.