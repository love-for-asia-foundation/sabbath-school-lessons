---
title:  Tafakari Zaidi
date:  19/07/2019
---

Soma Ellen G. White, “Kutoka Bahari ya Shamu Hadi Sinai,” kur. 134 – 139, kwenye Wazee na Manabii; “Sabato,” kur. 281 – 289, kwenye The Desire of Ages (Tumaini la Vizazi la Vyote); Sigve K. Tonstad, “Dhamiri ya Kijamii ya Siku ya Saba,” kur. 125 – 143, kwenye Maana Iliyopotea ya Siku ya Saba.

“Yesu aliwaambia kwamba kazi ya kuwapa unafuu walioteswa ilikuwa ikipatana na sheria ya Sabato. Ilikuwa ikipatana na kazi ya malaika wa Mungu, ambao daima wanapanda na kushuka kati ya mbingu na dunia kuhudumia binadamu wanaoteseka…

“Na mwanadamu pia anayo kazi ya kufanya katika siku hii. Mambo ya muhimu ya maisha lazima yashughulikiwe, sharti wagonjwa waangaliwe, wahitaji lazima wapewe mahitaji yao. Yeye anayepuuza kusaidia wenye maumivu siku ya Sabato, hatakosa kuhesabiwa hatia. Siku takatifu ya Mungu ya pumziko iliumbwa kwa ajili ya mwanadamu nayo matendo ya rehema yapo katika upatanifu mkamilifu na makusudi yake. Mungu hatamani viumbe wake kuteseka kwa maumivu hata ya saa moja ambayo yanaweza kupozwa siku ya Sabato au siku nyingine yoyote.” – Ellen G. White, The Desire of Ages, kur. 206, 207.

**Maswali ya Mjadala**

`1. Ni kwa njia zipi umepata uzoefu wa Sabato kama kielelezo cha tumaini lako kwa Mungu? Je, umekuwa na uzoefu kama wa mana maishani mwako, ambapo Mungu alikupatia kama mwitiko wa tumaini lako kwake? Ikiwa ni hivyo, lieleze darasa lako na uwaambie kile ulichojifunza.`

`2. Kama ambavyo tumeona kwenye amri ya nne kama inavyoonekana kwenye Kutoka 20:8-11 na Kumbukumbu la Torati 5:12 -15, Mungu alisisitiza vipengele mbalimbali vya Sabato. Ni kipengele kipi cha Sabato unachokithamini zaidi?`

`3. Mkiwa kwenye darasa au mmoja mmoja, toeni mawazo juu ya baadhi ya njia mnazoweza kuzitumia kuwashirikisha wengine baraka na manufaa ya Sabato kwenye jamii yenu.`

`4. Ni zipi baadhi ya njia ambazo kwazo Sabato inabadilisha maisha yako? Je, zipo sehemu zingine za maisha yako ambazo kwa hizo taratibu na kanuni za Sabato zinapaswa kuwa na mguso mkubwa zaidi?`