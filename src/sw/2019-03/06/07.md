---
title:  Tafakari Zaidi
date:  09/08/2019
---

Soma Ellen G. White, “Isaiah 58—A Divine Prescription,” kur. 29–34, in Welfare Ministry (Huduma ya Ustawi); “Woes on the Pharisees,” (Ole kwa Mafarisayo) kur. 610–620, in The Desire of Ages. “Akisisitizia juu ya thamani ya utauwa wa kweli, nabii alikuwa akirudia tu shauri lililotolewa kwa Israeli karne kadhaa kabla…. Tangu karne hadi karne mashauri haya yalirudiwa na watumishi wa Yehova kwa wale waliokuwa hatarini kuanguka kwenye mazoea ya mtindo na pia hatari ya kusahau kuonesha rehema.” – Ellen G. White, Prophets and Kings, kur. 326, 327. “Nimeelekezwa kuwarejeza watu wetu kwenye sura ya hamsini na nane ya Isaya. Isome sura hii kwa uangalifu na uelewe aina ya huduma itakayoleta uhai makanisani. Inapasa kazi ya injili ifanywe kwa kutumia ukarimu wetu pamoja na jitihada zetu. Unapokutana na roho za watu wanaoteseka wanaohitaji msaada, wapatie msaada. Unapowapata wenye njaa, wape chakula. Kwa kufanya hivi, utakuwa ukifanya kazi kulingana na huduma ya Kristo. Kazi takatifu ya Bwana ilikuwa kazi ya ukarimu. Hebu watu wetu kila mahali watiwe moyo kuwa na sehemu katika hiyo.” – Ellen G. White, Welfare Ministry, uk. 29.

**Maswali ya Mjadala**

`1. Je umepata kufikiria kuhusa kutenda haki na kupenda rehema kama matendo ya ibada? Hili linawezaje kubadili mtazamo wako juu ya kuwajali wengine? Hili linawezaje kubadilisha mtazamo wako juu ya ibada?`

`2. Tunawezaje kujiepusha kupuuzia “mambo makuu ya sheria” (Mt. 23:23) kwenye maisha yetu ya Kikristo, iwe ni mtu mmoja mmoja au kama jamii ya kanisa? Je, unaweza kutambua mifano fulani katika uzoefu wako mwenyewe ambapo inawezekana uliwahi “kuchuja mbu na kumeza ngamia” (Mt. 23:24)?`

`3. Kwa nini unafiki unafikiriwa kuwa dhambi kiasi hicho? Je sio bora angalau kujaribu kuonekana kama tutendao vyema?4. Je, njozi ya Mungu na shauku yake kwa ajili ya maskini na wahitaji, kama inavyotajwa kupitia kwa manabii, inabadilije namna unavyoitazama dunia? Kama ungeona na kusikiliza kwa kutumia macho na masikio ya nabii, ungesomaje na kusikia taarifa zetu za habari mahalia kwa namna iliyo tofauti?`