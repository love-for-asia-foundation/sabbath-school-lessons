---
title:  Tafakari Zaidi
date:  16/08/2019
---

Soma Ellen G. White, “In the Footsteps of the Master” (Katika Nyayo za Bwana), kur. 117 – 124, kwenye Welfare Ministry; “Days of Ministry” (Siku za Huduma), kur. 29 – 50, kwenye The Ministry of Healing; “The Temple Cleansed Again” (Hekalu Latakaswa Tena), kur. 589 – 600; “In Pilate’s Judgment Hall” (Ndani ya Jumba la Hukumu la Pilato), kur. 723 – 740, kwenye The Desire of Ages.

“Kwenye Neno lake, Mungu ametoa ushuhuda dhahiri kwamba ataadhibu wanaovunja sheria yake. Wale wanaojidanganya wenyewe kwamba Yeye ni mwenye rehema sana kiasi cha kutoweza kutekeleza haki kwa mwenye dhambi, hebu waangalie tu kwenye msalaba wa Kalvari. Kifo cha Mwana wa Mungu asiye na waa kinashuhudia kwamba ‘mshahara wa dhambi ni mauti,’ kwamba kila uasi wa sheria ya Mungu ni lazima upokee malipo yake halali. Kristo asiye na dhambi akawa dhambi kwa ajili ya mwanadamu. Aliibeba hatia ya uasi na kufichwa kwa uso wa Baba yake hadi moyo wake ulipovunjwa na maisha yake yalipoharibiwa kabisa. Kafara yote hii ilifanywa ili wenye dhambi wapate kukombolewa. Hakuna namna nyingine ambayo mwanadamu angeweza kuwekwa huru kutokana na adhabu ya dhambi. Na kila nafsi inayokataa kuwa mshirika wa upatanisho unaotolewa kwa gharama kubwa hivyo lazima ijitwike yenyewe hatia na adhabu ya uasi.” - Ellen G. White, The Great Controversy, kur. 539, 540.

**Maswali ya Mjadala**

`1. Soma maneno ya Ellen G. White hapo juu. Zungumzia juu ya uhalisia wa udhalimu: Kristo, asiye na hatia, akiteseka kwa sababu ya adhabu ya hatia! Kwa nini ni muhimu hivyo kudumisha ukweli huu muhimu mbele yetu?`

`2. Kamwe hakupigania matengenezo ya kisiasa ili kuleta aina ya “ufalme” alioumaanisha. Hata hivyo, historia imesheheni visa vya kusikitisha vya watu waliotumia nguvu na ukandamizaji, haya yote kwa kisingizio cha kusaidia waliodharauliwa na kukandamizwa. Mara nyingi sana, hilo lilikamilishwa kwa kubadilisha daraja moja la ukandamizaji na kuweka lingine kama hilo. Ingawa Wakristo wanaweza na yapasa wafanye kazi na mamlaka zilizopo ili kujaribu kuwasaidia wanaoonewa, kwanini ni lazima daima wawe na tahadhari sana kutumia siasa kutimiza malengo hayo?`

`3. Fikiria juu ya kile mpango wa wokovu unachohusisha. Yesu mwenye haki, kuteseka kwa ajili ya wasio haki – ikimaanisha kila mmoja wetu. Kwanini kafara hii kuu, kwa niaba yetu, itufanye kuwa watu wapya katika Kristo?`