---
title:  Yesu na Walio Wahitaji
date:  10/08/2019
---

### Soma Kwa Ajili ya Somo la Juma Hili
Luka 1:46 – 55; 4:16 -21; 7:18 – 23; Mt. 12:15 – 21; Mt. 21:12 – 16; Mk. 11:15 – 19; Isa. 53: 3 – 6.

> <p>Fungu la Kukariri</p>
> “Roho wa Bwana yu juu yangu, kwa maana amenitia mafuta kuwahubiri maskini habari njema. Amenituma kuwatangazia wafungwa kufunguliwa kwao, na vipofu kupata kuona tena, kuwaacha huru waliosetwa na kutangaza mwaka wa Bwana uliokubaliwa”(Luka 4:18, 19).

Miongoni mwa sababu za Yesu kufanyika mwanadamu, alikuja kutuonesha jinsi Mungu alivyo. Alilifanya hili kwa mafundisho yake, kwa kafara yake na kwa maisha yake; yaani, kwa namna alivyowasiliana na watu wa kawaida. Mengi kati ya matendo yake yalileta mabadiliko ndani ya muda mfupi, mabadiliko halisi maishani mwa watu wengine.Kipengele hiki cha huduma ya Masihi kilikuwa kimetabiriwa na manabii wa Agano la Kale, na Mariamu mama yake Yesu, na hata Yesu Mwenyewe aliopoueleza utume wake kwenye hotuba yake ya kwanza kurekodiwa (Luka 4). Zaidi ya hapo, waandishi wa Injili, mara kwa mara walitumia lugha ya manabii wa Agano la Kale kuelezea kile Yesu alichokuwa akikifanya walipokuwa wakieleza kisa chake Kwa namna hii, maisha ya Yesu yalionekana wazi katika mapokeo ya manabii hawa, ikiwemo huruma kwa maskini na wanaokandamizwa. Hata hivyo, viongozi wa kidini walimwona Yesu kama tishio. Kikiwa ni kielelezo kibaya kabisa cha udhalimu na ukatili, walimkamata Yesu, wakamhukumu isivyo haki na kumsulubisha. Katika Yesu, Mungu anajua hasa jinsi kuonewa kulivyo – na, katika mauti yake, aliuweka wazi ubaya wa uovu. Hata hivyo, katika ufufuo wake, alishinda kwa ajili ya uzima, wema na wokovu.