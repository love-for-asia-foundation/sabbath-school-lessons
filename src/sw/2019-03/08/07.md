---
title:  Tafakari Zaidi
date:  23/08/2019
---

Soma Ellen G. White, “The Good Samaritan,” (“Msamaria Mwema”), kur. 497 – 505, na “The Least of These My Bretheren,” (“Walio Wadogo Kati ya Hawa Ndugu Zangu”), kur. 637 – 641, kwenye The Desire of Ages; “A Great Gulf Fixed” (“Uwazi Mkubwa Usioweza Kubadilishwa”), kur. 260 – 271, “Jirani Yangu Ni Nani?” kur. 269 – 279, kwenye Lulu za Uzima.

“Kristo alivunja ukuta wa mgawanyiko, kupenda nafsi, hali ya ubaguzi wa utaifa na anafundisha upendo kwa ajili ya familia yote ya watu. Yeye huwainua watu kutoka kwenye viwango vidogo ambavyo ubinafsi wao umewaweka; anakomesha mipaka yote ya maeneo na utofautishaji bandia wa jamii. Yeye haweki tofauti yoyote kati ya majirani na wageni, marafiki na maadui. Yeye anatufundisha tuione kila nafsi yenye uhitaji kama jirani yetu na dunia kama eneo letu.” – Ellen G. White, Thoughts From the Mount of Blessing, uk. 42.

“Kiwango cha kanuni ya msingi ndicho kigezo cha kweli cha Ukristo; chochote kilicho pungufu ya hicho ni udanganyifu. Dini inayoongoza watu kuwakadiria wanadamu wengine kuwa wa chini, hao ambao Kristo amewathamini kwa thamani ya kiasi cha kujitoa Mwenyewe kwa ajili yao; dini ambayo ingetuongoza kutojali mahitaji, mateso au haki za watu, ni dini ya kughushi. Kwa kupuuzia madai ya maskini, wanaoteseka na wenye dhambi, tunajithibitisha wenyewe kwamba tu wasaliti wa Kristo. Ni kwa sababu watu wanajitwalia jina la Kristo, huku maishani wakilikana jina lake, ndiyo maana Ukristo una nguvu kidogo hivyo duniani.” – Ellen G. White, Thoughts From the Mount of Blessing, kur. 136, 137.

**Maswali ya Mjadala**

`1. Ni kifungu kipi kilicho kipenzi chako katika vyote ulivyojifunza juma hili? Kwa nini?`

`2. Angalia kile Ellen G. White alichoandika jinsi imani “ambayo ingetuongoza kutojali mahitaji, mateso au haki za watu, ni dini ya kughushi.” Kwanini ni lazima tuwe waangalifu kuepuka mtego rahisi wa kufikiria kwamba kwa sababu tunayo ile “kweli” (jambo ambalo ni kweli), basi hakuna kingine cha maana?`

`3. Mafungu yaliyopo kwenye somo la Alhamisi yanatuoneshaje kile ambacho kuwa na ile “kweli” kinataka pia?`