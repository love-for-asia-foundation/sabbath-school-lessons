---
title:  Rehema na Haki Kwenye Zaburi na Mithali
date:  20/07/2019
---

### Soma Kwa Ajili ya Somo la Juma Hili
Zab. 9:7-9, 13 – 20; Zab. 82; Zab. 101; Zab. 146; Mit. 10:4; Mit. 13:23, 25; 30:7-9.

> <p>Fungu la Kukariri</p>
> “Mfanyieni hukumu maskini na yatima; Mtendeeni haki aliyeonewa na fukara; Mwokoeni maskini na mhitaji; Mwopoeni mikononi mwa wadhalimu”(Zaburi 82: 3, 4).

Zaburi na Mithali vinaonesha dhahiri kuishi na Mungu kivitendo katika mambo ya kawaida ya maisha, siyo tu nyakati za ibada au kwenye shughuli za kidini. Wakati kitabu cha Mithali kikionesha upana wa hekima halisi – tangu kwenye uhusiano na familia hadi kwenye biashara na mambo ya utawala – Zaburi ni mkusanyiko wa nyimbo zinazofunika upana wa hisia na uzoefu wa kiroho tangu kwenye maombolezo hadi sifa na shangwe na kwa kila kitu katikati ya hayo. Ni rahisi kuona kwamba imani yetu yapasa ilete tofauti kwenye kila kipengele na uzoefu wa maisha yetu, kwa sababu Mungu anajali juu ya kila kipengele cha maisha yetu.

Wakati huo huo, hali yoyote inayoakisiwa maishani kwenye dunia hii iliyoanguka dhambini haiwezi kuepuka mwonekano wa dhuluma ambao unapenya kwa kiasi kikubwa kwenye hali za kibinadamu. Kwa kweli, hali ya kutotenda haki inaelezwa kwa kurudiwa rudiwa kama kitu ambacho Bwana wetu anajali na anataka kuiondoa na kufariji. Ni Yeye aliye tumaini kwa wasio na matumaini.

Ingawa tunaweza kugusa juu juu tu katika kile vitabu hivi vinachosema juu ya mada hii, pengine somo hili linaweza kukutia moyo kuwa mtendaji zaidi katika kuhudumia mahitaji ya maskini, waliokandamizwa na waliosahaulika ambao wapo kote kutuzunguka na ambao tunawajibika kuwasaidia.