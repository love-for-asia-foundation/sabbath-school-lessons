---
title:  Tafakari Zaidi
date:  26/07/2019
---

Soma Ellen G. White, “Miaka ya Mwisho ya Daudi,” kur. 360 – 364, kwenye Wazee na Manabii; C.S. Lewis, “ ‘ Judgment’ (Hukumu) katika Zaburi,” kur. 15 -22, kwenye Reflections on the Psalms

“Zaburi za Daudi zinapitia uzoefu wake, tangu vina vya utambuzi wa kosa na kujiona kuwa anastahili hukumu hadi kufikia imani kuu na kutukuzwa kwa hali ya juu na kuongea na Mungu. Kumbukumbu ya maisha yake inaonesha kwamba dhambi inaleta aibu na ole, lakini kwamba upendo na rehema za Mungu vinaweza kufikia vina virefu zaidi kiasi kwamba imani inaweza kuiinua roho inayotubu ili ishiriki haki ya kuitwa mwana wa Mungu. Katika uhakikisho wote ambao neno la Mungu linaueleza, huu ni mmoja kati ya shuhuda imara kwa uaminifu, haki, na agano la rehema ya Mungu.” – Ellen G. White, Wazee na Manabii, uk. 364.

Akizungumzia juu ya hekima kwenye kitabu cha Mithali: “Hizi ni kanuni ambazo ustawi wa jamii umefungwa pamoja nazo, ustawi wa jumuiya za kidunia na za kidini pia. Ni kanuni hizi zinazoleta usalama kwa mali na uhai. Dunia inawajibika kwa sheria ya Mungu katika yote yanayofanya imani na ushirika viwezekane, kama sheria hiyo ilivyotolewa kwenye neno lake na kama inavyoendelea kuonekana kwenye mistari ambayo mara kwa mara haionekani wazi na ambayo inakaribia kufutwa mioyoni mwa watu.” – Ellen G. White, Education, uk. 137.

**Maswali ya Mjadala**

`1. Ni kwa njia zipi unaweza kufikiria kuwa mwenyewe ni kiongozi au mtu aliye kwenye nafasi yenye mguso? Unawezaje kuwa wakala wa haki katika kipengele hicho cha maisha yako?`

`2. Fikiria juu ya utamaduni na mifumo ya jamii hapo unapoishi. Ni kwa njia gani unaweza kufanya kwenye mfumo uliopo ili kuboresha maisha ya walio wahitaji?`

`3. Kwa nini kanuni za haki na utekelezaji wake ni muhimu kiasi hicho kwa ajili ya kujenga jamii iliyo imara?`

`4. Wakati kitabu cha Mithali kikilenga kwenye hekima kwa ajili ya kuishi maisha vizuri, kinatuambia nini juu ya jinsi Mungu alivyo?`