---
title:  "Mithali: Rehema kwa Wahitaji"
date:  25/07/2019
---

Ukiwa ni makusanyo ya kauli za hekima, kitabu cha Mithali kinagusa mada anuwai na uzoefu wa maisha. Kati ya mionekano hii ni ufukara, utajiri, ridhaa, haki na dhuluma – na nyakati fulani kutokea kwenye mitazamo tofauti. Maisha huwa sio sahili na yenye uwazi kabisa wakati wote na Mithali inatutahadharisha kuhusu mazingira tofauti na chaguzi zinazoathiri namna mtu awezavyo kuishi, hata kati ya wale walio waaminifu kwa Mungu.

`Soma na kulinganisha Mithali 10:4; 13:23, 25; 14:31; 15:15, 16; 19:15, 17; na mit. 30: 7-9. Mafungu haya yanasema nini ambacho ni cha muhimu katika mali, umaskini na kusaidia walio wahitaji?`

Mithali inasisitiza juu ya shauku na usikivu alio nao Mungu kwa maskini na walio dhaifu. Nyakati fulani watu huwa dhaifu kwa sababu ya mazingira, chaguzi zisizo sahihi, au unyonyaji, lakini bila kujali ninini kilichosababisha hali zao, Bwana bado anatajwa kama Muumba wao (taz. Mit. 22:2) na Mtetezi (taz. Mit. 22:22, 23). Haipasi watu hawa wakandamizwe au watumiwe na mtu ili kujinufaisha, hata wawe wamekosea kiasi gani.

Huku Mithali ikionesha maisha yaliyo bora kwa njia ya kuchagua hekima na kumtii Mungu, sio mara zote utajiri umetokana na baraka ya Mungu. Daima uaminifu kwa Mungu umeonekana kuwa wa muhimu zaidi na wenye kutuza zaidi kuliko kupata mali: “Afadhali mali kidogo pamoja na haki, kuliko mapato mengi pamoja na udhalimu” (Mit. 16:8).

Jambo lingine ambalo Mithali inaonesha kuhusishwa nalo ni uaminifu na kutendeka kwa haki katika biashara, serikali na katika kusimamia haki (taz Mit. 14:5, 25; 16:11 – 13; 17:15; 20:23; 21:28; 28:14-16). Mithali haioneshi tu kuhusishwa na maisha ya watu mmoja mmoja bali pia inatoa utambuzi wa namna jamii kwa ujumla inavyopaswa kufanya kazi kwa manufaa ya wote, hasa wale wanaohitaji kulindwa. Tunakumbushwa tena ya kwamba kwa kadiri wawezavyo, wale wanaotawala na kuongoza huwa wanafanya hivyo kwa msaada wa Mungu (taz Mit. 8:15, 16), na huwa wanatenda hivyo wakiwa kama mawakala wa neema yake na rehema kwa wale wenye mahitaji.

`Ni rahisi kwa yeyote kuwasikitikia wale walio kwenye hali mbaya. Hata hivyo, tunawezaje kuchukua hisia hiyo ya huzuni na kuigeuzia katika matendo?`