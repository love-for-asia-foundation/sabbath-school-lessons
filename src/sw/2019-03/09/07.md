---
title:  Tafakari Zaidi
date:  30/08/2019
---

Soma Ellen G. White, "Dorcas - Her Ministry and Its Influence." kur. 66, 67, in Welfare Ministry; “A Liberal Church,” kur. 335–345, in The Acts of the Apostles; “This Is Pure Religion,” kur. 35–41, in Welfare Ministry.

“Mwokozi ametoa maisha yake ya thamani ili kuanzisha kanisa linaloweza kujali roho zenye huzuni zinazojaribiwa. Kundi la waumini linaweza kuwa maskini, lisilo na elimu na lisilo julikana; na bado katika Kristo wanaweza kufanya kazi nyumbani, kwenye ujirani, kanisani na hata kwenye ‘nchi zilizo mbele kupita nchi zenu,'ambazo matokeo yake yatakuwa yanafika mbali hata uzima wa milele.” – Ellen G. White, The Desire of Ages, uk. 640.

Ukarimu wao usio na ubinafsi uliliweka kanisa kwenye safari ya furaha; kwani waumini walijua kwamba jitihada zao zilikuwa zikisaidia kutuma ujumbe wa injili kwa waliokuwa gizani. Hisani yao ikawa ushuhuda kwamba hawakuwa wamepokea neema ya Mungu bure. Ni kitu gani ambacho kingezaa ukarimu huo isipokuwa utakaso wa Roho? Machoni pa waumini na wasioamini huu ulikuwa ni muujiza wa neema.” – Ellen G. White, The Acts of the Apostles, uk. 344.

**Maswali ya Mjadala**

`1. Jumuia ya kanisa inawezaje kuwa kama ile iliyoelezewa kwenye sura chache za awali za kitabu cha Matendo? Ni zipi baadhi ya hatua mahsusi ambazo uongozi wako wa kanisa unaweza kuchukua kulitia moyo kanisa kuwa katika mwelekeo huu?`

`2. Kanisa la Waadventista wa Sabato duniani kote huwa linatumia baadhi ya kanuni zilizojadiliwa kwenye somo la juma hili kuelekeza jinsi zaka na sadaka zinavyoweza kugawanywa kati ya sehemu mbalimbali za dunia. Namna hii ya mfumo wa kugawana raslimali duniani kote ina faida gani?`

`3. Je, maelekezo juu ya maisha, kama yale yaliyofupishwa kwenye Warumi 12, kwa mfano, njia halisi, za msingi za kuishi – zinawezekana katika “maisha ya kawaida” katika jamii? – au zinahisika kama michoro ya kubuni ya “watakatifu” iliyopo kwenye vioo vya madirisha vilivyotiwa rangi?`

`4. Yakobo 5:1-5 inatumia lugha nzito sana ambayo ni mwangwi namna ya maonyo makali yaliyotolewa na manabii wa Agano la Kale. Kwa nini kauli kali hivyo ni sahihi na za muhimu?`