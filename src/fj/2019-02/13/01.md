---
title:  Vukica na Yalo ena Gauna ni Vakataotioti
date:   22/06/2019
---

### Vulica Na Vuli Ni Macawa Oqo
Malakai 4:5, 6; Maciu 11:14, 15; 17:10; 1 Tui 16:29–17:24; 18:20–45; Maciu 3:2.

> <p>Wiligusu</p>
> Raica, Au na talai Ilaijia na parofita vei kemudou e liu, ena qai lako mai e muri na siga i Jiova e levu ka rerevaki: ia e na vakagolea ko koya na lomadra na qase vei ira na gone, kei na lomadra na gone vei ira na qase, De’u lako mai ka cudruva na vanua e na veivakarusai” (Malakai 4:5, 6)

Eda bulataka na noda bula vakaiwasewase. E na so na gauna e dau totoka sara tu e so na i wasewase ka so e sega. Ena so na gauna era dau veidredreti sara tu na veimatavuvale, kei na so na gauna era dau malumu sobu ka kakaseresere.

Se wasewase cava, tavata cava, se i tuvaki cava, se i valavala ni bula cava eda dui bula kina kei na noda matavuvale, e na dodonu meda dabe toka ena Nona yalayala na Kalou, ka kubeta matua toka e na lomada taucoko kei na yaloda taucoko kei na noda kaukauwa, ka ni o koya duadua ga oqori na noda i nuinui. Na Vosa ni Kalou era ukutaki ena veiyalayala me baleta na wasewase ni gauna cava ga e na vukuda kece sara, matavuvale kei na soqosoqolotu.

Ena macawa oqo eda na vakaraici tiko kina na veiyalayala kei na bula e bulataki. Se cava ga eda donuya, e bibi ga meda kila nida qarava tiko e dua na Kalou o Koya e sega wale ga ni kila na veika eda sotava tiko, ia e tiko sara e liu vei keda.

_*Vulica na lesoni ni macawa qo mo vakarau mo vakarau kina Siga Tabu ni Jiune, 29._