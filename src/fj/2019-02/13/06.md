---
title:  Veisautaka na Yalo ena Vakataotioti ni Gauna
date:   27/06/2019
---

Oi keda na Lotu Kavitu eda okati keda tiko vata kei na i tavi i Joni na Dauveipapitaisotaki. O koya e veivakarautaki kina i matai ni rairai mai i Jisu, oi keda, vakararaba, eda veivakarautaki karua ni rairai mai.

`Masulaka ni o wilika na Luke 1:17. E veiwekani vakaevei na ka e tukuni e ke kei na noda i tukutuku?`

O Koya na Tamada vakalomalagi e sa moica lesu tale na yalodra na luvena Vua ka uqeta nodra veikauwaitaki ena vuku ni kauveilatai i Karisito. Na i tukutuku i Ilaijia e uqeta na veimatavuvale mera ciqoma na i tukutuku vinaka oqo (2 Koronica 5:18–21; Efeso 2:11–18) ka mera tamata vakasinaiti ena Nona loloma e na vuku ni Yalo Tabu o koya sa vakasinaiti ira ena loloma.

O vuravura e rui gadreva tiko na matanataki ni veikauwaitaki e sega ni baleti koya ga, na veisemati e tawamudu kei na dina Vua na kalou e sega ni veibaleyaki. E na loloma levu ni Kalou e sana kina vei ira era lotu mera vakayacora oqori. Ia, na i tukutuku ki vuravura e baleti keda tale tiko ga. Me yacova sara na kena sa laurai vei keda kei na noda matavuvale na dina ni kosipeli, ni duavata, ni loloma, ni bula sorovaki, e na dredre toka meda wasei ira yani. Se mani vakaevei sara na titobu ni noda kelia na i Vola Tabu nida vunau, era na vodi kece ga: o vuravura e vinakata me raica mai vei keda kei na noda vuvale, na veivutuni, na bula veisau, na loloma, kei na yalodina eda vunautaka tiko. Oqo me vaka e a cakava o Joni na Dauveipapitaisotaki.

Oi keda, ena vukui Jisu, eda sa lewe ni matavuvale mai lomalagi (Efeso 3:15). Ena vuku gona ni ka oqo, eda sa kacivi kina meda Nona i vakadinadina na Kalou.

`Ko na vakaraitaka vakaevei vei ira era volekati iko ni o lomani ira ka kauwaitaki ira?`