---
title:  Veisautaka na Yalo e na Joritani
date:   26/06/2019
---

E toka tikiva na yalayala i Keperieli (Luke 1:17) kei na veivakadeitaki i Jisu me baleti koya ni sa i koya ko Ilaijia yalataki (Maciu 11:14; 17:12, 13), o ratou na qai vola na kosipeli e ratou vakadeitaka ni sa i Joni ga na i “talatala” ka na vakarautaka na ya

`Dikeva na veitiki bibi ni tukutuku i Joni. E veisautaka vakaevei na yalo na nona i tukutuku? Maciu 3:2, 8; 14:4; Marika 1:4; Luke 3:3, 8, 9, 11, 13, 14.`

O Joni e vaka na dauteitei, ena nona dusivaka na i valavala ca, ka veivakauqeti mera veivutuni. Oi keda na tamata eda na sega ni veivutuni qai vakavo ga ke da kila na leqa ni vanua eda sa tu kina. Na nona i tukutuku e veisautaki ira na tamata mera qara na yalododonu ni Kalou. na veivutuni dina e raici kina na yalomalumalumu kei na qarai ni Kalou me veisautaka na i tovo. Vei ira era kaya ni tamadra o Eparama, e qai cereka vei ira o koya na i balebale dina ni nodra vakabauta na nodra qase.

`E vakarautaki Jisu vakaevei na i tukutuku i Joni na Dauveipapitaisotaki? Joni 1:35–37; 3:27–30.`

E a sa vakaraitaki oti vei Joni ni sa i Jisu na Lami ni Kalou. Ni tukuni Jisu vaka oqo (Joni 1:29, 36), e sa vakagolei ira tiko kina na tamata o koya Vua na Turaga. O Adriu kei Joni, ka rau tisaipeli i Joni na Dauveipapitaisotaki, e rau mani biuti koya ka gole sara vei Jisu me rau sa Nona tisaipeli. O Ilaijia e sega wale ga ni vunautaka na veivutuni; ia e tukuni Koya tale ga e veivakabulai mai na i valavala ca, e vakauqeta na marau ena Vukuna, ka dusimaki ira na tamata Vua.

`Kevaka me curuma nomu vale o Joni na Dauveipapitaisotaki, na cava ko nanuma ni na kaya vei iko?`