---
title:  Veisautaki ni Yalo e na Cabocabo ni Soro
date:   25/06/2019
---

`Wilika na 1Tui 18:20–45. Vola na ka e bibi ena tikina qo. E dina ni vaka me dua tani na vakasama e yavutaki kina, e rawa vakaevei ni semati kina matavuvale na i vakavuvuli e tiko kina?`

E Kameli, e tagica kina o Ilaijia me lesu tale o Isireli vei Jiova, kina nodra vakabauta nodra qase ka na rawa ni kauta mai na bula vinaka, nodra matavuvale kei na nodra vanua.

Gauna sa dau cabori kina na i soro ni yakavi. Ni oti na ka e ratou cakava na bete lasu ka sega na betena, e sa qai nona gauna o Ilaijia me veiqaravi. Era vakaraica kece me cakava na Kalou na cakacaka ni veivakabulai me vaka e dau qaravi ena vale tabu (Lako Yani 29:41). Na veisureti: “Ni toro mai vei au” (1 Tui 18:30) e vakananumi keda ki na Nona ciqomi ira na tamata i valavala ca o Jisu (Maciu 11:28). O ira na i tubutubu era rarawataka tiko na nodra lutu kina ca ne i luvedra, mera nanuma ga ni o ira oqo era vakataki ira ga na Isireli, ia na Kalou e lomani ira tiko. Na Kalou e cakacaka tiko mera lesu tale Vua na sa lutu tu.

Na rai matua i Ilaijia kina cabocabo ni soro i Jiova e tautauvata kei keda e dai ena kena laveti cake e noda vale na loloma e veivakabulai i Jisu. Na lotu vakamatavuvale e gauna meda vosa kina Vua ena masu, meda veitalanoataki Koya kina, meda votai kina ena Nona Bula e soli wale, ka meda ciqoma kina vakaoti na Nona veivakavuvuli.

Na ka e qai yaco (1Tui 18:37), e vakaraitaka ni sa ganita meda ciqoma na Nona loloma savu e soli wale tu.

Na bukawaqa e sega ni lutuki ira na tamata cala, ia na i soro ga, e dusi Jisu ni o Koya e a mai okati me i valavala ca e na vukuda (2 Koronica 5:21). Na vakatutusa kei na vakamolomoli era rogo mai, ia nira sega ni ciqoma na veisureti, era vakamatei kina na bete lasu ka qai tarova ga na cudru ni Kalou na tau ni uca.

`E sa vakaevei tu na cabocabo ni soro e nomu vale? Ko na vakavinakataka rawa vakaevei?`