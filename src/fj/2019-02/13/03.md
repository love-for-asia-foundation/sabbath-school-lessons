---
title:  Veilesuvi Tale Vakamatavuvale
date:   24/06/2019
---

Na kena yaco na qaravi Peali, na i kaukau mai ne i Jesipeli, e vakavuna na totolo ni naulu sobu vakayalo ne i Isireli. Na i vakavuvuli ni Kalou o koya e tabeya cake na bula ni vakawati, matavuvale kei na veivakamenemenei vakaveiwatini, e mai vakacacana na curumaki mai ni veibutakoci kei na veilasa velavela. E ke sara ga e qai curu mai kina o Ilaijia ka kacivaka sara, “Sa Kalou ga ko Jiova; sa Kalou ga ko Jiova” me vosabeci Peali kina.

`Na cava e sotava o Ilaijia ka vakatobuicutaka na veivakavuvuli Vakaiceni me yaco kina na bula vou kina vei matavuvale? 1 Tui 16:29–17:24; vakatautauvatataka kei na Luke 4:25, 26.`

E yaco o Ilaijia me tamata cati ni oti na nona kacivaka na dausiga levu. E qai maroroi koya na Kalou ena nona vale e dua na yalewa ni Sarifaci, e dua na koro e koto volekata na koro e cavutu mai o Jesipeli. Ni oti na nona vakatovolei koya o Ilaijia, e qai yaco na nona vakabauta me tukuni voli ena veitabagauna. O Jisu mada ga e vakacaucautaki koya (Luke 4:26). E yaco me levu cake tiko na nona vakabauti Jiova. Me vaka ni susu cake mai na lotu e qaravi Peali, e a nanuma o koya ni mate ne i luvena e sa i soro tiko ni nona valavala ca (1 Tui 17:18; raica vata kei na Jeremaia 19:5; Maika 6:7).

`Na cava e yaco vua na marama ni Sarifaci ni sa kau lesu bula tale mai vua na luvena? 1 Tui 17:24. na cava e rawa nida vulica mai na ka e kaya?`

Na vosa ne i tinani gone e i vakaraitaki ni vakavuvuli i Ilaijia vua. E rawa ni levu na nomu kila na i vakavuvuli, ia kevaka e sega ni kilai me vakabauti na Kalou kei na Nona Vosa e na takiveiyaga oqori.

`Na duavata cava tale ni matavuvale ko se waraka tiko? Na yalayala cava ni Kalou ko se dinata tiko?`