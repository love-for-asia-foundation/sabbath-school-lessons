---
title:  Veivala
date:   02/06/2019
---

`Na cava e rau tukuna na Maciu 7:5 kei na V/balebale 2 19:11 me tarovi rawa kina na veivala?`

E tukuna na Vosa Vakaibalebale 17:14: “Sa vaka ni dola na wai e dua na i vakatekivu ni veileti, ia ni bera ni tubu cake na veileti, mo kua so kina.” Ni sa tekivu ga na dduidui, e sana dredre sara na kena wali rawa. O Paula e laveta cake ena Roma 14:19 e rua na vakasama me i wali ni duidui: tarai cake ni ka ena kauta mai na duavata kei na laveti cake ni ka e kauta mai na vinaka.. E bibi vakaevei na vakasama e rua oqo ena bula ni matavuvale?

Ke o via taura na i kalawa mo walia na leqa, e na rawa ni vakamalumutaka koya ka dua. Okata me ka bibi na ke o via vakasuka mai na veileti (V/balebale 19:11). Qai vakananuma na ka e na cakava oqo ki na nomu bula ena loma ni tolu na siga. E sana qai vakaevei ni oti e lima se tini na yabaki? E sa bau vica na mataveiwatini era donuya na voravora ni bula e na vuku ni era rairai tawayaga wale tu ga e dai?

Ni yaco na leqa ka ko via vosa vua e dua e oka kina, e dua vakawati, dua na gone, dua o drau cakacaka vata e vinaka me dabeci vakadodonu sara ga na leqa e yaco tiko. E rawa ni levu cake sara na leqa kevaka e caka na veivosaki kaukauwa, se laveti cake tale tiko mai na veileqa makawa, vakauasivi ena bula ni vakawati. E vinaka me tekivu na veivosaki ena kena cauraki na i sema vakaveiwekani. Ni sa tekivu rawa vakavinaka na veivosaki e na tini tale ga vakavinaka. Qarauna me kua ni kau mai na vakasama e cegutarotaki. Taura na gauna mo dau rogoca kina na yasana kece (Filipai 2:4, 5).

`Vakananuma mada e so na vala e yaco era sega sara tu ga ni vakaibalebale. Na cava ko rawa ni vulica mai kina ka na rawa ni veivuke, mai na kena rawa ni yaco tale?`