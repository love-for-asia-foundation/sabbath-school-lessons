---
title:  Veigauna Lalai ni Rarawa
date:   01/06/2019
---

### Vulica Na Vuli Ni Macawa Oqo
Maciu 7:5; Efeso 1:7; Filipai 2:4–8; Efeso 4:26, 27; Jemesa 1:19, 20; Kolosa 3:19; Matt. 7:12.

> <p>Wiligusu</p>
> “Ni dou sa cudru, kakua ni dou cala kina; me kakua ni dromu na matanisiga ni dou sa cudru tiko” (Efeso 4:26.)

Na matavuvale dodonu mada ga, e na tiko na gauna e ratou na duidui kina. E draki dina ni bula ni vuravura ka sa lutu tu. Na veika lalai sara mada ga, me vaka na kau benu, ka rawarawa wale tu ga me wali, ena dau vakavuna na veileti. Era tiko tale e so e rawa nira vakaleqa na vuvale me vaka na nona viavia lewa o tinai tagane vei yalewa, se o tama e i valavala voravora vei ratou na gone, se o cauravou ka sa biuta tiko na lotu, se o goneyalewa ka sa malele tiko ki na wainimate ni veivakamatenitaki.

E dau vukitalevi ena Veiyalayalati Vou meda dau veilomani (Joni 13:34, Roma 12:10), meda veivakacegui ka da lomavata (Roma 15:5; Ipiriu 12:14), meda veivosoti, yalovinaka ka kua ni vuvu (1 Koronica 13:4), meda dau kauwaitaka na veika e baleti ira e so tale (Filipai 2:3),ka meda dau veivukevukei (Efeso 4:2). E dina sara, ni dau rawarawa wale tu ga na noda tukuna, ia e dau dredre toka na kena bulataki. Ena macawa qo, eda na vulica tiko kina na veigauna lalai ni dredre, vakauasivi ena matavuvale.

_*Vulica na lesoni ni macawa qo mo vakarau kina Siga Tabu ni Jiune 8._