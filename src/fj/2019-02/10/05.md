---
title:  Veivala, Veivakacacani, Kaukauwa kei na Lewa
date:   05/06/2019
---

Ena so na gauna e dau yaco na veivala kei veivakacacani e sega ni wali me vakamavoataki sara na veimaliwai. Na veivakacacani ena kena veimataqali, me vaka na vakayagataki vakatani ni vosa, era cala kece ga e mata ni Kalou – o Koya e vutuniyau ena dau veinanumi kei na loloma.

`Na i vakavuvuli cava ni veiwekani e kune ena 1 Joni 4:7, 8 kei na Kolosa 3:19?`

“Oi kemudou na tagane vakawati, mo dou lomani ira na watimudou, ka kakua ni yaloca vei ira” (Kolosa 3:19). E na vosa makawa Vakiriki na vosa na yaloca e baleta na nona cudru se vosa gaga vei watina, me vakavuna voli na rarawa, tovo kaukauwa kei na ruru ca vei rau ruarua. E matata mai vei Paula ni o koya e sa vakawati e sega ni dodonu me meca kei watina se i valavala kaukauwa vua. Na veitovo e veivakacacataki e sega ni dodonu me kune vei rau na veiwatini. E dodonu ga me tiko na veilomani. E vakabibitaka o Paula na yaloyalo dodonu ni loloma ena 1Koronica 13:4-6, ka sega ni bau sema vei ira oqo na veivakacacani ena kena mataqali cava ga.

Na tiko veimaliwai vinaka e maroroi rau ka karoni rau na veiwatini, ka lewai matau kina na cudru, ka i tovo ni bula na veirogorogoci. Vakavuqa mera dau madua voli o ira era vakacacani baleta ni o ira ga era vakavuna. O ira tale ga na dauveivakacacani era dau maqosa sara ena nodra moica me gole na i dusi vua e vakacacani. Na ka ga me matata ni sega ni dodonu me vakacacani e dua, ka o ira era veivakacacani era beitaki ena nodra i valavala. Era tu ena i Vola Tabu na veivosa ni veivakacegui, ka ra tu tale ga o ira na kena dau ni vakasala.

`Na cava na vuna e sega ni dodonu kina vua e tamata lotu me tokona na veivakacacani me vaka e dodonu tu ena so na i tovo vakavanua?`