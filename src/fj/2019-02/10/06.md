---
title:  Lotulevu
date:   06/06/2019
---

`E dua na ka na nomu dau vinakata mo cakava vei ira na tamata na ka o vinakata mera cakava vei iko (Maciu 7:12). Ko rawata rawa vakaevei?`

E volai vaka oqo ena Ipiriu 12:14, “Dou segata mo dou veivinakati kei ira na tamata kece ga, kei na yalosavasava, ni sa sega e dua e raica na Turaga kevaka sa sega vua na ka oqo.” Kevaka sara mada ga eda cakava na veika dodonu, e so na tamata era a vakaleqai keda era na sega tiko ga ni via rogoca ka cakava na veisau. E so era na kere veivosoti ka so e sega sara ga. E yaga sara nida veivosoti ke lewenivale.

Na veivosoti e yaga ni ia na veivala me i wali ni leqa, vakauasivi ena bula vakamatavuvale. Ni dua e i valavala ca vei keda, e vinakata sara o koya na meca ni Kalou me viria e dua na bai eda keda maliwa kei koya na tamata ko ya, e dua na i lati me tarovi keda mai na noda lomani koya me vaka na loloma i Jisu vei keda. Na veivosoti e digidigi meda rawa ni lako sivita rawa kina na i lati o ya.

“E sega nida vosoti baleta nida veivosoti, ia ena noda sa veivosoti. Na tavata e dabe kina na veivosoti kece, e koto e na loloma sega ni vakaiyalayala ni Kalou, ia na noda i tovo ga vei ira e so tale e dusia se da ciqoma na loloma qori me noda se sega. O koya e kaya kina o Jisu, “Ia na lewa dou sa kitaka, dou na lewai kina; kei na i vakarau dou sa vakarautaka, e na vakarautaki tale vei kemudou’ Maciu 7:2.”—E G. White, Christ’s Object Lessons, dp. 251.

Ke o caka cala, lako vua o cala vua ka kerea na nona veivosoti. Oqori na ka e kaya o Jisu ena Maciu 5:23,24. E totoka ni mai vakatusai o koya e cala vei keda, ia e dodonu tale ga meda cakava vaka kina.

`E vukea vakaevei na nomu la’ki veivosoti na nomu vinakata mo vosoti?`