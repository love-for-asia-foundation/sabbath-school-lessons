---
title:  Tu e Yasai Luvemu Cidroi
date:   23/05/2019
---

`Ko nanuma beka ni Vosa Vakaibalebale 22:6 e i vakadei, yalayala se dua ga na vakanananu?`

Ena so na gauna ni o i tubutubu, ko na cakava vei luvemu na ka kece ga e dodonu – solia nomu gauna mo tuberi koya ena ka dodonu, bula me vaka na nomu kila na Kalou, vakacurumi koya ki na koronivuli vinaka, lotu e veigauna, dau kaulotu kei koya, ia e qai yaco me biuta na vakabauta e susugi mai kina. E rui bibi sara na mosi e tarai iko, ka o vakananuma tu ga na nona vakabulai. E sega ni mai bale vei tubutubu na ka e yaco. O gone e tiko na nona vakasama, ka na saumi taro ga o koya Vua na Kalou ena vuku ni ka e yaco vua.

E so era okata na vosa, “ia ni sa qase, ena sega ni lako tani mai kina”, me dua na yalayala, me dua na veivakadeitaki ni veisusu vinaka e na yaco dina ga kina na vakabulai. Ia na i vola qo era dau tu kina na veiyavu ka sega ga ni yalayala ena sega ni voroki. Na dina me baleta na vakasama e cavuti, ni vakavuvuli vinaka e vakayagataki mai na gauna ni gone e na tiko kei koya ena nona bula taucoko. Na matua cake mai ne i gone, e yaco vata kaya na galala me vakatulewataka me ciqoma se vakatikitikitaka. Na gole tani ne i gone e na sega ni kauta tani na veika vinaka e a tuberi kina ka na rawa veivuke ena nona vakanananu lesu tale ki vale. Na nona yaco e dua me i tubutubu vinaka e nona digidigi, kei na nona gole tani o gone e nona digidigi tale ga.

Ni gole tani o gone, me masulaki vakagumatua Vua na Kalou, ni o Koya ga na Kalou e kila vinaka na mosi e tarai iko tiko. Tokoni koya na luvemu cidroi, e na veimulomulo ni nona bula kei na Kalou.

Kua ni maduataka mo kerea na veitokoni ena veimasulaki, ka mo kua ni beitaki iko. Nanumi ratou vakatautauvata na vo ni lewe ni matavuvale, ka kua ni sa vakanabi ga na nomu rai vua na gone cidroi, ni rawa ni wasea na nomu matavuvale ke o vakayacora vaka kina.

`E na vinaka mo kua ni beitaki iko ni yaco na leqa, nuitaka ga na yalayala ni Kalou ena Filipai 3:13.`