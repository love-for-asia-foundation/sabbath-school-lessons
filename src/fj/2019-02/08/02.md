---
title:  Veisusu ni Sega na Luvena
date:   19/05/2019
---

`O ira era tukuni ena Vakatekivu 18:11; 30:1; 1 Samuela 1:1â€“8, kei na Luke 1:7 era tautauvata e na cava? E sauma vakaevei na Kalou na nodra vakamamasu?`

Ira na gone era ka ni veivakalougatataki. Ia na Kalou e sega ni vakalougatataka na tamata kece e na gone. E so era vakanuinui tiko ka masulaka me rawa ni dua na gone, ka qai dau rogoca na Kalou na nodra kerekere, ka yaco oqori me vaka na caka mana, me vaka e a sotava o Serai; e so tale e vaka mera sega ni rogoci mai lagi. E rui dau mositi ira nira rogoca tiko na Nona vakalagilagi na Kalou e na vuku ni nodra sa kunekune kei na nodra kidavaka ena marau na luvedra, ia e coka sara ga na utodra na mosi ni nodra yava tiko. Na taro me baleta na levu ni luvedra e biliraki ira tani mai na i kumukumu marama vakaluveni, ka dina ga ni nodra gagadre dina mera oka kina.

Vei ira era sotava oqori, e dodonu mera ciqoma tiko ni Kalou e kila na nodra rarawa. E kaya na Daunisame ena Same 56:8 ni Kalou e kila tiko na noda veirarawa, ka vakasokomuna kece tu na wai ni matada ena dua na tavaya. E kaya ena Same 103:13 ni yaco tiko oqori ka dina ga ni rairai vaka e sega ni kauwai tu.

E so ga era digitaka mera kua ni vakaluveni, de baleta beka na levu ni dredre e sa donui vuravura tiko ena nodra sega ni vinakata mera mai vakaivotavota kina. E so tale era gadreva mera sa susu gone ga, mera susuga ga na gone era sa tu rawa tu, ka mera qai susugi ira cake kina dua na tavata ni bula e vinaka cake.

Na noda vuravura e sa dua tani sara, nira tu kina na veimataqali tamata era tu vata kei na mataqali rai me baleta na vaka gone. Se mani vakaevei na i tutu eda taura e na vakasama ni vaka gone, eda vakacegu ga ni Kalou e kauwaitaki keda vakatautauvata, ka meda kua kina ni rai vakatanitaki ira na sega ni vakaluveni.

`E tiko beka e dua na meda vulica, kevaka e tiko e dua, ena Nona sega ni vakaluveni o Jisu?`