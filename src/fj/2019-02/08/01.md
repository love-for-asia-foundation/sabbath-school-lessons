---
title:  Veitabayabaki ni Veisusu
date:   18/05/2019
---

### Vulica Na Vuli Ni Macawa Oqo
Vakatekivu. 18:11; Jeremaia 31:25; Maciu 11:28; Same 127; V/bale2 22:6; 1 Samuela 3:10–14; Filipai 3:13.

> <p>Wiligusu</p>
> “Raica na gone era sa Nona i solisoli na Kalou: kei na vua ni kete sa kena i sau ni ka vinaka” (Same 127:3).

Na vakasucu e sega ni dua na ka vou me qai yaco, ka vaka me sa la’ki vakawaletaki na kena yaco. Raica lesu mada na ka e yacovi Ivi, ni oti na mosi ni taratara, ka sa qai mai keveta toka e dua na gone tagane lailai – e dua e sega sara tu ga ni rawa ni sabaya na ka ena yacovi koya. Vakaevei o Serai ni oti e 90 na yabaki ka sa qai dua rawa na luvena o Aisake – e sana vakaevei na levu ni nona dredre kubukubu voli!. O Ana tale li, ni oti na nona masulaka tiko mai me dua na luvena – ka qai yaco me vaka dina kina! E a kaya ga kina o koya, “Au a kerea na gone oqo; a sa solia mai vei au ko Jiova na ka au kerea Vua” (1 Samuela 1:27). O, Meri ni se yalewa gone voli ga ka sa keveta voli na luvena tagane, na Luve ni Kalou – e luvuci voli ena qoroqoro kei na rere.

Na tamata kece e votai e na kalougata ena vuku ni cakacaka ni veisusu. Ena macawa qo eda na vulica tiko kina na veika e so me baleta na veisusu – na veika eda bolei kina, na kena dredre, na kena talei kei na ka e marautaki kina.

_*Vulica na lesoni ni macawa qo mo vakarau kina Siga Tabu ni Me 25._