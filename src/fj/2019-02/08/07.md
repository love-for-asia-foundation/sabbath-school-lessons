---
title:  Na i Kuri Ni Vuli
date:   24/05/2019
---

“E dodonu mo dau solia na nomu mo vosa ka masu kei ira na nomu lalai, ka mo qarauna me dua ni dua na ka e latia na nomudou gauna kei na Kalou. E rawa ni o kaya vei ira na mai tiko vulagi kei kemudou, “E tiko oqo e dua na i tavi e kaya na Kalou me’u qarava, ka sega ni tiko e dua na noqu gauna me’u talanoa wale.’ E dodonu me bibi vei iko na gauna kei na bula tawamudu. Mo dau vakaliuci ira na nomu gone e veigauna.”—Ellen G. White, The Adventist Home, dp. 266, 267.

“E dodonu mera dau tekivu vakatavulici na gone nira se gone-dramidrami, mera dau rogoci iko. E rawa qo ke’ o sega ni dau veitotaki, ka dau tudei e na lewa. Na i tubutubu me dau lewa vinaka na yalona, ka dau moica vakamatau ka vakamalua na lomana na gone me yacova nira sa sega ni vakau nodra. Me kua ni namaki me qai caka malua na ka oqo. Na gone era biu wale tu, era na yaco mera na bucina cake na loma e kaukauwa, ka na levu cake tiko ni sa toso cake tiko na nodra yabaki ni bula”—EG. White, Testimonies for the Church, vol. 1, p. 218.

**Taro ni Veiwasei**

`1. Na cava na i balebale ni dua e “luve” ni Kalou? E talei vakaevei na veivaka	tokayacataki qori?`

`2. E dua na i tama e kaya ni vulica rawa ni oti na sucu i luvena na dina ni galala ni digidigi kei na dina ni tuvaki valavala ca ni tamata. E vulica vakaevei mai vei luvena na rua na dina levu qo?`

`3. Na gauna cava e gauna vinaka ni nona tuberi e dua na gone me vaka na loma ni Kalou, ka me caka vakaevei?`

`4. Na sala vinaka cava e rawa ni vukea kina e dua e i tubutubu duadua na nomu soqosoqolotu?`

`5. Na cava vinaka cava e rawa nida vukei ira kina na i tubutubu era sa gole tani mai na vakabauta na luvedra?`