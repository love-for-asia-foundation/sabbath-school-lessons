---
title:  Taura Matua na Ka e Vinaka
date:   09/06/2019
---

Ni curumi vuravura tiko yani na kosipeli e dau sotava voli na veivakavuvuli e vuqa vakatamata, ka ra sema ki na matavuvale kei na veiwekani. E dua na ka levu era dau sotava na dau kaulotu, se ra semati ira vakaevei ki na veivakavuvuli vakatamata ena veivanua era curuma – vakamatavuvale se vakaveiwekani. E dau dredre dina na nodra dau vakalewa toka.

`Mai na Cakacaka 10:1–28, 34, 35, e rawa vakaevei nida lako curuma na i bili ni tovo vakatamata?`

O Jisu e a mate ena vuku ni tamata kece ga. e vuqa era sega sara tu ga ni kila na dina levu qo. E nodra i tavi gona o ira era kaulotu mera okata ena nodra vunau na dina bibi oqo, ka mera veisureti sara. Me vaka ni Kalou e sega ni dau veivakaduiduitaki, oi keda gona eda lotu e dodonu meda rokova na tamata kece sara ka vukei ira mera rawa ni ciqoma ka karona na i tukutuku vinaka.

`Na cava era kaya na dau kaulotu e liu me baleta na kaulotu ki vuravura ka sotava na dui tovo e vuqa? Na vuli cava e rawa nida tomika mai na Cakacaka15:19,20,28,29; 1Koronica 2:2; 1Cesalonaika 5:21-22?`

Na veitovo vakatamata era yaloyalo ni lutu ni tamata, ia e so era tautauvata kei na dina ni Vola Tabu, ka rawa nira yaga ki na tete ni kosipeli. E dua oqori o koya na veidredreti vakamatavuvale kei na veiwekani. Oi keda eda lotu, eda rawa ni tokona na kena e vinaka ka salavata kei na veivakavuvuli Vakaivolatabu.

Meda kua ga tosoya sobu na dina ni Vola Tabu. Na leqa qo, e sa dau yaco tiko mai e liu, ka vakacuruma sara mai na veivakavuvuli vakatamata ka ra sa rairai sara tu vaka ka dina. O Jisu ga e noda i Vakabula kei na Nona Yalo Tabu e na tuberi keda kina ka kece ga e dina (Joni 16:13).

`E vakaevei soti na kena moica na nomu vakabauta na nomu i tovo vakavanua?`