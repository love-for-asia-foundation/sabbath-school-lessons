---
title:  Daucici ni ka ruasagavulukadua ni senitiuri
date:   13/06/2019
---

O Eugene Peterson e vakayagataka ena i vakadewa ni Vola Tabu na The Message me i tukutuku na kosipeli. Na kosipeli kei Jisu e i tukutuku dina e gadrevi e vuravura e dai. Na matavuvale lotu e gadrevi mera bulataka vata ka tukuna wavoki vata, se mani dua tani tu na i vakavuvuli vakavanua ena vanua era tiko kina.

`Ena rawa vakaevei ni o biuta vata na i balebale ni “tukutuku” ena veitikina oqo? Maciu 28:5–7; Joni 3:16; Roma 1:16, 17; 1 Koronica 2:2; 2 Koronica 5:18–21.`

Na i matai ni tukutuku e ratou veiciciyakitaka na tisaipeli e sa i koya na tucake tale i Jisu. Oi keda eda lotu e dai mai curu e na i tuitui ni kena kacivaki, “Sa tucake tale” me vaka e kaya o Koya (Maciu 28:7). Na dina ni Nona tucake tale e vakadeitaki kina na veika kece e kaya o Jisu me baleti Koya. Me baleta na Kalou, na Nona lomani ira era i valavala ca, na Nona veivosoti kei na veivakadeitaki ni Nona na lesu tale mai.

Taleitaka dina na kosipeli! E cereka vakalailai vei keda na i Vola Tabu na ka e cakava na kosipeli kina nodra bula na kosipeli taumada i Jisu. Era dolava nodra vale me ia kina na vuli Vola Tabu; era dau masu vata, veiwaseitaka na veika era taukena, ka ra dau veikauwaitaki vakai ira. O ira na nodra lewenivale era ciqoma sara na i tukutuku. E vakasauri ga na nodra vinaka vakaoti? Sega. Era dau duidui beka ena so na ka? Io. Ia o ira na i tokani i Jisu era duidui. Era ciqoma nira gadreva na Kalou ka ra veigadrevi. Era dau vakaliuca mera sotava na ka e masulaka o Jisu mai Kecisimani (Joni 17:20–23). Era vakadinadina vakadoudou kivei ira vakai ira ka vaka kina vei ira na tawavakabauta, ka ra sa sega ni leqataka na ka ena yacovi ira.

E dodonu tale ga meda vaka kina oi keda. Na gauna e dai qo, ni yalocataki na veika vakalou, o ira na dau tikoyavavala, era se na dau kauwai ga mera vakarorogo. Laiva na Yalo Tabu me tarai ira ena Vosa ni Kalou.

`Na veisau cava me caka e nomudou, me rawa ni dou yaco mo dou gusu laulau ni Vosa ni Kalou?`