---
title:  Matavuvale ni Vakabauta
date:   08/06/2019
---

### Vulica Na Vuli Ni Macawa Oqo
Cakacaka 10:1–28, 34, 35; 1 Koronica 2:2; 1 Cesalonaika 5:21, 22; Joni 1:12, 13; 3:7; Joni 5:1.

> <p>Wiligusu</p>
> “Ena vuku ni ka qo . . . meda ciciva tiko ga na cere sa tu e matada ka meda vakaraici Jisu, o Koya sa vakatekivuna ena sauma tale ga na noda vakabauta; o koya e na vuku ni marau sa viritu e matana, sa vosota na kauveilatai, ka sa sega ni madua ni sa vakalialiai kina, a sa qai tiko sobu ko Koya e na liga i matau ni tikotiko vakaturaga ni Kalou” (Ipiriu 12:1, 2).

Se mani yabaki ni bula cava eda tiko kina, se cava eda a lako curuma, se sotava ena noda i lakolako, eda bula vata kaya ga mai na i tovo vakatamata. O ira eda sema kina ka oka kina na i soqosoqolotu, era yavalati taucoko e na i tovo vakatamata e tu vakavolivoliti ira. E dua na kena i vakadinadina qori na noda ciri muri e na kui ni veisautaki ni Siga Tabu ki na Sade. Na kedra tu na kedra veivalenilotu e i vakadinadina levu ni bili ni vakavuvuli vakatamata.

Na veivakavuvuli vakatamata e dua na ka era na dau sotava tiko na tamata lotu. Ena so na gauna era dau vinaka, ia ena vuqa ga na gauna era dau veicalati sara.

Eda marau ni sa tiko na kaukauwa ni kosipeli me cinava, tabeya cake, ka solia na kaukauwa meda rawa ni sotava kina na vei-i-bili ni tovo vakatamata. Ena macawa qo eda na vulica tiko kina na veika me baleta na matavuvale lotu nira segata tiko mera tawacala ka mera luve ni Kalou (Filipai 2:15).

_*Vulica na lesoni ni macawa qo mo vakarau kina Siga Tabu ni Jiune 15._