---
title:  Vakacegu e Kauta mai na Qaqa
date:   18/06/2019
---

`Na vakasala ena Veiyalayalati Vou e baleta na vakawati e tiko kina na duidui ena vuku ni Lotu? 1 Koronica. 7:12–15; 1 Pita 3:1, 2.`

Na kalougata ni watini tamata lotu. O Paula e kaya ena 1Koronica vei ira era vuki mai me lotu ni cala na rai ni vakaleqai koya e lotu na vakawati kei koya e tawalotu. Na ka e vauci ena vakawati me tomani tiko ga ni oti na vakawati ka kaya ni o koya e lotu ena vakasavasavataki koya e sega ni lotu, ka ra na vakasavasavataki vaka kina o ira na luvedrau.

Kevaka ena via biubiu o koya na i sa e tawalotu, ia me laivi ga me biubiu. O koya e lotu e sega ni qai vauci tiko ke sa yaco oqo ka sa kacivi koya na Kalou me “tiko vakacegu” (1 Koronica 7:15).

Kacivi meda tiko vakacegu. Na tiko ni duidui vakayalo ena matavuvale, e dua na sala e rawa ni basika me veiliutaki kina e kea na vakacegu i Karisito. Na ka e nakiti, me dei tiko ga na vakawati me rawa ni vakadinadina ni qaqa ni kosipeli e na dela ni dredre, ka me vukei koya e tawalotu me kunea na vakacegu vei koya na kena i sa lotu.

`Na cava so na i yalayala ni nona i tavi o koya na i sa lotu vei koya e tawalotu?`

Na yalololoma, yalodina vakaoti, veiqaravi e na yalomalumalumu, kei na vakadinadina e veitarai mai vei koya e lotu, era rawa ni veisautaki koya e tawalotu. Na veirogorogoci ena bula ni vakawati e yaco ena vuku ni rokovi ne i Jisu (Efeso 5:21). Na i sema i koya e lotu vua e tawalotu me dau taumada vei Karisito. Na yalodina ki na veika e kaya na Kalou, e buki ni tiko vakawati ka kena i wali vinaka i koya na i sa e dau voravora.

`Ko na vukea vakacava e watina tiko e dua e dau voravora?`