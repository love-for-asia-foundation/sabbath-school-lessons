---
title:  Me Liu e Vale
date:   17/06/2019
---

Me tekivu e vale na noda wasea na kosipeli. Oqo e bibi sara me dau vakayacori.

`Na cava e rawa nida tomika mai na Joni 1:40–42 me baleta na wasei ni vakabauta e vale? Raica tale ga na Vakarua 6:6, 7 kei na Ruci 1:14–18.`

E i tukutuku veivakauqeti. E sega wale ga ni mai tukuni Jisu o Adriu e sureti Pita sara ga me la’ki raici Koya. Ni veivakauqeti na i tukutuku kei Jisu ka qai ia na veisureti me sotavi Koya sara e sa dua dina na i valavala cecere ni wasei ni kosipeli e noda vale! Mai keri sara ga, e sa tekivu me dei na veiwekani i Jisu kei Pita.

Vukei ira na gone kina dua na tikina ni vakabauta. E dau nanumi tu ga ni o ira na gone era na qai tomitomi ga mai ena loma ni vuvale lotu, ia e dodonu mera dau vakabibitaki, mera kua ni vakawaletaki ka mera tuberi vei Jisu. Mera dau vukei mera kila na kosipeli, ka vakarautaki kina Nona matanitu (wilika na Vakarua 6).

`Na cava e rawa nida vulica mai na i valavala ni veivakalotutaki ne i Neomai? Ruci 1:8–22.`

O Ruci e a tu raviti Neomai ena gauna e leqa sara tu ga kina ka a vinakata me biuti koya o vugona. E a taroga na Kalou se cava na vuni nona kalou ca (Ruci 1:15, 20, 21). Na i tukutuku i Ruci e vakaraitaka ni sa rawa vei ira na tabagone mera dina Vua na Kalou ka dina ga ni a tuberi Vua mai vua e dua na i dauniveisusu e sega soti ni daumaka.

`E veisautaka vakaevei na nomu rai me baleta na matavuvale na vakasama ni oqo e vanua vinaka ni kaulotu – vei ira mada ga o tiko kei ira? Dou cakacaka vata vakamatavuvale ka vakatuvana na veigaunisala e so e rawa ni dou vakatetea kina na kosipeli vei ira na weka.`