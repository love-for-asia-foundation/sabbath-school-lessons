---
title:  Bula Vakamatavuvale me Bula ni Veiwasei
date:   19/06/2019
---

`Mai na veitikina qo, tomika mai kina na vosa “vakadadamuria.” Na cava e tukuna me baleta na noda mai lotu ka tubu cake ena lotu? Na i sema cava e koto vei rau na tubu me veiucui kei na vakadinadina? 1 Koronica 4:16; Efeso 5:1; 1 Cesalonaika 1:6; Ipiriu 6:12; 13:7; 3 Joni 11.`

Na vakabibitaki ni vosa vakadadamuria ena Veiyalayalati Vou e dusia na i tavi bibi e qarava na tubu me veiucui ni ia na veivakamatuataki. Era yaco na tamata me vakataka tale e dua se dua na ka era raica. Oqo e dau yaco e na veiwekani vakauasivi ena matavuvale e dau kaukauwa kina na via veiucui. O ira na gone era via vakataki tamadra se tinadra, ka rau veivakadadamuri na veiwatini. Oqo e rawa ni tavata vinaka me rawati kina na kau ni kosipeli kivei ira na mataveiwatini tale e so kei na matavuvale.

Kaukauwa ni veidredreti vakaveiwekani. Eda vakadinadina mai noda vale, nida vakatarai ira e so tale mera saravi keda ka rogoci keda. Mai noda vale e sa rawa ni laurai na i vakarau ni cakacaka ni Yaloi Jisu ni veitarai cake tiko. “Na veidredreti vakaveiwekani’, e vola o EG White “e kaukauwa veivakurabuitaki. E rawa nida vakayagataka meda vukei ira kina era tiko vakavolivoliti keda.”—The Ministry of Healing, p. 354.

Nira veisureti na veiwatini kina kanavata kei na veiwasei, se vuli Vola Tabu, se vuli ni matavuvale, e sa rawa sara vei ira era sureti mera raica e dua na i vakaraitaki ni sema Jisu. Na yalovata e vakaraitaki, na lomavata ena dina, na veitalanoa, na wali ni veicati kei na ciqomi ni duidui e i vakaraitaki ni matavuvale i Jisu.

`Na cava e na dodonu me qarauni? Jeremaia 17:9; Joni 2:25; Roma 3:23.`

Na ka ga e dodonu me ciqomi, o ya na nodra muri o ira era lotu ka ra muri Karisito.

`Na cava ko rawa ni cakava mo vukica na nomu vale me i vakaraitaki vinaka ka me na tukuni Jisu?`