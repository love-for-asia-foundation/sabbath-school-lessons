---
title:  Na i Kuri Ni Vuli
date:   21/06/2019
---

Wilika na EG White Adventist Home dp. 35-39, 348-352; The Ministry of Healing, dp. 349-355; kei na Prophets and Kings, dp.340-348.

Na i gu ni matavuvale ena veivakalotutaki. “E kaukauwa cake mai na vunau e vunautaki, e sa i koya na i dre ni matavuvale yalodina ki na yalo kei na bula ni tamata. . . .

“Na noda tikina ni veivakauqeti de na rairai qiqo beka, se lailai beka na noda i gu, se vica wale sara beka na veika me vakayagataki, se lailai beka na ka e rawa nida cau kina, ia na ka levu duadua na veika e rawa ni vakaitavi kina na noda matavuvale.”—Ellen G. White, The Ministry of Healing, dp. 352, 355.

**Taro ni Veiwasei**

`1. Tarogi ratou na lewenikalasi de mai lotu e dua ena vuku ni vei	vakauqeti ni dua na matavuvale. Dou veitalanoataka ka veibolei sara.`

`2. E rawa vakaevei vei kemudou mo dou vukea e dua na matavuvale e sega ni lotu tiko o watina?`

`3. Vaka kalasi, dou veitalanoataka e so na i bili mai vanua ni cakacaka e coqa tiko na vakabauta. Dou vakavolai ira ka veitalanoataka e so na kena i wali.`

`4. Na noda bula na tamata lotu e i vakadinadina tiko vei ira na lalai, o koya e watina e dua e lotu ia e sega ga ni lotu o koya, ira na veiwekani e so kei ira era vulagi mai. Na veitalanoa vakalotu e vale e rawa ni sala me raici Jisu kina e dua, ka vaka kina na noda veikauwaitaki e vale e rawa nida vakaraitaki Jisu tiko kina. Vakananuma mada na ka e rawa ni vakayacora na nomu matavuvale vua e dua e gade mai. Na i vakadinadi	na vinaka cava ko rawa ni cakava vua e dua e curuma mai na nomu katuba?`