---
title:  Na Cava era Raica e Nomu Vale?
date:   15/06/2019
---

### Vulica Na Vuli Ni Macawa Oqo
Aisea 38; 39; 1 Koronica 7:12–15; 1 Pita 3:1, 2; Ipiriu 6:12; 13:7; 3 Joni 11; Aisea 58:6, 7, 10, 12.

> <p>Wiligusu</p>
> “Ia, koi kemudou na i tabatamata digitaki, a mata bete vakaturaga, a matanitu yalosavasava, a tamata sa taukena na Kalou, mo dou vakaraitaka kina na Nona vinaka sara o Koya ka kacivi kemudou mai na butobuto ki Nona rarama e veivakurabuitaki” (1 Pita 2:9).

De da sa yacova mai na gauna, e na vuku ni Turaga, e sa vinaka sara tiko na bula: vinaka tiko na vuvale totoka tiko na cakacaka, na bula kei na bula vakailavo tale ga. Se rairai sega beka? Se tiko na rarawa kei na tamoi e vale? Se draki ni bula cava ga, ke dua na i turaga cecere e mai sikova nomu vale, ko na sauma vakaevei na taro me vaka e a tarogi vua na tui o Esekaia: “A cava era sa kunea mai nomu vale?” (Aisea 39:4).

Na cava era raica na tamata e nomu vale? Na cava era raica na agilosi mai lomalagi? Na yalo vakacava era vakaitikotiko e noda veivale? E rawa beka ni “boici” kina na ka boi vinaka ni masumasu? E laurai beka kina na yalovinaka, na yalololoma, na loloma se veicati, na cudru, sega ni kauwai, yaloca se veisei? E rawa beka ni kaya o koya e lesu mai kina ni tiko e kea o Jisu?

Era veitaro bibi oqo. Ena macawa qo eda na vakadeuca tiko kina na veivakasama e so e na vukea me vinaka na matavuvale.

_*Vulica na lesoni ni macawa qo mo vakarau kina Siga Tabu ni Jiune 22._