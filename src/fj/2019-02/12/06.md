---
title:  Tikotiko Liu ni Veitokani Veivolekati
date:   20/06/2019
---

**Vakatautauvatataki na veikauwaitaki era tu ena i Vola Tabu kei ira era yaco dina ena veimatavuvale ka ra koto oqo e ra. Aisea 58:6, 7, 10â€“12; Roma 12:13; 1 Pita 4:9. Raica na i valavala ni veikauwaitaki e vakayacori.**

`Eparama kei Sera (Vakatekivu 18:1-8)`

`Repeka kei na nona matavuvale (Vakatekivu 24:15-20; 31-33)`

`Sakiusa (Luke 19:1-9)`

Na veikauwaitaki e sa i koya na noda sotava na ka e vinakata e dua tale â€“ na kakana, na vakacegu kei na veitokani. E i vakaraitaki vinaka ni loloma soli wale. E vakadinadinataka oqori o Jisu ena ka e kaya ena Maciu 25:34-40. Na vakayagataki ni vale me tikotiko liu ni kaulotu e baleta na kena vakayagataki me caka mai kina na veisureti kina kana, se rawa ni yaco sara kina kena soli e dua na rumu vua e dua e dau vakalolomataki. E rawa ni vakayagataki mada ga me bucini kina na veitokani, me yaco kina na masu vata, se caka vuli Vola Tabu. Na veikauwaitaki dina e vure sara mai lomada me i dole ni loloma ni Kalou.

E so era nanuma ni sega ni tu vei ira na ka me rawa nira qai veikauwaitaki. E so tale era dau madua , rere se sega ni kila na ka mera cakava mera kauwaitaki ira rawa kina era tawa vakabauta. E so tale era nanuma de na vakavu leqa vei ira ke ra veikauwaitaki. E so era veiwakitakavata tiko na veikauwaitaki kei na veivakamarautaki.

`Ena sala cava e vakaraitaka kina na nomu bula e vale na nomu i tuvaki vakayalo?`