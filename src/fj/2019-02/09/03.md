---
title:  Oti na Veivakadinati
date:   27/05/2019
---

Eda tamata ca kece, ka da rawa ni vakaraitaka ena gauna e so ni sega ni ganita meda vakadinati se me vakadinati keda e dua. O cei e se bera vakadua ni vakaleqai koya na nona dau veivakadinati? Na kena e mosi sara ni o dabuya na nomu matavuvale se dabui iko e dua e vale.

Ena so na gauna e rawa ni rawarawa vei keda meda tagutuva na veiwekani kevaka e sega ni ganita me tomani tiko, ia e na vaka me tadre toka kevaka e lewenivale se watimu. E rawa ni veibaleyaki toka na noda vakasama nida okata na vakawati ni dodonu me dabe toka ena veivakadinati

`E rawa vakaevei ni tarai cake tale na veivakadinati e sa basuraki? 1Pia. 5:6,7; 1Joni 4:18; Jemesa 5:16; Maciu 6:14, 15.`

Na tarai cake tale ni veivakadinati e sa kavoro e taura na gauna. E dodonu me dau tekivu ena kena tusanaki dina na mosi e sotavi ka vakatusai sara na ka dina e yaco – se mani cava ga e yaco se o cei ga e vakayacora.

Ke veibutakoci na leqa e yaco, o koya e leqa me liu e na vakatutusa – me kua tale ni vunitaka e dua na ka, de na basuraka tale na veivakadinati e tekivu me sa bucini, na ka e se vunitaki tiko, na gauna e na qai kilai kina. Na basuraki tale ni veivakadinati e sa qai tarai cake, e na rui dredre sara me wali rawa.

Na tarai vou ni veivakadinati e taura na gauna kei na vosota. Na bibi ga ni veivakadinati e voroki na balavu ni gauna e gadrevi me qai wali vinaka. E dodonu me na ciqomi tiko ni na tatavutuvutu na i tosotoso. So na gauna e vaka me sa daumaka sara, ia, e oti ga e qai liwava tale e dua na cagi tokavuki. Ia e totoka ga ni sa vakadinadinataki ni rawa ni taucoko tale na veivakadinati ena matavuvale ka a sa kavoro.

`Na yavu cava so e na wali ni leqa ni vakawati e rawa nira vakayagataki mera walia na leqa ni sega ni veivakadinati tale so? E na wali vakaevei na kena sa rawa na veivosoti ia e sa sega ga na veivakadinati?`