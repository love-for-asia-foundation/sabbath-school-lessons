---
title:  Veigauna ni Veikalikali
date:   25/05/2019
---

### Vulica Na Vuli Ni Macawa Oqo
Marika 5:22–24, 35–43; 1 Pita 5:6, 7; Vakatekivu 37:17–28; Luke 16:13; Roma 6:16; 1 Koronica 15:26.

> <p>Wiligusu</p>
> “Io, e dina ga, ni’u sa qai vakayalia vakadua vei au na ka kece ga ni sa uasivi cake kina na veikilai kei Karisito Jisu na noqu Turaga; o Koya ka’u sa vosota kina me yali vei au na ka kece ga, ia ka’u sa vakasama ni sa deni manumanu wale ga me’u rawai Karisito kina me noqu” (Filipai 3:8).

Na gauna ga e rau kania o Atama na vuanikau vakatabui, e rau sa sotava na i matai ni veikalikali, na kena sa kali mai vei rau na nodrau bula ni sega ni kila na ca. E sa qai i sosomi ni bula oqo na koco, veisei, veibeitaki kei na gagadre me liu ka lewai koya kadua.

Ni oti ga vakalailai na Lutu, e sa mai kali tani vei rau na i matai ni dua na bula, e na kena vakamatei e dua na manumanu me rau vakasulumi e na kulina me ubi na nodrau luvawale. E rau qai mai vakatikitikitakitaki tani tale mai na kau ni bula ka vaka kina mai na nodrau tikina mai Iteni, ka tarava sara tale na kena mai kau tani na nona bula na luvedrau o Epeli ni a labata o Keni na tuakana. Tarava na kena qai mai kacivi na nona bula e dua vei rau ni bera ni muri yani o kena i sa. E levu sara na ka era vakayali mai na nona vakatulewa cala e dua ga.

Io, e ka mosimosi dina ni dau yaco na veikalikali ena matavuvale, baleta na noda sa rui dau veivolekati. Na veitalatala oqo kei na ka e vakayali kina ena matavuvale eda vulica tale tiko ena macawa qo.

_*Vulica na lesoni ni macawa qo mo vakarau kina Siga Tabu ni Jiune 1._