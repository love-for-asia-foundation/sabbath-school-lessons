---
title:  Oti na Veivakadinati, Tomani Tale
date:   28/05/2019
---

E dau yali tale ga na veivakadinati ena vuku ni tovo kaukauwa vakavuvale. E sa vakadinadinataki ni vuvale e dua na vanua e dau levu duadua kina na i tovo kaukauwa, ka oka kina na matavuvale ni tamata lotu. Na i tovo kaukauwa e vale e oka kina na vakayagataki ni vosa, na veivakamavoataki, na vakamosia na yalo, na kucu, se na biu wale tu ka sega ni kauwaitaki.

**E tukuni ena i Vola Tabu na leqa ni matavuvale ena kedra maliwa na tamata ni Kalou. Na cava na nomu vakasama ka tarai iko e na vuku ni tukutuku ni veitikina oqo ka cava na vuni nodra volai tu?**

`Vakatekivu 37:17–28`

`2 Samuela 13:1–22`

`2 Tui 16:3, 17:17, 21:6`

Na i tovo kaukauwa e digidigi e nona e dua me cakava me vakavorakitaki kina e dua tale se me vakatuturagataki koya kina vua. E sega ni rawa ni vakaiulubaletaki e na daumateni, lomaleqa, gadrevi ni vakatulewataki, gagadre me vakacegui na gagano, lewai vakamatau ni yalokatakata, se tarovi ni nona i vakarau o koya e leqa tiko. O koya e vakaleqai e sega ni mai bale vua na ca ne i dauveivakacacani. O koya oqo, e vakatanitaka na loloma ni “sega ni caka ca ko koya sa dau loloma” (Roma 13:10). Na matau ni nodra vukei na dauveivakacacani e rawa ni veisautaka na nodra i valavala ni bula, ka na rawa ga ke ra tu vakarau mera ciqoma nodra na vukei, ka dolavi ira Vua na Kalou ka vakatarai Koya me vakasinaita nodra bula ka buli koya cake e na loloma dina (raica vata kei na Efeso 3:20).

`Biuti iko ena nona i tutu o koya e vakaleqai ena i tovo kaukauwa. Na mataqali vosa vakacava ko na via rogoca? Na cava na vuna e bibi kina me taqomaki ka kauwaitaki o koya e vakaleqai mai na nona vakasalataki ga e na i valavala ni nona tiko volekati koya e vakacacani koya?`