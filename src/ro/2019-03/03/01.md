---
title:  Sabatul, o zi a libertăţii
date:  13/07/2019
---

> <p>Textul de memorat</p>
> „Apoi le-a zis: «Sabatul a fost făcut pentru om, iar nu omul pentru Sabat.»” (Marcu 2:27)

Dumnezeu a creat Sabatul ca act final al săptămânii creaţiunii. De fapt, în ziua a şaptea, Dumnezeu nu doar S-a odihnit, ci a creat odihna ca parte integrantă a modului în care trebuia să fie lumea. Sabatul a fost o demonstraţie a felului în care noi am fost creaţi pentru a interacţiona cu Dumnezeu şi unii cu ceilalţi.

De aceea, nu este deloc surprinzător să vedem că Sabatul, ca una dintre porunci în planul lui Dumnezeu pentru poporul Său, apare de foarte timpuriu în stabilirea noii naţiuni israelite. Trebuia să aibă un rol central în viaţa evreilor.

Adesea, când vorbim despre Sabat, conversaţia se îndreaptă foarte rapid spre păzirea Sabatului: care sunt lucrurile pe care nu ar trebui să le facem şi pe care să le facem. Oricât de importante ar fi aceste întrebări, noi trebuie să înţelegem rolul fundamental pe care Sabatul trebuia să îl aibă în lume şi în viaţa poporului lui Dumnezeu ca un simbol al harului şi al purtării Sale de grijă.

Aşa cum a spus Domnul Isus, Sabatul zilei a şaptea a fost creat pentru om, pentru toţi oamenii. Când ne amintim cu adevărat de ziua Sabatului, acest lucru va schimba fiecare zi a săptămânii şi, aşa cum a demonstrat Mântuitorul, poate fi un mijloc de a le aduce binecuvântare şi altora.