---
title:  Mila şi dreptatea în cărţile Psalmii şi Proverbele
date:  20/07/2019
---

> <p>Textul de memorat</p>
> „Faceţi dreptate celui slab şi orfanului, daţi dreptate nenorocitului şi săracului, scăpaţi pe cel nevoiaş şi lipsit, izbăviţi-i din mâna celor răi.” (Psalmii 82:3,4)

Cărţile Psalmii şi Proverbele ne prezintă experienţa trăirii cu Dumnezeu în lucrurile obişnuite ale vieţii, nu doar în momentele de închinare sau de activităţi religioase. Cartea Proverbele ne oferă înţelepciune practică – de la relaţii şi familie până la afaceri şi conducere -, iar cartea Psalmii este o colecţie de cântece care acoperă o varietate de emoţii şi experienţe spirituale, de la plângeri până la laude pline de triumf şi tot ce poate fi cuprins între acestea. Este uşor să observăm că, în toate aspectele şi experienţele vieţii noastre, ar trebui să se vadă credinţa, faptul că ştim că Dumnezeu ne iubeşte şi Se îngrijeşte de fiecare aspect al vieţii noastre.

Dacă medităm asupra vieţii în această lume căzută, nu se poate să nu vedem nedreptatea care pătrunde adânc în condiţia omului. De fapt, în mod repetat se spune că Dumnezeu vede toată nedreptatea şi încearcă să o elimine. El este speranţa celor fără speranţă.

Deşi putem atinge doar puţin din ceea ce găsim în aceste cărţi pe acest subiect, poate că această lecţie ne va inspira să fim mai activi, venind în întâmpinarea nevoilor celor săraci, asupriţi şi celor uitaţi care pot fi găsiţi pretutindeni în jurul nostru şi pe care avem datoria să îi ajutăm.