---
title:  O biserică în care toţi slujesc
date:  21/09/2019
---

> <p>Textul de memorat</p>
> „Să ţinem fără şovăire la mărturisirea nădejdii noastre, căci credincios este Cel ce a făcut făgăduinţa. Să veghem unii asupra altora, ca să ne îndemnăm la dragoste şi la fapte bune.” (Evrei 10:23,24)

Încercând să împlinim Trimiterea creştină, nu ar trebui să subestimăm potenţialul bisericii în calitate de comunitate organizată a credincioşilor. Deja am trecut în revistă problemele cu care ne-am putea confrunta în lupta împotriva nedreptăţii şi sărăciei. Dar, lucrând împreună cu alţi credincioşi din biserică, putem fi o binecuvântare pentru cei din jur.

Ispita este ca, atunci când ne strângem laolaltă ca biserică, să fim prea preocupaţi de menţinerea funcţionării ei, uitând că biserica există pentru a sluji lumii în care a pus-o Dumnezeu. Ca membrii ai bisericii nu trebuie să ignorăm suferinţa şi răul care există în jur. Dacă Hristos nu le-a ignorat, nici noi nu ar trebui să le ignorăm. Noi trebuie să fim credincioşi mandatului de a predica Evanghelia şi, pe lângă predicare, să îi ajutăm pe cei asupriţi, flămânzi, goi şi neajutoraţi.

Împreună, ca biserici locale, organizaţie şi instituţii, noi suntem trupul lui Hristos (1 Corinteni 12:12-20). De aceea, ar trebui să păşim pe urmele Lui, să lucrăm ca El şi să fim mâinile, picioarele, vocea şi inima Lui în lumea de astăzi.