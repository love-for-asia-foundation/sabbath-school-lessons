---
title:  Un gând de încheiere
date:  27/09/2019
---

„Lucrarea pe care au făcut-o ucenicii trebuie s-o facem şi noi. Fiecare creştin trebuie să fie un misionar. … Avem datoria de a-i hrăni pe cei înfometaţi, de a-i îmbrăca pe cei goi şi de a-i mângâia pe cei suferinzi şi năpăstuiţi. Avem datoria de a le sluji celor disperaţi şi de a le insufla speranţă celor deznădăjduiţi.

Iubirea lui Hristos, manifestată în slujire dezinteresată, va fi mult mai eficientă în îndreptarea răufăcătorului decât sabia sau Curtea de Justiţie. Acestea sunt necesare pentru a băga groaza în călcătorul legii, însă misionarul iubitor poate face mai mult. Adesea, inima care se împietreşte sub asprimea reproşurilor se va topi la căldura iubirii lui Hristos.” – Ellen G. White, Divina vindecare, pp. 104-106

Rezumat: Fiind creştini, suntem chemaţi să slujim nevoilor semenilor, în special celor în suferinţă, răniţi şi asupriţi. Deşi fiecare avem responsabilităţile noastre în acest domeniu, ca biserică dedicată slujirii semenilor, noi putem fi mult mai eficienţi dacă lucrăm împreună ca familie a bisericii.

Studiu suplimentar: Ellen G. White, Faptele apostolilor, capitolul „Un martor credincios”; Lucrarea de binefacere, capitolul „Bunătatea – cheia spre inimi”.

**Biblia şi cartea istoria mântuirii – studiu la rând**: BIBLIA ŞI CARTEA EVANGHELIZARE – STUDIU LA RÂND

**Biblia: 2 Regi 24 – 1 Cronici 5**

`1. De ce a vrut Domnul să-l lepede pe Iuda?`

`2. Ce împărat al lui Iuda a mâncat până la sfârşitul vieţii lui la masa împăratului Babilonului?`

`3. Despre cine se spune că Domnul i-a dat ce ceruse?`

`4. Cui i-a fost dat un drept de întâi născut, dar n-a fost scris în spiţele de neam ca întâi născut?`

Evanghelizare, subcapitolul „Evanghelizarea, o lucrare plină de demnitate”

`5. Din ce cauză nu s-a ajuns la oamenii din clasele sociale înalte?`