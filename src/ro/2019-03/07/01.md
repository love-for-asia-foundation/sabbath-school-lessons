---
title:  Isus şi cei nevoiaşi
date:  10/08/2019
---

> <p>Textul de memorat</p>
> „Duhul Domnului este peste Mine, pentru că M-a uns să vestesc săracilor Evanghelia, M-a trimis să tămăduiesc pe cei cu inima zdrobită, să propovăduiesc robilor de război slobozirea şi orbilor, căpătarea vederii, să dau drumul celor apăsaţi şi să vestesc anul de îndurare al Domnului.” (Luca 4:18,19)

Printre alte motive, Isus a venit pe pământ ca să ne arate cum este Dumnezeu. El a făcut acest lucru prin învăţăturile Sale, prin jertfa Sa şi prin viaţa Sa, adică prin felul în care a interacţionat cu oamenii obişnuiţi. Multe dintre acţiunile Sale au produs schimbări imediate şi reale în viaţa celorlalţi.

Acest aspect al lucrării lui Mesia a fost prezis de profeţii Vechiului Testament şi chiar de însuşi Isus când Şi-a definit misiunea în prima Sa predică redată în scris (Luca 4). în plus, relatând viaţa Sa, scriitorii Evangheliei au folosit adesea limbajul profeţilor din Vechiul Testament pentru a explica ce făcea Isus. Astfel, viaţa lui Isus a fost văzută clar în scrierile acestor profeţi, unde se arăta şi compasiunea Lui pentru cei săraci şi asupriţi.

Totuşi conducătorii religioşi L-au perceput pe Isus ca pe o ameninţare. Dând un exemplu teribil de nedreptate şi cruzime, ei L-au arestat, L-au „judecat” într-un mod cu totul nedrept şi L-au răstignit. Prin Isus, Dumnezeu a simţit nedreptatea şi, prin moartea Fiului Său, a expus grozăvia răului. Dar, prin învierea Sa, El a adus triumful vieţii, bunătăţii şi mântuirii.