---
title:  Un gând de încheiere
date:  05/07/2019
---

Orice manifestare a puterii creatoare este o expresie a iubirii nemărginite. Suveranitatea lui Dumnezeu implică deplina binecuvântare a tuturor fiinţelor create.” – Ellen G. White, Patriarhi şi profeţi, ed. 2006, p. 19

„Dacă oamenii şi-ar face datoria ca ispravnici ai bunurilor Domnului lor nu ar exista plâns pentru pâine, nimeni nu ar suferi lipsă, nimeni nu ar fi gol şi în nevoie. Necredincioşia oamenilor aduce starea de suferinţă în care este cufundată omenirea. … Dumnezeu i-a făcut pe oameni ispravnicii Lui şi nu trebuie învinuit de suferinţele, nenorocirea, goliciunea şi lipsurile omenirii. Domnul a asigurat provizii suficiente pentru toţi.” – Ellen G. White, Lucrarea de binefacere, p. 16.

Rezumat: Dumnezeu a creat o lume desăvârşită şi le-a încredinţat oamenilor, pe care i-a creat după chipul Său, lucrarea de a „păzi şi îngriji” ceea ce El crease. Deşi păcatul a distrus relaţiile pe care Dumnezeu le-a avut în vedere de la început pentru noi, totuşi avem misiunea de a administra ce a creat Dumnezeu pe pământ şi de a ne îngriji de semenii noştri. Un mod de a-L onora pe Dumnezeul nostru Creator este să ne aducem la îndeplinire lucrarea încredinţată de El.

Studiu suplimentar: Patriarhi şi profeţi, capitolul 2, „Creaţiunea”.

**Biblia şi cartea istoria mântuirii – studiu la rând**: BIBLIA ŞI CARTEA EVANGHELIZARE – STUDIU LA RÂND

**Biblia: 1 Samuel 17-23**

`1. Ce anume a văzut şi a înţeles Saul?`

`2. Despre care dintre doi prieteni scrie că se prăpădea plângând?`

`3. Ce sfat i-a dat prorocul Gad lui David?`

`4. Ce s-a întâmplat când Saul şi oamenii lui îi înconjuraseră pe David şi pe oamenii săi?`

Evanghelizare, subcapitolul „Umbra unei pedepse iminente”

`5. Cine au fost neglijaţi fără milă?`