---
title:  Închinaţi-vă Creatorului
date:  03/08/2019
---

> <p>Textul de memorat</p>
> „Iată postul plăcut Mie: dezleagă lanţurile răutăţii, deznoadă legăturile robiei, dă drumul celor asupriţi şi rupe orice fel de jug; împarte-ţi pâinea cu cel flămând şi adu în casa ta pe nenorociţii fără adăpost; dacă vezi pe un om gol, acoperă-l şi nu întoarce spatele semenului tău.” (Isaia 58:6,7)

Chiar la o citire rapidă, profeţii Vechiului Testament ne avertizează cu privire la tratarea incorectă a celor săraci şi oprimaţi. Profeţii şi Dumnezeu, în Numele căruia vorbeau, erau indignaţi de ce vedeau că se face în toate naţiunile înconjurătoare (Amos 1 şi 2). Dar ei aveau şi un simţământ de mânie şi întristare din cauza nelegiuirilor care se făceau chiar în poporul lui Dumnezeu, de către cei care primiseră atât de multe binecuvântări divine. Dată fiind istoria lor, dar şi legile date lor de Dumnezeu, ei ar fi trebuit să ştie mai mult. Din nefericire, nu întotdeauna a fost aşa şi profeţii au avut multe de spus despre această stare nefericită a lucrurilor.

Este interesant să descoperim că multe dintre cunoscutele afirmaţii ale profeţilor referitoare la dreptate şi nedreptate sunt în legătură cu închinarea. După cum vom vedea, adevărata închinare nu este ceva ce are loc doar în timpul ceremoniilor religioase, ci înseamnă şi să ai aceleaşi preocupări ca Dumnezeu pentru bunăstarea celorlalţi şi să încerci să îi ridici pe cei asupriţi şi uitaţi.