---
title:  Un gând de încheiere
date:  06/09/2019
---

„În jurul nostru sunt săraci, suflete încercate, care au nevoie de cuvinte de simpatie, dar şi de fapte de ajutorare. Sunt văduve care au nevoie să fie înţelese şi ajutate. Există orfani pe care Domnul Hristos le-a poruncit urmaşilor Săi să-i trateze ca pe o moştenire încredinţată lor de Dumnezeu. Prea adesea, aceştia sunt trecuţi cu vederea şi lăsaţi în părăsire. Ei pot fi zdrenţăroşi, grosolani şi respingători din toate punctele de vedere, totuşi ei sunt proprietatea lui Dumnezeu. Ei au fost cumpăraţi cu un preţ şi sunt tot atât de valoroşi înaintea Sa ca fiecare dintre noi. Ei sunt membri ai marii familii a lui Dumnezeu, iar creştinii, ca slujitori ai Săi, sunt răspunzători pentru ei.” – Ellen G. White, Parabolele Domnului Hristos, pp. 386-387

Rezumat: Dragostea lui Dumnezeu, arătată în planul de mântuire şi trăită în viaţa şi jertfa Domnului Isus, ne oferă iertare, viaţă şi speranţă. Ca beneficiari ai harului, trebuie să împărtăşim acest lucru cu ceilalţi, nu pentru a ne câştiga mântuirea, ci pentru că am fost creaţi şi re-creaţi ca martori ai dragostei divine. Astfel, Evanghelia transformă relaţiile şi ne îndeamnă să slujim, în special celor în nevoie.

Studiu suplimentar: Ellen G. White, Hristos, Lumina lumii, capitolul „Dumnezeu cu noi”; Divina vindecare, capitolul „Mântuit pentru a sluji”.

**Biblia şi cartea istoria mântuirii – studiu la rând**: BIBLIA ŞI CARTEA EVANGHELIZARE – STUDIU LA RÂND

**Biblia: 2 Regi 3-9**

`1. Cine şi cui i-a spus că nu l-ar băga deloc în seamă şi nici nu s-ar uita la el?`

`2. Cui şi de ce i s-a tulburat inima?`

`3. Pe cine a recunoscut Ghehazi când îi istorisea împăratului lucrurile mari făcute de Elisei?`

`4. Cum l-au considerat căpeteniile care erau cu Iehu pe tânărul proroc trimis de Elisei?`

Evanghelizare, subcapitolul „Modelul de plănuire al Marelui Evanghelist”

`5. De ce nu ne descoperă Domnul Isus multe lucruri în zilele noastre?`