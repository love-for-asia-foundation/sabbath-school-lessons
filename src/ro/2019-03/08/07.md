---
title:  Un gând de încheiere
date:  23/08/2019
---

„Măsura regulii de aur este adevărata măsură a creştinismului. Tot ce este mai puţin înseamnă amăgire. O religie care îi face pe oameni să pună un preţ mai mic pe fiinţele omeneşti pe care Hristos le-a preţuit atât de mult, încât şi-a dat viaţa pentru ele, o religie care ne face să fim nepăsători faţă de nevoile, suferinţele sau drepturile omului este o religie greşită, falsă. Când dispreţuim cerinţele celui sărman, suferind şi plin de păcate, îl trădăm pe Hristos. Creştinismul are o putere atât de mică în lume, pentru că oamenii se fălesc cu Numele lui Hristos, dar, prin viaţa lor îi tăgăduiesc caracterul.” – Ellen G. White, Cugetări de pe Muntele Fericirilor, p. 136

Rezumat: învăţătura lui Isus stabileşte un alt mod de a trăi pentru cei care sunt cetăţeni şi vestitori ai împărăţiei lui Dumnezeu. Construind pe temelia Scripturii Vechiului Testament, El a repetat şi a extins ideea de a ne îngriji de cei săraci şi asupriţi, evidenţiind faptul că urmaşii Săi vor da dovadă de milă şi har în timp ce aşteaptă revenirea Sa.

Studiu suplimentar: Ellen G. White, Hristos, Lumina lumii, capitolele „Samariteanul milos” şi „Aceşti foarte neînsemnaţi fraţi ai Mei”; Parabolele Domnului Hristos, capitolele „Omul bogat şi săracul Lazăr” şi „Cine este aproapele meu?”.

**Biblia şi cartea istoria mântuirii – studiu la rând**: BIBLIA ŞI CARTEA EVANGHELIZARE – STUDIU LA RÂND

**Biblia: 1 Regi 11-17**

`1. Cum se numea cetatea de unde provenea prorocul Ahia?`

`2. Cum putea cineva să ajungă preot al înălţimilor pe timpul lui Ieroboam?`

`3. De ce n-a mai lăsat-o Asa pe mama sa să fie regină (împărăteasă)?`

`4. Cum a interpretat văduva din Sarepta moartea fiului ei?`

Evanghelizare, subcapitolul „La drumuri şi la garduri”

`5. Ce spune Ellen G. White că i s-a arătat cu privire la câştigarea interesului persoanelor dintr-o singură localitate?`