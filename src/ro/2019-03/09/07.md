---
title:  Un gând de încheiere
date:  30/08/2019
---

„Dărnicia neegoistă a umplut prima biserică de o mare bucurie, deoarece credincioşii ştiau că strădaniile lor ajutau la ducerea soliei Evangheliei la cei aflaţi în întuneric. Bunăvoinţa lor mărturisea că ei nu primiseră în zadar harul lui Dumnezeu. Ce altceva putea da naştere la o asemenea dărnicie decât sfinţirea lucrată de Spiritul Sfânt? Atât în ochii credincioşilor, cât şi ai necredincioşilor, aceasta era o minune a harului.” – Ellen G. White, Faptele apostolilor, p. 344

Rezumat: însufleţiţi de mandatul încredinţat de Domnul Isus şi de puterea Duhului Sfânt, primii credincioşi au hotărât să ducă solia şi misiunea Sa în toată lumea. Pe baza învăţăturilor Sale şi ale Scripturii ebraice, biserica primară dăruia celor în nevoie din mijlocul ei, dar şi celor din afară. Prin exemplul lor şi prin învăţăturile date în epistole, primii conducători creştini i-au sfătuit pe credincioşi să aibă o viaţă de credincioşie şi slujire, în special faţă de cei în nevoie.

Studiu suplimentar: Ellen G. White, Lucrarea de binefacere, capitolele „Dorca – Lucrarea şi influenţa ei” şi „Aceasta este religia curată”, pp. 35-41; Faptele apostolilor, capitolul „O biserică darnică”.

**Biblia şi cartea istoria mântuirii – studiu la rând**: BIBLIA ŞI CARTEA EVANGHELIZARE – STUDIU LA RÂND

**Biblia: 1 Regi 18-2 Regi 2**

`1. Cum era considerat muntele Horeb, pe vremea lui Ilie?`

`2. Cine şi cui i-a promis că îi va face străzi (uliţe) în Damasc?`

`3. Din ce cauză nu au mai ajuns corăbiile lui Iosafat la Ofir?`

`4. Cine au fost martori la înălţarea lui Ilie la cer şi totuşi s-au dus să-l caute?`

Evanghelizare, subcapitolul „Lucrătorii din zonele rurale”

`5. În ce condiţii şi-ar recăpăta sănătatea mulţi din poporul nostru?`