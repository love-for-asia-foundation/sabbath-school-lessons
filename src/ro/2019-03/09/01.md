---
title:  Slujirea nevoiaşilor în biserica Noului Testament
date:  24/08/2019
---

> <p>Textul de memorat</p>
> „Religia curată şi neîntinată înaintea lui Dumnezeu, Tatăl nostru, este să cercetăm pe orfani şi pe văduve în necazurile lor şi să ne păzim neîntinaţi de lume.” (Iacov 1:27)

Versetele care cuprind Marea Trimitere (Matei 28:18-20) sunt printre cele mai cunoscute versete din Biblie, cel puţin în lumea creştină. Aceste versete au fost considerate adesea ca fiind declaraţia noastră de misiune şi au fost o inspiraţie pentru diverse proiecte misionare şi evanghelistice. Inspiraţi de aceste versete, creştinii au mers în întreaga lume, uneori cu costuri personale mari, pentru a răspândi Evanghelia.

Ce a spus Isus în Marea Trimitere? „Faceţi ucenici…, botezându-i… Şi învăţaţi-i să păzească tot ce v-am poruncit” (Matei 28:20). După cum am văzut, multe dintre lucrurile pe care ne-a poruncit Isus să le facem sunt legate de grija faţă de cei nevoiaşi, în suferinţă şi de cei care nu îşi pot purta singuri de grijă. Să nu uităm că aceste îndrumări date de Isus primilor ucenici nu erau deloc o misiune nouă, ceva ce nu mai auziseră sau văzuseră înainte, ci era o continuare a misiunii pe care Isus o începuse deja în mijlocul lor. Acest aspect al învăţăturii lui Isus poate fi văzut foarte clar în viaţa noii bisericii ca parte a împlinirii Marii Trimiteri.