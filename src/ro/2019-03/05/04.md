---
title:  Profetul Mica
date:  30/07/2019
---

`3. Descrie câteva modalităţi prin care, în prezent, poţi trăi practic cuvintele din Mica 6:8.`

Acesta este probabil unul dintre cele mai cunoscute versete din Biblie. Totuşi, la fel ca multe dintre versetele pe care le transformăm în lozinci sau „afişe”, poate că nu cunoaştem contextul atât de bine pe cât am crede.

`4. Ce anume condamna Mica în practica poporului? Mica 2:8-11; 3:8-12`

În timpul domniei lui Ahaz în Iuda, poporul lui Dumnezeu a atins cea mai de jos treaptă în istoria şi spiritualitatea lui. Idolatria şi practicile rele erau tot mai prezente. Si, după cum observaseră şi alţi profeţi ai vremii, săracii erau exploataţi şi prădaţi în continuare.

Si Mica este un profet al nenorocirilor, ca toţi profeţii din vremea sa. În cea mai mare parte din primele trei capitole sunt exprimate mânia şi întristarea lui Dumnezeu la vedea relelor pe care le săvârşea poporul, dar şi distrugerea care urma să se abată asupra lui.

Însă Dumnezeu nu renunţase la poporul Său. Chiar glasurile tăioase şi soliile dure ale profeţilor erau o dovadă a interesului Său continuu pentru copiii Lui. El le-a dat avertizări din iubire şi pentru că îi păsa de ei. El dorea cu ardoare să îi ierte şi să îi refacă. Nu dorea să rămână mânios pentru totdeauna (Mica 7:18-20).

Acesta este contextul bine cunoscutei „formule”: să faci dreptate, să iubeşti mila, să umbli smerit. Poate părea simplu, dar a trăi practic o astfel de credinţă este mult mai dificil, în special când a trăi astfel pare atât de ciudat pentru societate. Când alţii profită de nedreptate, iau în râs mila şi umblă cu mândrie, este nevoie de curaj şi de perseverenţă ca să faci dreptate, să iubeşti mila şi să umbli smerit. Dar noi nu suntem singuri; când facem aşa, umblăm cu Dumnezeu.

`Care este legătura dintre a face dreptate, a iubi mila şi a umbla smerit cu Dumnezeu?`