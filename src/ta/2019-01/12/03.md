---
title:  சிவப்புநிற மிருகமும் வேசியும்
date:   18/03/2019
---

`கேள்வி: சிவப்பு நிறமுள்ள மிருகத்தின்மேல் பாபிலோன் உட்கார்ந்திருந்தாள். வெளி 17:3.    தண்ணீர், மிருகம் என்கிற அடையாளங்கள் எவ்வாறு பாபிலோனுடைய ஆதரவாளர் களைச் சுட்டிக்காட்டுகிற அடையாளங்களாக உள்ளன?`

வனாந்தரத்தில் சிவப்பு நிறமுள்ள ஒரு மிருகத்தின்மேல் ஒரு ஸ்திரீ உட்கார்ந்திருப்பதை யோவான் பார்க்கிறார்.  அவள் மத அமைப் புக்கு அடையாளம்; மிருகமானது அரசியல் வல்லமைக்கு அடையா ளம்.  இங்கே மத அமைப்பு தனியாகவும், அது சவாரிசெய்கிற அரசியல் வல்லமைகள் தனியாகவும் உள்ளன; இது முந்தைய நிலைக்கு மாறா னது. முன்பு மத வல்லமையும் அரசியல் வல்லமையும் ஐக்கியப்பட்டி ருந்தன.  ஆனா லும், இந்த இரண்டு தனித்தனி அமைப்புகளும் முடிவில் ஒன்றுசேரும்.  மிருகத்தின்மேல் சவாரிசெய்கிற இந்த மத அமைப்பானது அரசுகள்மேல் அதிகாரம்செலுத்தும்.

`கேள்வி: அந்த வேசியின் என்னென்ன தன்மைகள் வெளி 12, 13இல் சொல்லப்படும் வலு சர்ப்பத்தையும், கடல் மிருகத்தையும், பூமி மிருகத்தையும் சுட்டிக்காட்டுகின்றன?`

அந்த ஸ்திரீ இரத்தாம்பரமும் சிவப்பான ஆடையணிந்து, விலை யேறப்பெற்ற கற்களால் தன்னை அலங்கரித்திருந்தாள்.  வேசிகள் பிறரைத் தங்களிடம் மயக்கி இழுப்பதற்காக அவ்வாறு செய்வார்கள். எரே 4:30.  இரத்தாம்பரம் என்பது இரத்த நிறமுடைய துணி; அந்த மத அமைப்பின் அடக்குமுறையை அது சுட்டிக்காட்டுகிறது.  

பொன்னும் இரத்தாம்பரமும் சிவப்பும் பிரதான ஆசாரியனுடைய வஸ்திரத்தின் நிறங்கள்; அதைப்போல போலியான ஒன்றை அவள் உடுத்தியிருந்தாள். யாத் 28:5,6.  ‘கர்த்தருக்குப் பரிசுத்தம்’ என்று எழுதப்பட்ட பாகையை பிரதான ஆசாரியன் நெற்றியில் அணிந்திருப் பான். யாத் 28:36-38. அதற்குப் போலியாக வேசிக்கு நெற்றியில் தூஷணநாமம் இருந் தது.  அவள் கையில் வைத்திருந்த பொற்பாத்திரம் ஆசரிப்புக்கூடாரப் பாத்திரங்களை நினைவூட்டுகின்றது; தானி 5:2-4.  பொற்பாத்திரம் என்றதும் சத்தியம் போன்ற எண்ணம் ஏற்பட்டாலும்கூட, அந்த வேசி அதில் மதுவை வைத்திருந்தாள்; அது அந்த மதஅமைப்பின் பொய்கள்; உலகை மயக்கி, தேவனைவிட்டு விலக்குவதே நோக்கம்.

வேசியாகிய பாபிலோன் பரிசுத்தவான்களின் இரத்தத்தினாலும், கிறிஸ்துவுக்காக இரத்தசாட்சியாக மரித்தோரின் இரத்தத்தினாலும் வெறிகொண்டிருந்தாள்.  போப்புமார்க்க தலைமையில் நடைபெற்ற உபத்திரவத்தை நினைவூட்டுகிறது; முடிவுக்கால பாபிலோனும் அப்படியே செயல்படும்.  சுவிசேஷத்தை உண்மையோடு அறிவித்ததற் காக ஏராளமான கிறிஸ்தவர்களைக் கொன்றது அந்த அமைப்புதான்.

`வேசியாகிய பாபிலோனைப்பற்றி வருகிற விளக்கமானது, தியத்தீரா சபையில் காணப்பட்ட யேசபேலை நினைவூட்டுகிறது. வெளி 2:20-23.  இந்த இரு ஸ்திரீகளுக்கும் இடையே இருக்கிற ஒற்றுமைகள் எவ்வாறு முடிவுக்கால பாபிலோனின் தன்மையை விவரிக்கின்றன?`