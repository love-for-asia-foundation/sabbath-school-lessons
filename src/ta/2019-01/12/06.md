---
title:  பாபிலோனுக்கு நியாயத்தீர்ப்பு
date:   21/03/2019
---

`கேள்வி: பத்து ராஜாக்கள்பற்றி வெளி 16:14-16; 17:12-15 என்ன சொல்கிறது?`

இந்தப் பத்து ராஜாக்கள் யார் என்பதுபற்றி பல்வேறு விளக்கங்கள் உள்ளன.  ஆனால், அவர்கள் யார் என்பதுபற்றி வெளிப்படுத்துதல் எதுவும் சொல்லவில்லை.  அவர்கள் உலகமுடிவுக்குமுன், கொஞ்சக் காலத்திற்கு உருவாகிற அரசியல் கூட்டணி; அவர்கள்  வேசிக்கு ஆதர வாக இருப்பார்கள்;  உலக வல்லமைகள் தங்கள் முழு மெய்ப்பற்றையும் மிருகத்தின்மேல் வைப்பார்கள் என்பதைத்தான் அந்த எண் காட்டுகிறது.

வெளி 16:12-16இல் அறிமுகமாகிற அர்மகெதோன் யுத்தம்பற்றி வெளி 17:13,14 இரத்தினச் சுருக்கமாகச் சொல்கிறது.  அற்புதங்களைச் செய்கிற பிசாசின் ஆவிகளோடுகூட வலுசர்ப்பத்தின் ஆதரவும் கிடைப் பதால், கடல்மிருகமும் கள்ளத்தீர்க்கதரிசியும் உலக அரசியல் கூட்டணி களும் வீறுகொண்டு, ஆட்டுக்குட்டியானவரோடு யுத்தம்பண்ணுவார்கள்

அர்மகெதோன் யுத்தம் என்பது, இரண்டாம் வருகையின்போது நடக்கிற இறுதி யுத்தமாகும்.   இதில் சாத்தானும் அவனுடைய கூட்டணி களும் சேர்ந்து கிறிஸ்துவோடும் அவருடைய தூதசேனைகளோடும் யுத்தம்செய்வார்கள்.

`கேள்வி: அந்தப் பத்து ராஜாக்களும் பாபிலோனுக்கு எதிராகத் திரும்புவார்கள். வெளி 17:16-18.  அதற்கான காரணத்தை வெளி 16:2-12 எவ்வாறு காட்டுகிறது?`

பாபிலோனுக்கு அந்த நிலை ஏற்படுவதற்குக் காரணமாக இருப் பது யார்?  ஐரோப்பாவில் பிரிந்த தேசங்களில் அடுத்தடுத்து அதிகாரத் திற்கு வருபவர்கள்தாம் பத்துக்கொம்புகள். அவர்கள் வேசியாகிய பாபிலோன்மேல் வெறுப்படைந்து, அவளுக்கு எதிராகத் திரும்பி, அவளை பாழும் நிர்வாணமுமாக்குவார்கள்; அவள் மாம்சத்தைப் பட்சிப்பார்கள். பிறகு அவளை நெருப்பினால் சுட்டெரித்துப் போடு வார்கள்.  சோரம்போன எருசலேமுக்கு நிகழவிருந்ததுபற்றி சொன்ன பிரகாரமாக தேவன் இங்கும் சொல்கிறார். எரே 4:30.  ஆசாரியனுடைய குமாரத்தின் வேசித்தனம்பண்ணினால் அவளை எரிக்கவேண்டும் என்று லேவி 21:9 சொல்கிறது.   

வாதையிலிருந்து பாபிலோன் தங்களைக் காப்பாற்றமுடியாததால், வஞ்சிக்கப்பட்ட அரசியல் வல்லமைகள் மயக்கம்தெளிவார்கள்.  தாங்கள் வஞ்சிக்கப்பட்டதை உணர்ந்து, பகை கொண்டு அவளைத் தாக்குவார்கள்.  இந்த முடிவுக்கால தேவதுரோக மத அமைப்பும், அவளோடுகூட சேரத் தீர்மானித்தவர்களும், தேவ  தண்டனையை முழு வதும் அனுபவிப்பார்கள்.

`முடிவுக்கால நிகழ்வுகளைக்குறித்த பல கேள்விகளுக்கு பதில்கிடைக்காமல் இருக்கலாம்; எனவே, அவை நமக்குக் குழப்பமாகவும் இருக்கலாம்.  ஆனால் வெளி 17:14இல் நமக்குக் கொடுக்கப்பட்டிருக்கிற வாக்குறுதி என்ன? இந்த வாக்குறுதி நம்மை எவ்வாறு ஊக்கப் படுத்தவேண்டும்?`