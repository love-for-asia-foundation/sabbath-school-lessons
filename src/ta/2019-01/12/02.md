---
title:  வேசியாகிய பாபிலோன்
date:   17/03/2019
---

`கேள்வி: பாபிலோன் ஏறி உட்கார்ந்திருக்கிற ‘திரளான தண்ணீர்கள்’ ஐபிராத்து நதியைச் சுட்டிக்காட்டுகின்றன. வெளி 17:1,2; எரேமியா 51:13.  வெளி 17:15இன்படி, திரளான தண்ணீர்கள் என்பது எதற்கு அடையாளம்?`

ஸ்திரீ என்பது வேதாகமத்தில் சபையைக் குறிக்கிற அடையாளம்.  வெளிப்படுத்தலில், தேவனுடைய மெய்யான சபையானது கற்புள்ள ஸ்திரீ என்று சித்தரிக்கப்படுகிறது. வெளி 12:1; 22:17.  எனவே, வேசி என் பது தேவதுரோக சபையைச் சுட்டிக்காட்டும்.  மகா பாபிலோன்தான் இந்த வேசி என்று வெளி 17:5 குறிப்பிடுகிறது.  பண்டையகால பாபிலோன் தன் னுடைய பிழைப்புக்காக ஐபிராத்து நதியைச் சார்ந்திருந்ததுபோல, முடிவுக் கால பாபிலோனானது தன்னுடைய திட்டங்களை வலுக்கட்டாயமாகச் செயல்படுத்துவதற்கு மனிதர் ஆதரவைச் சார்ந்திருக்கும்.

கேள்வி: முடிவுக்கால பாபிலோனோடு இரண்டு பிரிவினர் முறைகேடான உறவுவைத் திருப்பதாகவும், அவளால் வெறிகொண்டிருப்பதாகவும் சொல்லப்படுகிறது.  அவர்கள் யார்? வெளி 14:8; 18:2,3; 17:1.

1. இராஜாக்கள்
2. பூமியின் குடிமக்கள்

முதல் பிரிவினர் பூமியின் ராஜாக்கள். அதாவது அரசியல் அதிகாரங் களோடு ஆட்சிசெய்பவர்கள்.  வேசியாகிய பாபிலோனுடன் அவர்கள்  வேசித்தன உறவுகொண்டிருந்ததாகச் சித்தரிக்கப்படுகிறது.  பழைய ஏற்பாட்டில், இஸ்ரவேலர் தேவதுரோகம் செய்து, தேவனைவிட்டு விலகி, பொய்மார்க்கத்தைத் தழுவுவதைச் சுட்டிக்காட்டவே வேசித் தனம் ஓர் உருவகமாக வருகிறது. ஏசா 1:21; எரே 3:1-10.  பூமியின் ராஜாக்களுக்கும் வேசிக்கும் இடையே முறைகேடான உறவு என்பது, சபைக்கும் தேசத்திற்கும் இடையே ஏற்படப்போகிற முறைகேடான ஐக்கியத்தைச் சுட்டிக்காட்டுகிறது.

இரண்டாவது பிரிவினர் பூமியின் குடிகள். வேசியாகிய பாபிலோனோடு அவர்களும் முறைகேடான உறவுவைத்திருந்தார்கள்.  பாபிலோனின் வேசித்தனமாகிய மதுவை இவர்கள் ஆவிக்குரிய ரீதியாகக் குடிப் பார்கள்.  அரசாளுகிற அரசியல் வல்லமைபோல அல்லாமல், பொது மக்கள் பாபிலோனின் பொய்ப்போதகங்களாலும் நடவடிக்கைகளாலும் வெறிகொள்வார்கள். பாபிலோனால் தங்களைப் பாதுகாக்கமுடியும் என்று நம்பும்படி வஞ்சிக்கப்படுவார்கள்.  மது அருந்துகிறவர்களால் தெளிவாகச் சிந்திக்கமுடியாது. அவர்களை எளிதில் வசப்படுத்திவிட லாம். ஏசா 28:7.  உண்மையுள்ள மீதமானவர்கள்தவிர, உலகத்திலுள்ள மற்ற அனைவரையும் பாபிலோன் வழிவிலகச் செய்துவிடும்.

`தவறான தீர்மானத்தைச் செய்ய மக்கள் வழிநடத்தப்படுவார்கள்.  ஒரு நம்பிக்கை எவ்வளவு தான் பிரபலமாக இருந்தாலும், அது பிரபலமாக இருப்பதால் அதை நம்புவதிலுள்ள ஆபத்து பற்றி இதிலிருந்து என்ன அறிந்துகொண்டீர்கள்?`