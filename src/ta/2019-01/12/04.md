---
title:  சிவப்புநிற மிருகம் எது?
date:   19/03/2019
---

பரிசுத்தவான்களோடு கடல் மிருகம் யுத்தம்பண்ணி, அவர்களை மேற்கொண்டது. வெளி 13:5-7. சிவப்பு மிருகமும் அதைச் செய்கிறது. வெளி 17:3. முன்பு நிகழ்ந்த உபத்திரவக்காலத்தில், கற்புள்ள ஸ்திரீ கி.பி. 538 முதல் கி.பி. 1798 வரை 1260 வருடங்கள் வனாந்தரத்திற்கு ஓடிப்போனாள். வெளி 12:13,14.  எல்லாக் கிறிஸ்தவ சபைகளும் ஒன்றுதான் என்கிற காலத்தில் வாழ்கிறோம்; இருந்தாலும், முற்காலத் தில் நடந்த உபத்திரவம்பற்றி புரொட்டஸ்டன்ட்கள் அறிந்திருப்பது நல்லது; ஏனென்றால், உபத்திரவம் மீண்டும் வரப்போகிறது.

`கேள்வி: அந்த மிருகத்தின் மூன்று கட்ட நிலைப்பாட்டையும், அதன் செயல்பாடுகளையும் பற்றி வெளி 13:3 என்ன சொல்கிறது? வெளி 17:8; 13:8.`

1)	அந்த மிருகம் ‘இருந்தது.’  அதாவது முன்பு அது இருந்தது.  அதன் முந்தைய செயல்பாடுகள் தீர்க்கதரிசன காலக்கட்டமான 42 மாதங்கள் நீடித்தன; அந்தக் காலம் 1260 வருடங்கள். வெளி 13:5; பாடம் 9, ஞாயிறு பகுதி.

2)	‘இப்பொழுது இல்லை.’  அந்த மிருகம் 1798இல் சாவுக்கேதுவான காயம டைந்து, இல்லாத நிலைக்குச் சென்றது; அதாவது, உபத்திரவம்தருகிற வல்லமையாக இல்லாத நிலைக்குச் சென்றது.  வெளி 13:3.  சில காலம் உலகக்காட்சியிலிருந்து மறைந்தது; ஆனாலும் பிழைத்துக்கொண்டது.

3)	அந்த மிருகம் மீண்டும் வல்லமை பெறும். இறுதியாக, சாவுக்கேதுவான காயம் சொஸ்தமடைந்து, சாத்தானுடைய சீற்றத்தை முழு அளவில் வெளிப்படுத்தும்.  அந்தக்காலக் கட்டத்தில் அது எப்படி இருக்குமென வெளி 17 விவரிக்கிறது.

இந்த முக்காலச் சொற்றொடர் யாவே என்கிற பெயருக்கான போலிப்பெயராகும்.  யாவே என்றால், ‘இருக்கிறவர், இருந்தவர், வருகிறவர்’ என்று அர்த்தம். வெளி 1:4; 4:8.  மேலும், அந்த மிருகம் கடந்துவந்த மூன்று கட்டங்களையும் அது சுட்டிக்காட்டுகிறது:

மீண்டும் உயிர்பெற்ற அந்த மிருகத்தின்மேல்தான், வேசியாகிய பாபிலோன் உட்கார்ந்திருக்கிறாள்.  மத்தியக் காலங்களில் இருந்தது போல, மீண்டும் ஒரு முறை மத வல்லமையும் அரசியல் வல்லமைகளும் இணையும். மீண்டும் உபத்திரவம் உண்டாகும். ஆனாலும் அவை அதிக காலம் நீடிப்பதில்லை.

`“எதிர்ப்பு உண்டாகட்டும். மதவெறியும் சகிப்பற்ற தன்மையும் மீண்டும் ஆட்சிசெலுத்தட்டும். உபத்திரவம் மூளட்டும். அரைகுறை மனதுள்ளவர்களும் மாய்மாலக்காரரும் தடுமாறி, தங்கள் விசுவாசத்தை விட்டுவிடட்டும். ஆனால் மெய்யான கிறிஸ்தவர் கற்பாறைபோல நிற்பார். செழிப்பான நாட்களைவிட அவருடைய விசுவாசம் பெலமாகவும், அவருடைய நம்பிக்கை பிரகாசமாகவும் இருக்கும்.” எஇ, ணீ 602.  இறுதி நிகழ்வுகள் சம்பவிப்பதற்குமுன், இப்போது நாம் எப்படிப்பட்ட வாழ்க்கை வாழவேண்டும் என்பதுபற்றி என்ன எச்சரிக்கைகளை இந்த வார்த்தைகளிலிருந்து பெற்றுக்கொள்ளலாம்?`