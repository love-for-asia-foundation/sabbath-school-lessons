---
title:  ஏழு கடைசி வாதைகளின் அர்த்தம்
date:   10/03/2019
---

தேவனுடைய பக்கமா, பாபிலோனின் பக்கமா என்பதை மக்கள் ஏற்கனவே தீர்மானித்திருப்பார்கள்.  தடுத்துவைக்கப்பட்டிருந்த சாத்தா னுடைய கோபமாகிய அழிவின் காற்றுகள் கிறிஸ்துவின் வருகைக்கு முன்பாக கட்டவிழ்க்கப்படும். வெளி 7:1-3.  அதைத் தொடர்ந்து ஏழு வாதைகள் உண்டாகும்.

`கேள்வி: ஏழு கடைசி வாதைகளுக்கு ஒத்த எகிப்திய வாதைகள் என்ன நோக்கத்திற்காகக் கொடுக்கப்பட்டன? அவற்றின் அர்த்தம் என்ன? யாத் 7-11; வெளி 15:1.`

இதைக் ‘கடைசி’ வாதைகள் என்று சொல்கிறோம்; ஏனெனில், அவை வரலாற்றின் கடைசியில் நிகழ்கின்றன.  மாறாக, ஏழு எக்காளங் களின்போது உண்டாகிற வாதைகள் கிறிஸ்தவ யுகம் நெடுகிலும் வரு பவையாகும்.  சுவிசேஷம் தொடர்ந்து பிரசங்கிக்கப்படுகிற வேளை யிலும், பரிந்துபேசுதல் ஊழியம் நடைபெற்று வரும் வேளையிலும் அந்த வாதைகள் கொடுக்கப்படுகின்றன. வெளி 10:8-11:14; 8:2-5.  அந்த வாதைகளில் இரக்கமும் கலந்திருக்கும்; தேவ மக்களுக்கு எதி ரானவர்களை மனந்திரும்புதலுக்குள்ளாக நடத்துவதுதான் அவற்றின் நோக்கம்.

மாறாக, ஏழு கடைசி வாதைகள், இரண்டாம் வருகைக்குச் சற்று முன் வருகின்றன.  பார்வோனைபோல, தேவனுடைய மீட்பின் அன் புக்கு எதிராக தங்களுடைய இருதயங்களைக் கடினமாக்கி, மனந் திரும்பாதவர்களின்மேல் அவை வரும். வெளி 16:11.  மக்களுடைய தீர்மானங்களைப் பொறுத்து, தேவன் வழங்குகிற நீதியான தீர்ப்புதான் தேவகோபாக்கினை. ரோமர் 1:26-28.  எனவே தொலைந்துபோன வர்கள் அந்தச் சமயத்தில் தங்களுடைய தீர்மானங்களுக்கு தகுந்த பலன்களை அனுபவிக்கிறார்கள்.

`கேள்வி: கடைசி ஏழு வாதைகள் எந்தக் கட்டத்தில் நிகழ்கின்றன என்பது பற்றி ‘ஒருவரும் தேவாலயத்திற்குள் பிரவேசிக்கக்கூடாதிருந்தது’ என்கிற வார்த்தைகள் எவ்வாறு சுட்டிக்காட்டுகின்றன? வெளி 15:5-8; யாத் 40:34,35; 1இராஜா 8:10,11.`

“ஒருவரும் தேவாலயத்திற்குள் பிரவேசிக்கக்கூடாதிருந்தது” என்கிற வார்த்தைகள் தவணையின் முடிவைச் சுட்டிக்காட்டுகின்றன. வெளி 15:8; 22:11.  பரலோகத்தில் கிறிஸ்து செய்துவரும் பரிந்துபேசுதலின் ஊழியம் முடிவடைவதால், மனந்திரும்புவதற்கான வாசல் நிரந்தரமாக அடைக்கப்படுகிறது.  அதனால், கடைசி வாதைகளின் போது எவரும் மனமாற்றமடையப் போவதில்லை.  மாறாக, பாபி லோனின் பக்கம் சேரத் தீர்மானித்தவர்கள் தங்கள் இருதயங்களை மேலும் கடினப்படுத்துவார்கள். வெளி 16:9,11.

`உலகத்தில் இன்று இருக்கிற சூழ்நிலைகளைப் பாருங்கள்.  இந்த நிலை இன்னும் மோசம டையும்.  அந்த வாதைகள் ஊற்றப்படாமல் இத்தனை காலம் பிந்தியிருப்பதால், தேவனுடைய இரக்கத்தையும் பொறுமையையும்பற்றி அது என்ன போதிக்கிறது?`