---
title:  கடைசி வாதைகள் ஊற்றப்படுதல்
date:   11/03/2019
---

பரலோகப் பரிசுத்தஸ்தலத்தில் கிறிஸ்து செய்துவருகிற பரிந்து பேசுதலின் ஊழியம் நிறைவடையும்போது, ஒவ்வொரு மனிதனுடைய முடிவும் இறுதியாகத் தீர்மானிக்கப்பட்டுவிடும்.  சுவிசேஷத்தைப் புறக் கணித்தவர்கள் தேவகோபாக்கினையை அனுபவிப்பார்கள்.

கடைசி ஏழு வாதைகள், எகிப்தின்மேல் ஊற்றப்பட்ட வாதை களைப் பிரதிபலிக்கின்றன. யாத் 7-11.  எகிப்தின் வாதைகளில் எகிப் தியர்கள்தாம் பாதிக்கப்பட்டார்கள்; இஸ்ரவேலரோ தப்புவிக்கப்பட் டார்கள். அதுபோல, இந்த இக்கட்டின் வேளையில் தேவனுடைய மக் கள் பாதுகாக்கப்படுவார்கள். சங்கீதம் 91:3-10; எஇ 629, 630.  பார்வோ னுடைய இருதயம் கடினப்பட்டதை எகிப்தின் வாதைகள் வெளிப் படுத்தின; மேலும், எகிப்தியர்களின் தெய்வங்களால் அவர்களைக் காப்பாற்றமுடியாததையும் எகிப்தியர்களுக்குக் காட்டின.  அதுபோல, கடல்மிருகத்தைத் தொழுகிறவர்களின் இருதயங்கள் கடைசி வாதை களால் மென்மேலும் கடினமாகும்; தேவதண்டனையிலிருந்து பாபி லோன் அவர்களைக் காப்பாற்றமுடியாது என்பது வெளிப்படும்.

`கேள்வி: வெளி 16:1-11இன் நிகழ்வுகள் யாவை?  அவற்றின் விளக்கம் என்ன?`

முதல் நான்கு வாதைகளும் ‘உலகம் முழுவதிலும் நிகழாது.’ முத லாம் வாதையின்போது, மிருகத்தைத் தொழுதுகிறவர்களுக்குமட்டுமே கொடிய புண் உண்டாகிறது.  சமுத்திரத்தையும் ஆறுகளையும் நீரூற்று களையும் இரண்டாம், மூன்றாம் வாதைகள் தாக்கி, அவற்றை இரத்தம் போலாக்குகின்றன.  குடிக்கத் தண்ணீர் இல்லாமல், கலகக்கார மனிதர் கள் உயிரோடு இருக்கமுடியாது.  நான்காவது வாதை சூரியனைத் தாக் குகிறது; பாவிகளைத் தகிக்குமளவிற்கு உஷ்ணம் உண்டாகிறது; அது தாங்கமுடியாத வேதனையை உண்டாக்குகிறது. தாங்கமுடியாத வேதனை உண்டானாலும்கூட, துன்மார்க்கருடைய கலகக்குணங்கள் மாறாது.  மாறாக, அந்த வாதை களை அனுப்பிய தேவனை அவர்கள் தூஷிக்கிறார்கள்.  அவர்களில் எவரும் மனந்திருந்துவதும் இல்லை.

ஐந்தாம் வாதையானது மிருகத்தின் சிங்காசனத்தைத் தாக்குகிறது. வெளி 16:10,11; யாத் 10:21-23.  மிருகத்தை தன்னுடைய பிரதிநிதியாக சிங்காசனத்தில் உட்காரவைத்தது சாத்தான்தான். வெளி 13:2.  இப் போது சாத்தானுடைய அதிகாரத்தின் சின்னமான சிங்காசனம்கூட அந்த வாதைகளின் தாக்கத்தை தாங்கிக் கொள்ளமுடியாது.  பாபிலோ னால் தங்களைக் காப்பாற்ற இயலாது என்பதை பாவிகள் உணர்வார் கள்.  ஆனாலும், அவர்களுடைய இருதயங்கள் தேவனுக்கு எதிராக இருக்கும்; வாதைகளின் பயங்கரத்தைப் பார்த்தபிறகும்கூட அவர் களுடைய இருதயங்கள் மாறாது.

`பெருந்துயரங்கள் நம்மைத் தாக்கினாலும், அந்தத் துயர்திற்கு மத்தியிலும் தேவனுடைய அன்பை நம்புகிறவர்களாக நாம் இருக்கவேண்டுமானால், நாம் அவரோடு எவ்வளவு நெருக்கமாக வாழவேண்டும்?`