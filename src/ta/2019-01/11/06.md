---
title:  அர்மகெதோன் யுத்தத்திற்காக ஒன்றுகூடல்
date:   14/03/2019
---

`கேள்வி: மக்களை அர்மகெதோன் யுத்தத்திற்கு ஒன்றுசேர்ப்பதில் சாத்தானுடைய முடிவுக்கால வஞ்சனை எவ்வளவுக்கு வெற்றிகரமாக இருக்கும்? வெளி 16:16.`

பிசாசின் வஞ்சக அற்புதங்களால் உலகம்முழுவதிலும் மக்கள் வஞ்சிக்கப்படுவார்கள்.  வேதாகமப் போதனைகளைப் புறக்கணித்து, பொய்யை நம்புவார்கள். 2தெச 2:9-12.  எபிரெய பாஷையிலே அர்மகெ தோன் என்னப்பட்ட ‘இடத்தில்’  அவர்கள் கூடுவார்கள்.  அர்மகெதோன் என்றால், ‘மெகிதோ மலை’ என்று அர்த்தம்.  

மெகிதோ என்பது ஒரு மலை அல்ல; கர்மேல் மலைமேட்டின் அடிவாரத்திலுள்ள யெஸ்ரயேல் பள்ளத்தாக்கில் உள்ள ஒரு பட்டணம்.  அது முக்கியமான போர்வியூக நிலப்பகுதியாக இருந்தது.  இஸ்ரவே லின் வரலாற்றில் முக்கியமான பல யுத்தங்கள் அந்தப் பள்ளத்தாக்கில் நடந்திருக்கின்றன. நியா 5:19; 6:33; 2இராஜா 9:27; 23:29,30.  இந்த வரலாற்று பின்னணியைப் பயன்படுத்தி, கிறிஸ்துவுக்கும் சாத்தானுக்கு மிடையே இறுதியாக நடைபெறப்போகிற இறுதி யுத்தம்பற்றி வெளிப் படுத்தல் சொல்கிறது. 

மெகிதோ பட்டணம் அமைந்திருந்த பள்ளத்தாக்கு கர்மேல் மலை அடிவாரத்தில் இருந்தது.  இஸ்ரவேல் வரலாற்றில் தேவனுடைய தீர்க்கதரிசியாகிய எலியாவுக்கும் பாகாலின் தீர்க்கரிசிகளுக்கும் மிகப் பெரிய போட்டி ஒன்று கர்மேல் மலையில் நடைபெற்றது. 1இராஜா 18.  ‘மெய்யான தேவன் யார்?’ என்கிற கேள்விக்கு அப்போட்டியின் முடி வில் பதில்கிடைத்தது.  கர்த்தரே மெய்யான ஒரே தேவன் என்றும், அவர் மட்டுமே தொழுகைக்கு உரியவர் என்றும் விளங்கியது.  அதேபோல, நாம் தேவனுக்குக் கீழ்ப்படிவோமா, மனினுக்குக் கீழ்ப்படிவோமா என் பதுதான் அர்மகெதோன் யுத்தம். வாதைகள் ஊற்றப்படுவதற்குமுன் அது தீர்மானிக்கப்படும்.  வலுசர்ப்பத்தோடும் மிருகத்தோடும் கள்ளத் தீர்க்கதரிசியோடும் சேரு கிறவர்கள், சாத்தானின் கட்டுப்பாட்டில் இருப் பார்கள். வெளி 16:13; லூக்கா 22:3.

தோற்கிற அணியில் சேரத் தீர்மானித்ததால், மலைகளைப்பார்த்து தங்களை மூடிக்கொள்ளும்படி புலம்புகிற கூட்டத்தில்இருக்க நேரிடும். வெளி 6:16; 2தெச 1:7,8. அர்மகெதோன் என்பது மத்திய கிழக்கு நாடு களிலுள்ள ஒரு பகுதியில் நடைபெறுகிற இராணுவ யுத்தம் அல்ல; அது உலகளாவிய ஆவிக்குரிய யுத்தம்.  அதில் கிறிஸ்து அந்தகாரத்தின் வல்லமைகளை வெல்லுவார். 2கொரி 10:4.

`அர்மெகதோன் என்பது மத்திய கிழக்குப் பகுதியில் நடைபெறப்போகிற இராணுவ யுத்தம் என்றும், அது முடிவுக்கான அறிகுறி என்றும் பலர் நம்புகிறார்கள்.  அதுகுறித்து நாள் குறித்திருக் கிறார்கள்; ஆனால் அவர்கள் எதிர்பார்த்ததுபோல அர்மகெதோன் யுத்தம் இன்னும் வரவில்லை.  தீர்க்கதரிசனத்தின் நிறைவேறுதலாக குறிப்பிட்ட இடத்தில் இந்த யுத்தம் நடைபெறப்போகிறது என்று நினைத்து, இதேபோன்ற தவறுகளை நாமும் செய்யா மல், நம்மை எவ்வாறு பாதுகாத்துக் கொள்ளலாம்?`