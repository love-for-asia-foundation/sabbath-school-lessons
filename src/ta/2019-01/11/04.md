---
title:  ஐபிராத்து நதியை வற்றிப்போகச் செய்தல்
date:   12/03/2019
---

`கேள்வி: ஐபிராத்து என்பது என்ன? வெளி 17:1,15; வெளி 16:12.  ஏழு கடைசி வாதைகளின் பின்னணியில் ஐபிராத்து நதி வற்றிப்போவதின் முக்கியத்துவம் என்ன?`

பழைய ஏற்பாட்டில், இஸ்ரவேலின் எதிரிகளான அசீரியாவுக்கும் பாபிலோனுக்கும் உதவியாக இருந்தது ஐபிராத்து நதி.  பாபிலோன் வழியேஅந்த நதி ஓடியது; அந்நாட்டின் வெள்ளாண்மை அந்நதியைச் சார்ந்துதான் இருந்தது; குடிநீர்த் தேவையையும் அது பூர்த்திசெய்தது.  ஐபிராத்து நதி இல்லாமல் பாபிலோ னியர்கள் வாழ்ந்திருக்கமுடியாது.

முடிவுக்கால பாபிலோனானது திரளான தண்ணீர்களின் மேல் உட் கார்ந்திருந்தது. வெளி 17:1.  அது ஐபிராத்து நதியைக்கூட சுட்டிக்காட்ட லாம். எரே 51:13.  முடிவுக்கால பாபிலோன் உட்கார்ந்திருக்கிற தண்ணீர் கள் என்பது அதை ஆதரிக்கிற மக்களைச் சுட்டிக்காட்டுகிறது. வெளி 17:15.  அந்த அமைப்புக்கு பின்னாலிருந்து, அதை ஆதரித்த உலகளா விய வல்லமைகள்தாம் அவை.  ஆனாலும், இந்த வல்லமைகள் இறுதி யில் தங்களுடைய ஆதரவைத் திரும்பப் பெற்றுக்கொள்ளும்.

பண்டையகால பாபிலோனை பெர்சிய மன்னனான கோரேஸ் கைப்பற்றியதை ஆறாம் வாதையின் காட்சி பிரதிபலிக்கிறது. தானி  5.  பெல்ஷாத்சார் ராஜா தன் பிரபுக்களோடு விருந்துபண்ணின நாளின் இரவில், பெர்சியர்கள் ஐபிராத்து நதியைத் திசைதிருப்பிவிட்டு, அந்த நதிப்படுகையின் வழியாக பாபிலோனுக்குள் நுழைந்து, எதிர்பாராத விதத்தில் அப்பட்டணத்தைக் கைப்பற்றியதாக ஹெரோடோட்டஸ் கூறுகிறார்.

ஐபிராத்து வற்றிப்போகும் என்பது, முடிவுக்காலத்தில் பாபிலோ னின் அமைப்பு அழிந்துபோகுமென்பதைச் சுட்டிக்காட்டுகிறது. வெளி 16:12.  பாபிலோனை ஆதரித்த வல்லமைகள் தங்கள் ஆதரவை விலக்கி, பாபிலோனைத் தாக்கி, அதை வீழ்த்துவதைச் சுட்டிக்காட்டுகிறது.  

இயற்கை கொந்தளிப்புகளைக் கண்டு, பாதுகாப்பிற்காக பாபி லோனிடம் மக்கள் ஓடுவார்கள். வெளி 16:3-9.  ஆனால், ஐந்தாம் வாதையோ பாபிலோனின் அதிகாரமாகிய சிங்காசனத்தைத் தாக்கு வதால், அங்கே உதவிகேட்டுச் செல்வது வீணென்பதைக் கண்டுகொள் வார்கள். வெளி 16:10,11.  தாங்கள் வஞ்சிக்கப்பட்டதைக் கண்டு, பாபிலோனுக்கு விரோதமாக எழும்பி, அவளை வீழ்த்திப்போடு வார்கள். வெளி 17:16.  ஆனாலும், தேவனுக்கும் தேவபிள்ளைகளுக்கும் எதிராக அவர்களுடைய இருதயங்கள் கடினப்பட்டே இருக்கும்.  இறுதி வஞ்சகம் வளர்வதற்கேற்ற செழிப்புள்ளவையாக இருதயங்கள் மாறும்; அதைப் பயன்படுத்தி, தேவமக்களை பூமியிலிருந்தே ஒழித்துக் கட்ட அவர்களுக்கு எதிராக உலகத்தாரை சாத்தான் ஒன்றுதிரட்டுவான்.

`மனிதர்மேலும், மனித அமைப்புகள்மேலும் நம்பிக்கைவைப்பது மிகவும் ஆபத்து நிறைந்தது என்பதை என்ன வழிகளிலெல்லாம் கற்றுக்கொண்டீர்கள்?`