---
title:  மேலும் படிக்க
date:   15/03/2019
---

வேத சத்தியங்களை இருதயத்தில் அரண்களாக அமைத்தவர்கள்மட்டுமே கடைசிப் போராட்டத்தில் நிலைநிற்கமுடியும். ‘நான் மனிதர்களுக்குக் கீழ்ப்படிகிறதை விட தேவனுக்குக் கீழ்ப்படிகிறேனா?’ என்று சோதிக்கவேண்டும். 2தீமோ 4:3, ‘சத்தி யத்திற்குச் செவியை விலக்கும் காலம் வரும்’ என்கிறது.  அந்த நேரம் வந்திருக்கிறது.  பாவ ஆசைகளுக்கு வேதாகமம் குறுக்காக நிற்பதால், பலர் அதை விரும்புவதில்லை; அவர்கள் விரும்புகிற வஞ்சகங்களை சாத்தான் கொடுப்பான்.

“கோட்பாடுகளுக்குத் தரக்கோலாக வேதாகமம்மட்டுமே என்போர் இப் பூமியில் தேவனுக்கு இருப்பார்கள்.  கல்விமான்களின் கருத்துகள், விஞ்ஞானத்தின் அனு மானங்கள், தங்கள் சபைகளின் கொள்கைகள், ஆலோசனைச் சங்கங்களின் தீர்மானங்கள், பெரும்பான்மை யூகங்கள் போன்றவற்றை வைத்து விசுவாசம் சம்பந் தப்பட்ட விஷயங்களுக்கு பதில் காணக்கூடாது.  ஒரு கொள்கையை ஏற்றுக்கொள்வதற்கு முன், ‘கர்த்தர் உரைக்கிறார்’ என்கிற ஆதாரமுள்ளதா என்று பார்க்கவேண்டும்.

“வஞ்சக நாடகத்தின் உச்சக்கட்ட காட்சியாக, சாத்தான்தானே கிறிஸ்துவைப் போலத் தரிசனமாவான்.  அவனது தோற்றமானது வெளி 1:13-15இல் வருணிக்கப் பட்டிருக்கும் கிறிஸ்துவின் தோற்றத்திற்கு ஒப்பாக இருக்கும். மனிதகண்கள் இது வரை கண்டிராத அளவுக்கு, அவனைச் சூழ்ந்திருக்கும் மகிமை ஈடுஇணயைற்றதாக இருக்கும்.  ‘கிறிஸ்து வந்துவிட்டார்!’ என்கிற ஆராவரத்தொனி எங்கும் எழும்பும்.  அவனை வணங்கும்படி  ஜனங்கள் நெடுஞ்சாண்கிடையாக விழுவார்கள்; இரட்சகர் தாமே சொன்ன கிருபைமிக்க பரலோக சத்தியங்கள் சிலவற்றை மனதுருக்கமான தொனியில் கூறுவான்; ஜனங்களுடைய வியாதிகளைக் குணமாக்குவான்; பிறகு, கிறிஸ்து அதிகாரத்தோடு பேசியதைப் போலவே பேசி, தான் ஓய்வுநாளை ஞாயிற்றுக் கிழமைக்கு மாற்றிவிட்டதாகவும், தான் ஆசீர்வதித்த நாளை எல்லாரும் பரிசுத்தமாக ஆசரிக்கவேண்டுமென்றும் கூறுவான்.  ஏழாம்நாளை பரிசுத்தமாக ஆசரிக்கிறவர்கள் எல்லோரும் தன்னுடைய தூதர்களுக்குச் செவிகொடுக்க மறுத்து, தன்னுடைய நாமத்தைத் தூஷிக்கிறார்களெனக் கூறுவான்.  எவருமே தப்பமுடியாத மகா வஞ்சனையாக இது இருக்கும்.” - GC, p 593-595.

**கலந்துரையாடக் கேள்விகள்**

`1	அர்மெகதோன் யுத்தம்பற்றி விவரித்துவரும் வேளையில் இடைசெருகலாக வருகிற அறிவுறுத்தலை வாசியுங்கள். வெளி 16:15. லவோதேக்கியா சபைக்கு எச்சரிப்பதுபோலவே இருக்கிறது. வெளி 3:18. இறுதிப் போராட்டத்திற்காக ஆயத்தமாகிற காலத்தில் வாழுகிற லவோதிக்கியருக்கு தேவன் கொடுத்த செய்தி பிரயோஜனமுள்ளது என்பதை வெளி 16:15 எவ்வாறு காட்டுகின்றது?  இந்தச் செய்தி தனிப்பட்டவிதத்தில் எவ்வாறு உங்களுக்கு பொருந்தும்?`

`2	கிறிஸ்துவினுடைய நீதியின் வஸ்திரத் தைத் தரித்துக்கொள்கிறவர்கள்மட்டுமே இறுதிப் போராட்டத்தின்போது உறுதியாக நிற்கமுடியும். வெளி 3:4,5; 19:7-9. ஒருவர் எவ்வாறு தன் வஸ்திரத்தை வெண்மையாக மாற்றுவது? வெளி 7:14.`