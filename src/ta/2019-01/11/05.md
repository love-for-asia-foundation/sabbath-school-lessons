---
title:  சாத்தானுடைய கடைசி மகா வஞ்சகம்
date:   13/03/2019
---

‘சூரியன் உதிக்குந் திசையிலிருந்தும்’ ராஜாக்களுக்கு வழி உண் டாக்கும்படி ஐபிராத்து வற்றிப்போனது.  வெளி 16:12.  ஏசா 41:25 இல், ‘சூரியோத திசையிலிருந்து’ வரும் ராஜா என்பது, கோரேஸையும் படை களையும் குறிக்கும். .   பாபிலோனை அவர்கள் பிடித்ததால், யூதர்கள் தங்கள் சொந்த நாட்டிற்குச் செல்வது சாத்தியமானது. ஏசா 44:27,28.  அதேபோல, ஐபிராத்து வற்றிப்போகுமென்கிற அடையாளம் இங்கே தேவனுடைய கடைசிக்கால மக்களைக் காப்பாற்ற, கிழக்கிலிருந்து ராஜாக்கள் வரும்படி வழி ஆயத்தமாவதைச் சுட்டிக்காட்டுகிறது.

கிறிஸ்துவும் தூதர்சேனையும்தான் கிழிக்கிலிருந்து வரும் ராஜாக் கள். வெளி 16:12.  இரண்டாம் வருகையில் ‘’வெண்மையும் சுத்தமுமான வஸ்திரந்தரித்த’ தம் தூத சேனையோடு கிறிஸ்து வருவார். வெளி 19:14.  இந்த வஸ்திரமானது பாவமற்ற தூதரின் உடை. வெளி 15:6.  பரலோகச்  சேனையுடன் கிறிஸ்து வந்து, தம்முடைய மக்களை ஒடுக்குகிற சாத்தா னுடைய படைகளை ஜெயங்கொள்ளுவார். வெளி 17:14; மத் 24:30,31.  கிறிஸ்துவுக்கும் விசுவாசிகளுக்கும் எதிரான இந்த இறுதி யுத்தம்தான் அர்மகெதோன் யுத்தம். இது இரண்டாம் வருகைவரை நடக்கும்.

`கேள்வி: அர்மகெதோன் யுத்தத்திற்கு ஆயத்தமாக, அந்த மூன்று அசுத்த ஆவிகளும் என்ன செய்கின்றன? வெளி 16:13,14.  வெளி 14 இன் மூன்று தூதுகளுக்கு எதிரான சாத்தானின் போலித் தூதுகளாக அவை எவ்வாறு செயல்படுகின்றன? 1தீமோ 4:1.`

தவணைக் கால முடிவுக்கு முந்தைய இறுதி நிகழ்வுகளின்போது, அர்மகெதோன் யுத்தத்தில் தாங்கள் யாருடைய பக்கத்தில் நிற்கப்போகி றோம் என்பதை ஒவ்வொரு மனிதனும் தீர்மானித்தாகவேண்டும்.  இந்த ஆவிக்குரிய போராட்டத்தின் முன்னோட்டமாக, தவளைக்கு ஒப்பான மூன்று அசுத்த ஆவிகளை யோவான் பார்க்கிறார்.  சாத்தான் தன்னுடைய கடைசி முயற்சியாக பிசாசின் ஆவிகள்மூலம் பொய்களைச் சொல்லி வஞ்சிப்பான்.

வலுசர்ப்பமும் (அஞ்ஞானமார்க்கம்), கடல் மிருகமும் (ரோமன் கத்தோலிக்க மார்க்கம்), கள்ளத்தீர்க்கதரிசியும் (தேவதுரோக புரொட் டஸ்டன்ட் மார்க்கம்) சாத்தானுடைய கட்டளையின்படி ஒன்றாக இணை வார்கள். வெளி 13:11,12.  ஆவிமார்க்க வெளிப்பாடுகளோடுகூடிய அற்புதங்களையும் அடையாளங்களையும் செய்யும்படி பூமிமிருகத்திற் குச் சாத்தான் வல்லமையைக் கொடுக்கிறான். வெளி 13:13-17.  உலகத் தார் மெய்யான தேவனைப் பின்பற்றாமல் தன்னைப் பின்பற்ற வைப்ப தற்காக, முடிவுக்காலத்தில் சாத்தான் பயன்படுத்துகிற வியூகங்களில் இந்த அற்புத அடையாளங்களும் உண்டு.

`தேவனையும் சத்தியத்தையும் வெறுக்கிற உலகத்தலைவர்கள் குருடராகி, சாத்தானுடைய பொய்களை நம்புவார்கள்; அந்தப் பொய்களோ மனதிற்கினிய மதச்சாயம் பூசப்பட்டிருக்கும். 2தெச 2:9-12.  இறுதியாக, அவர்கள் இணைந்து, இந்த உலகத்திற்கு முடிவைக் கொண்டு வரும்படி, இறுதி யுத்தத்தை நடத்துவார்கள்.`