---
title:  சமுத்திரத்திலிருந்து எழும்பிய மிருகம்
date:   24/02/2019
---

`கேள்வி: வெளி 13:1-4, 8; வெளி 17:8 ஆகிய வசனங்களில் சொல்லப்படும் மிருகத்தின் தன்மைகள் என்ன?  அதன் மாறுபட்ட நிலைகள் என்ன?`

மிருகம் ஒன்று சமுத்திரத்திலிருந்து வந்தது.  மிருகம் என்பது ராஜ் யம்.  சமுத்திரம் என்பது மக்கள்கூட்டம். வெளி 17:15. 

வெளி 12:3,4இன் வலுசர்ப்பத்தைப்போல இந்த மிருகத்திற்கும் ஏழு தலைகளும் பத்துக் கொம்புகளும் இருந்தன; எனவே, அஞ்ஞான ரோமுடன் இது நெருங்கிய தொடர்புடையது என்பது தெரிகிறது.  அந்த மிருகத்தின் தலைகளில் தூஷணமான நாமம் எழுதியிருந்தது. வரலாறு முழுவதும் விசுவாசி களைத் துன்புறுத்த சாத்தான் பயன்படுத்திய ராஜ்யங்களே அந்தத் தலைகள். வெளி 17:9-11.  தூஷணமான நாமம் என்பது தேவனுக்குரிய பட் டதை அந்த மிருகம் சொந்தங்கொண்டாடுதல் ஆகும்.  கொம்புகளின்மேல் ராஜ முடிகள் இருந்தன.  தானி 7:24இன்படி பத்துக் கொம்புகள் என்பது ரோமுக்குப்பின் வந்த பத்து ராஜ்யங்கள்.  இந்த கடல் மிருகத்தின் தன்மைகள் எல்லாமே, அஞ்ஞான ரோம சாம் ராஜ்யத்திலிருந்து வளர்ந்த போப்பு மார்க்கத்தைக் காட்டுகின்றன.

அந்த மிருகம் சிறுத்தையைப் போலிருந்தது. அதின் கால்கள் கரடி யின் கால்களைப் போலவும், அதின் வாய் சிங்கத்தின் வாயைப் போலவும் இருந்தது.  தானி 7:2-7 சொல்கிற பாபிலோன், மேதிய -பெர்சியா, கிரேக் கம், ரோம் ஆகிய நான்கு ராஜ்யங்களின் தன்மைகள் இந்த மிருகத்திடம் உள்ளன.   யோவான் வரிசையில் அவை பின்னிருந்து முன்னாக உள்ளன.  

வலுசர்ப்பமானது அந்த மிருகத்திற்கு தன் வல்லமையையும் தன்  சிங்காசனத்தையும் மிகுந்த அதிகாரத்தையும் கொடுத்தது.  வலுசர்ப்பம் என்பது சாத்தானுடைய ஆளுகைக்குள் இருந்த ரோம சாம்ராஜ்யம்.  பிதா வானவர் தம் சிங்காசனத்தையும் அதிகாரத்தையும் கிறிஸ்துவுக்குக் கொடுத்ததுபோல, சாத்தான் அந்த மிருகத்தை பூமியில் தன் பிரதிநிதியாக நியமித்து, தன் ஆளுகையைக் கொடுக்கிறான். வெளி 2:26.

கிறிஸ்தவ வரலாற்றில் 42 மாதங்கள் இந்த மிருகம் உபத்திரவம் கொடுக்கும். வெளி 13:5-7.  42 மாதங்கள் என்பது மூன்றரை ஆண்டுகள்.வெளி 12:13,14; தானி 7:25.  42 மாதங்கள் என்றால் 1260 நாட்கள் (42 # 30). வெளி 12:6.  எனவே, ‘ஒரு காலம் காலங்கள் அரைக்காலம்’ என்பதும், ‘42 மாதங்கள்’ என்பதும், ‘1260 நாட்கள்’ என்பதும் 1260 வருடங்கள் என்கிற ஒரே காலம்தான்.  ‘அதின் (மிருகத்தின்) தலகைளிலொன்று சாவுக் கேதுவாய்க் காயப்பட்டிருப்பதாக’ யோவான் காண்கிறார்.  அந்தச் சமயத் தில் தான் 1260 வருடக் காலம் முடிகிறது.  சாவுக்கேதுவான அந்தக் காயம் சொஸ்தமாக்கப்பட்டது.  அது 1798க்கு பிறகான காலம்; அப்போது அந்த மிருகம் மீண்டும் தலைதூக்கி, அதிகாரத்திற்கு வந்தது.  

`சாவுக்கேதுவான அந்தக் காயம் சொஸ்தமாக்கப்பட்டதைக் கண்டு, உலகம் வியக்கிறது; வலுசர்ப்பத்தையும் அந்த மிருகத்தையும் தொழுதுகொள்கிறது. இதன் பொருள் என்ன?`