---
title:  கடல் மிருகத்தின் நடவடிக்கைகள்
date:   25/02/2019
---

தன் உபத்திரவ நடவடிக்கைகளை மிருகம் 42 மாதங்கள் தொட ரும். வெளி 13:5. சபைக்கு 1260 வருடங்கள் உபத்திரவம் உண்டாகும். வெளி 12:6,14. இரண்டுமே ஒரே சம்பவங்கள்தாம்.  தீர்க்கதரிசன ரீதியில், ‘ஒரு நாள்’ என்றால், ‘ஒரு வருடம்.’ எண் 14:34; எசே 4:6. கி.பி. 538இல் இந்தத் தீர்க்கதரிசனம் நிறைவேறத்தொடங்குகிறது.  அப்போது ரோமச் சபை யில் போப்  தலைவர் ஆகிறார்; சபையிலும் தேசத்திலும் அதிகாரம்பெறுகிறார்; மத்திய காலம்முழுவதிலும் மேற் கத்திய உலகத்தை சபை ஆட்டிப்படைக்கிறது.  பிரெஞ்சுப் புரட்சியின் நிகழ்வுகள், 1798இல் அந்த மிருகத்திற்கு சாவுக்கேதுவான காயத்தைக் தருகிறது.  அதனால் சபையின் அடக்குமுறை ஆட்சியும், அரசாங்கம் அங்கீகரித்த மதவாதமும் தற்காலிகமாக ஒரு முடிவுக்கு வருகின்றன.

`கேள்வி: கடல் மிருகத்தின் செயல்கள் எவ்வாறு சின்னக் கொம்பு, கேட்டின் மகனுடைய செயல்களோடு ஒத்துப்போகின்றன? வெளி 13:5-8; தானி 7:24,25; 2தெச 2:2-12.`

தீர்க்கதரிசன காலக்கட்டமான 1260 வருடங்களில் கடல் மிருகத் தின் செயல்கள் தேவ தூஷணம் நிறைந்தவையாக இருந்தன.  தேவ னுக்கு சமமாக இருப்பதாக ஒருவர் உரிமைப்பாராட்டுவதும், தேவ னுடைய அதிகாரத்தைப் பறிக்க முயல்வதும்தான் தேவதூஷணம். மத் 26:63-65; மாற்கு 2:7; யோவான் 10:33.  கடல் மிருகமானது தேவனைத் தூஷித்தது: ‘அவருடைய நாமத்தையும், அவருடைய வாசஸ்தலத்தை யும், பரலோகத்தில் வாசமாயிருக்கிறவர்களையும் தூஷித்தது.’ வெளி 13:6.  பரலோகப் பரிசுத்த ஸ்லதம்தான் தேவனுடைய வாசஸ்தலம். அங்கேதான் கிறிஸ்து நம் இரட்சிப்புக்கான ஊழியங்களைச் செய்துவரு கிறார்.  கிறிஸ்துவின் மத்தியஸ்த ஊழியத்தை மறுத்துப் பேச கடல் மிருகம் முயல்கிறது; அதற்காகத்தான் மனிதர்கள் மத்தியஸ்தம் செய் யும் முறையை உண்டாக்கி, பாவங்களை மன்னிக்க அவர்களுக்கு உரிமை யுண்டென்கிறது.  தேவனுடைய பிரத்தியேக உரிமையைப் பெற முயல்வதுதான் தேவதூஷணம்.

கிறிஸ்தவ மார்க்கத்தில் நிலவிய ஒரு மாபெரும் தேவதுரோக காலக்கட்டத்தை வெளி 13 சுட்டிக்காட்டுகிறது.   அப்போதுதான் ரோமன் கத்தோலிக்க மார்க்கமானது தேவனுடைய பதவியையும் அதிகாரத்தை யும் உரிமைகோரியது.  ரோமுக்கு அடிபணிய மறுத்தவர்கள் உபத்திர வத்திற்கு ஆளானார்கள்; இரத்தச்சாட்சிகளாக மரித்தார்கள்.  இது கடினமான விமர்சனம் என்றும், ஒருதலைப்பட்சமான கருத்து என்றும் இன்று கருதப்படுகிறது.  ஆனால் வரலாற்றை யாரும் மறுக்கமுடியாது; எவ்வளவுதான் மக்கள் ஆசைப்பட்டாலும் அது பொய்யாகி விடாது. நடந்தவை நடந்தவைதாம்.

`சபைவரலாறுகுறித்து தீர்க்கதரிசனம் என்ன சொல்கிறதோ, அதை நாம் நம்பவேண்டும்; அதேசமயம், இந்தச் சத்தியங்களை மற்றவர்களுக்கு அறிவிக்கும்போது, அன்புடனும் எச்சரிப்புடனும் நடந்துகொள்ள வேண்டும்; அதை எப்படிச் செய்யலாம்?`