---
title:  மிருகத்தின் சொரூபம்
date:   27/02/2019
---

`கேள்வி: ஆட்டுக்குட்டி போன்ற மிருகத்தின் வஞ்சக நடவடிக்கைகளில் பெரிய வஞ்சகமாக வானத்திலிருந்து அக்கினியை வரச்செய்வது இருக்கும். வெளி 13:12,13.  அதுபற்றிப் புரிந்துகொள்ள 1இராஜா 18:38; அப் 2:3 எவ்வாறு உதவுகின்றன?`

ஆட்டுக்குட்டிபோன்ற மிருகம்அற்புதங்களைச்செய்யும்.  “ஆவி மார்க்கத்தின் பிரதிநிதிகள் அற்புதங்களைச் செய்வார்கள்; நோயாளி களைக் குணமாக்குவார்கள்; மறுக்கமுடியாத அதிசயங்களைச் செய் வார்கள்.”- எஇ, ணீ 588.  கடல் மிருகத்திற்கு சொரூபத்தைச் செய்யுமாறு பூமியின் குடிகளைத் தூண்ட இந்த அற்புதங்கள் உதவியாக இருக்கும்.

போப்புமார்க்கம் மீண்டும் ஒரு மத-அரசியல் வல்லமையாகத் தலைதூக்கப்போவதைத்தான் காயம் சொஸ்தமடைதல் காட்டுகிறது.  மேலும், அந்த மிருகம் வலுசர்ப்பத்தைப்போல பேசுகிறது; கடல் மிரு கம்போல அதிகாரம் செலுத்தும்.  இந்த இரு அடையாளங்களும் சுட்டிக் காட்டின தேசங்கள்போல இதுவும் கட்டுக்கு அடங்காததாக இருக்கும்.

‘மிருகத்திற்கு ஒரு சொரூபம் பண்ணவேண்டும்’ என்று பூமியின் குடிகளுக்குச் சொல்லுகிறது; ‘மக்கள் கையில் அதிகாரம் உள்ளது’ என்று தெரிகிறது. அதாவது, இது ஒரு குடியரசு. இந்த நாடு குடியரசாகிய அமெரிக்காதான் என்பதற்கு இது இன்னுமோர் ஆதாரம்.

`கேள்வி: ‘மிருகத்தின் சொரூபம்’ என்றால் என்ன?  அது எவ்வாறு உருவாகவுள்ளது?`

இரண்டுகொம்புள்ள மிருகம் இந்தச் சொரூபத்தை உருவாக்குகிறது. இது மிருகத்தின் சொரூபம்.  எனவே, அந்தச் சொரூபம் எப்படிப்பட்ட தென்றும், அது எவ்வாறு உருவாகும் என்றும் அறிய, நாம் போப்புமார்க் கம் என்கிற மிருகத்தின் குணலட்சணங்களை ஆராயவேண்டும். 

சுவிசேஷத்திலிருந்து விலகி, ஆதிகாலச் சபை கெட்டுப்போனது; தேவ ஆவியை இழந்துபோனது; மக்களுடைய மனச்சாட்சியை தன் கட்டுப்பாட்டில் வைக்கும்படி உலக வல்லமையின் உதவியை அது நாடியது.  அதன் விளைவுதான் போப்புமார்க்கம்; அந்த மார்க்கம் அரசாங்கத்தில் அதிகாரம்செலுத்தி, தேவதுரோகத்தைத் தண்டிப்பதாகச் சொல்லிக்கொண்டு, அதை தன் நலனுக்காகப் பயன்படுத்தியது.

“அமெரிக்க ஐக்கிய நாடுகளின் முக்கியமான சபைகள்,  பொது வான தங்களதுய கோட்பாடுகளின் அடிப்படையில் ஒன்றுசேரும்போது, தங்கள் நம்பிக்கைகளைக் கட்டாயமாகத் திணிக்கவும், தங்கள் அமைப்பு களைப் பாதுகாக்கவும் தங்கள் செல்வாக்கால் அரசாங்கத்தை நிர்பந் திக்கும்; அப்போது, புரொட்டஸ்டண்ட் அமெரிக்காவானது ரோமத் தலைமைக்கு ஒரு சொரூபத்தை உண்டாக்கும்; அதற்கு ஆட்சேபனை தெரிவிக்கிறவர்கள்மேல் சட்டப்பூர்வமாகத் தண்டனைகள் பாயும்.

சிந்தியுங்கள்: ‘மிருகத்தின் சொரூபம்’ என்பது புரொட்டஸ்டாண்டு சபைகள் தங்களுடைய கோட்பாடுகளைத் திணிப்பதற்காக அரசின் அதிகாரத்தை நாடும்போது உருவாகிற தேவ துரோக புரொட்டஸ்டண்ட் அமைப்பைச் சுட்டிக்காட்டுகிறது.’- எஇ, 442-445.