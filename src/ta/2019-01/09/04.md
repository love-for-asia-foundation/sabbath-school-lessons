---
title:  பூமியிலிருந்து எழும்பிய மிருகம்
date:   26/02/2019
---

1260 வருடங்கள் ரோமன் கத்தோலிக்க வல்லமை முழுவேகமாகச் செயல்பட்டதை வெளி 13இன் முதல் பாதி விவரிக்கிறது.  பிரெஞ்சு புரட்சியின் நிகழ்வுகளால் இந்த அரசியல்-மத வல்லமை அமைப்பு சாவுக்கேதுவான காயமடைந்தது.  ஆனாலும், சாவுக்கேதுவான இந்தக் காயம் இறுதியில் குணமாகி, இந்த அமைப்பு மீண்டும் தலைதூக்கவிருந்தது.  கடல் மிருகத்தின் சாவுக்கேதுவான காயம் குணப்படுவது எவ்வாறு நடைபெறும் என்பதை அந்த அதிகாரத்தின் இரண்டாம் பாதி விவரிக்கிறது.

கேள்வி: இரண்டாம் மிருகத்தின் தன்மைகள் என்ன? வெளி 13:11.  இந்த மிருகம் பூமி யிலிருந்து எழும்புகிறது; இதை மனதில் வைத்து வாசித்தால், வெளி 12:14-16 வெளிப் படுத்தும் முக்கிய உண்மை என்ன?

பூமியிலிருந்து ஒரு மிருகம் எழும்பினது.  இந்த இரண்டாம் மிருக மும் ஓர் உலக வல்லமைதான்; முதலாம் மிருகத்தைப்போன்றே அதே அளவு தாக்கத்தை ஏற்படுத்தும் வல்லமையுள்ளது.  முதல் மிருகம் பயங்கரத் தோற்றத்துடன் இருந்தது; ஆனால், பூமி மிருகம் பார்ப்ப தற்குச் சாதுவாகத் தோன்றுகிறது; ‘ஆட்டுக்குட்டிக்கு ஒப்பாக இரண்டு கொம்புகளையுடைய தாயிருந்தது.’ வெளி 13:11.  ஆட்டுக்குட்டியானது கிறிஸ்துவைச் சுட்டிக் காட்டுகிற அடையாளம்.  எனவே, இந்த முடிவுக் கால வல்லமையானது கிறிஸ்துவைப்போலத் தோற்றமளிக்கும்.

1260 வருடங்களின் முடிவில் தேவனுடைய சபையை விழுங்கும் படி உபத்திரவம் எனும் வெள்ளத்தை வலுசர்ப்பம் ஊற்றுகிறது. வெளி 12:14-16. அப்போது அந்த ஸ்திரீயைக் காப்பாற்றின பகுதியிலிருந்துதான் இந்த வல்லமை எழும்பு கிறது.  காயமடைந்த கடல் மிருகத்திற்குப்பின் ஓர் உலக வல்லமையாக இந்த மிருகம் எழும்புகிறது; முடிவுக்கால அரங்கில் ஒரு புதிய வரவாக இந்த வல்லமை களமிறங்குகிறது.

`கேள்வி: புதிய உலகின் எந்தத் தேசம் 1798ல் அதிகாரத்திற்கு வந்தது? பெலமும் மேன்மையும் உள்ளதுபோலக் காணப்பட்டது? உலகத்தின் கவனத்தை ஈர்த்தது?`  

ஒரு நாடுதான் இந்தத் தீர்க்கதரிசனக் குறிப்புகளுக்குப் பொருந்து கிறது; அமெரிக்க ஐக்கிய நாடுகள்தான் அது. புரொட்டஸ்டன்டுகள் அதிகமாக உள்ள அமெரிக்கா இறுதியில் வலுசர்ப்பமாகிய பிசாசைப் போல பேசும். ரோம சாம்ராஜ்யம்போல உலகளாவிய செல்வாக்கைப் பெறும். வெளி 13:11. காயமடைந்த முதல் மிருகத்தை உலகத்தார் அனைவரையும் வணங்கச் செய்வதில் இந்த முடிவுக்கால வல்லமை முக்கியப் பங்காற்றும்.  அதாவது, ஒரு சமயத்தில் சபையைப் பாதுகாத்து, சபைக்கு புகலிடம் வழங்கிய அமெரிக்காவானது, முடிவுக்கால நிகழ்வு களின்போது உபத்திரவம்கொடுக்கிற வல்லமையாகச் செயல்படும்.

`வெளி 13இன் இரண்டாம் மிருகம் அமெரிக்காதான் என்று முதன்முதலாகச் சொன்னபோது, இப்போது அந்நாடு பெற்றிருக்கும் செல்வாக்கும் அதற்கு இல்லை. அமெரிக்காதான் இரண்டாம் மிருக வல்லமை என்பதை உறுதிசெய்ய இந்த உண்மை எவ்வாறு உதவுகிறது?`