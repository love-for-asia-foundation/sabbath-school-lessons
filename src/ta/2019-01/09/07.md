---
title:  மேலும் படிக்க
date:   01/03/2019
---

வரலாற்றின் முடிவில் கீழ்ப்படிதலின் அடையாளமாக ஒய்வுநாள் இருக்கும்.  இப்போது ஞாயிற்றுக்கிழமையில் ஆராதனைசெய்பவர், மிருகத்தின் முத்திரையைப் பெற்றிருப்பதாக அர்த்தமில்லை.  எப்போது ஞாயிறு ஆசரிப்பு ‘மிருகத்தின் முத்திரை யாக’ எண்ணப்படும்?  தொழுகைநாள் எதுவென்று தீர்மானிப்பதில் என்னென்ன விஷயங்கள் சம்பந்தப்பட்டுள்ளன என்பதைப் புரிந்திருக்கவேண்டும். அதன் அடிப் படையில் தேவனுக்காக நிற்பதா, வேண்டாமா என்று மக்கள் தீர்மானிக்கவேண்டும். 

மிருகத்தின் முத்திரையை இதுவரை  யாரும் பெறவில்லை.  அதைச் சோதிக் கிற காலம் இன்னமும் வரவில்லை.  ஒவ்வொரு சபையிலும் மெய்யான கிறிஸ்தவர்கள் இருக்கிறார்கள், ரோமன் கத்தோலிக்க ஐக்கியத்திலும்தான்.  நான்காம் கற்பனை குறித்த வெளிச்சத்தைப் பெற்று, அதில் சம்பந்தப்பட்டுள்ள கடமையை அறிந்துகொள் ளும் வரையிலும் யாரும் ஆக்கினைக்குள்ளாகத் தீர்க்கப்படமாட்டார்கள்.  போலி ஓய்வு நாளை கட்டாயப்படுத்தி பிரகடனம் பிறந்து, மிருகத்தையும் அதன் சொரூபத்தையும் தொழவேண்டாமென்று மூன்றாம் தூதனுடைய உரத்த சத்தம் தொனிக்கும்போது, மெய்த்தொழுகை எது, பொய்த்தொழுகை எதுவென்று தெளிவாகப் பிரித்துக் காட்டப் படும்.  அதன்பிறகும் அதை மீறுபவர்கள் மிருகத்தின் முத்திரையைப் பெறுவார்கள்.

இன்று ஞாயிற்றுக்கிழமையில் தொழுகிறவர் தொலைந்துபோனவரும் அல்ல, சனிக்கிழமையில் ஆசரிப்பவர் இரட்சிக்கப்பட்டவரும் அல்ல.  ‘மிருகத்தின் முத்திரை’ ஒரு முக்கிய விஷயமாகவும், தொழுகையின் நாளைத் தீர்மானிப்பது மெய்ப்பற்றுக் கான சோதனையாகவும் இருக்கப்போகிற ஒரு நாள் வருகிறது.  தேவமக்கள் தாங் களே தீர்க்கதரிசன வார்த்தைகளை வாசித்து, கிறிஸ்துவை அறியாதோருக்கு சுவி சேஷம் அறிவிப்பதற்கான முயற்சியை எடுக்குமாறு வெளிப்படுத்தல் கூறுகிறது.

**கலந்துரையாடக் கேள்விகள்**

`1	இன்றைய உலக நிலையை எடுத்துக்கொள்வோம்.  வெளி 13இன் தீர்க்கதரிசனம் நிறைவேறுவதில் அரசியல் சூழ்நிலைகளும் மதச்சூழ்நிலைகளும் மாறுவதை எவ்வாறு காணமுடிகிறது?  முடிவுநாட்கள் நெருங்கிவருகிற வேளையில், பிற சபைக் கிறிஸ்தவர்களை நாம் என்ன கண்ணோட்டத்தில் பார்க்கவேண்டும்?`

`2	பின்வரும் ஆலோசனையைத் தியானியுங்கள்: ‘பிற சபைகளின் போதகர்களை அணுகுவதற்கு நம் போதகர்கள் முயலவேண்டும்.  அவர்களுக்காகவும் கிறிஸ்து பரிந்துபேசுகிறார், எனவே அவர்களுக்காகவும் அவர்களோடும் சேர்ந்து ஜெபி யுங்கள். அது அவர்களைக் குறித்த நம் பரிசுத்த கடமை.  மந்தையின் மேய்ப்பர் களாகிய அவர்கள்மேல் நாம் ஊக்கமான அக்கறைகாட்டுவது கிறிஸ்துவின் தூதுவர்களான நம் கடமை.” - 6கூ78`

`3	பிற சபைகளின் கிறிஸ்தவர்களை அணுகும்போது, நாம் மேலானவர்கள் என் கிற மனப்பான்மை காணப்படக்கூடாது; அதற்கு நாம் என்ன செய்யலாம்?  நம் நம்பிக்கைகளில் நாம் சமரசமாகாமல், அவர்களையும் அவர்களுடைய தனிப்பட்ட விசுவாசத்தையும் நாம் எவ்வாறு மதிக்கலாம்?`