---
title:  சாத்தானும் அவனுடைய கூட்டணியும்
date:   23/02/2019
---

### இவ்வார ஆராய்ச்சிக்கு 
வெளி 13; வெளி 17:8; தானி 7:24; 2தெச 2:2-12; வெளி 12:14-16; 1இராஜா 18:38

> <p>மனன வசனம்</p> 
> அப்பொழுது வலுசர்ப்பமானது ஸ்திரீயின்மேல் கோபங்கொண்டு, தேவனுடைய கற்பனைகளைக் கைக்கொள்ளுகிறவர்களும், இயேசுகிறிஸ்துவைக் குறித்துச் சாட்சியை உடையவர்களாகிய அவளுடைய சந்ததியான மற்றவர்களுடனே யுத்தம்பண்ணப்போயிற்று. வெளிப்படுத்தல் 12:17.

தேவனுடைய உண்மை மக்களை சாத்தான் தாக்குவதுபற்றி வெளி 12 விவரிக்கிறது.  முதலில் அஞ்ஞான ரோம்மூலமாகவும், பிறகு 1260 வருடங்கள் போப்புமார்க்க ரோம்மூலமாகவும் தாக்கினான். கி.பி. 538-1798. வெளி 12:6,13,14; பாடம் 7இல் செவ்வாய்க் கிழமைப் பகுதி.  கிறிஸ்தவ வரலாற்றில் இருவர் கூட்டணியின் உதவியோடு சாத்தான் தொடுத்த தாக்குதல்பற்றி வெளி 13 விவரிக்கிறது.  சாத்தானுடைய தூண்டுதலின்படி, இந்த இரண்டு மிருகங்களும் வலுசர்ப்பமும் இணைந்து, உலகத்தாரின் தொழுகையைப் பெறும்படி செயல்படும்.

இனி நிறைவேறப் போகிற தீர்க்கதரிசனங்களை ஆராயும்போது எச்சரிக்கை அவசியம்.   நிகழப்போவதை நாம் அறிந்துகொள்வதற் காகவே தேவன் அவற்றைச் சொல்லியிருக்கிறார்.  ஆனால் நாம் அறிய விரும்புகிற ஒவ்வொரு விவரத்தையும் அவர் சொல்லவில்லை. ஆத லால், ஒரு தீர்க்கதரிசனம் சொல்வதற்கும் அதிகமாக கற்பனை செய்யக் கூடாது.  வெளிப்படுத்தலின் தீர்க்கதரிசனங்கள் நடைமுறை நோக்கங் களுக்காகக் கொடுக்கப்பட்டுள்ளன.  இன்று நாம் எப்படி வாழவேண் டும்? எதிர்காலத்திற்கு எவ்வாறு ஆயத் தப்படவேண்டும்? இவற்றைப் போதிப்பதே அவற்றின் நோக்கம்.

_2019, மார்ச் 2 வகுப்புக்காகப் படிக்கவேண்டிய பாடம்_