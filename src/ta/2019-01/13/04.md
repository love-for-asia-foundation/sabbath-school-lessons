---
title:  ஆயிர வருடம்
date:   26/03/2019
---

`கேள்வி: ஆயிரவருட காலத்தில் பூமியின் நிலை எப்படி இருக்கும்?  எவ்விதத்தில் சாத்தான் சங்கிலியால் கட்டப்படுகிறான்? எரே 4:23-26; வெளி 20:1-3.`

கிறிஸ்துவின் இரண்டாம் வருகையிலிருந்து ஆயிரவருடம் துவங்கு கிறது.  இந்தச் சமயத்தில்தான், சாத்தானும் விழுந்துபோன தூதர்களும் சங்கிலியால் கட்டப்படுகிறார்கள்.  சாத்தான் சங்கிலியால் கட்டப்படு வான் என்பது அடையாள வார்த்தைகள்; ஏனென்றால், மறு உலக ஜீவி களை சங்கிலியால் கட்டுவது கூடாதது.  சாத்தான் இங்கு சூழ்நிலைக் கைதியாகிறான்.  வாதைகளால் பூமி பாழாகிறது, பூமியிலிருக்கும் துன்மார்க்கரெல்லாரும் சாகிறார்கள்; எனவே சிருஷ்டிப்புக்கு முன் இருந்த ஒழுங்கற்ற நிலைக்கே பூமி மீண்டும் திரும்புகிறது. ஆதி 1:2.  பூமியின் அத்தகைய நிலைதான், ஆயிரவருட அரசாட்சியின்போது சாத் தானுடைய சிறையாக மாறுகிறது.  சாத்தானும் அவனுடைய கூட்டாளிப் பிசாசுகளும் தூண்டிவிடுவதற்கு அங்கே மனிதர்கள் இருக்கமாட்டார் கள்; அவர்கள் தனிமையில் இருந்து, தேவனுக்கு எதிராக தாங்கள் செய்த கலகத்தின் விளைவுகளைச் சிந்திப்பதுதவிர ஒன்றும் செய்யமுடியாது.

`கேள்வி: இந்த ஆயிரவருடமும் மீட்கப்பட்டவர்கள் எங்கே இருப்பார்கள்? வெளி 20:4-6.`

கிறிஸ்து தங்களுக்காக ஆயத்தம்பண்ணின வாசஸ்தலத்தில் தேவ மக்கள் ஆயிர வருடங்களைச் செலவிடுவார்கள். யோவான் 14:1-3.  அவர்கள் சிங்காசனங்களின்மேல் ராஜாக்களும் ஆசாரியர்களுமாக வீற்றிருந்து, உலகத்தை நியாயந்தீர்ப்பார்கள்.  இயேசு தம் சீடர்களிடம், ‘நீங்களும், இஸ்ரவேலின் பன்னிரண்டு கோத் திரங்களையும் நியாயம் தீர்க்கிறவர்களாகப் பன்னிரண்டு சிங்காசனங்களின்மேல் வீற்றிருப்பீர் கள்’ என்று வாக்குரைத்தாரே. மத் 19:28.  ‘பரிசுத்தவான்கள் உலகத்தை நியாயந்தீர்ப்பார்கள்’ என்று பவுலும் கூறுகிறார். 1கொரி 6:2,3.

தேவன் தம் செயல்களில் நீதிபரர் என்பது அந்த நியாயத்தீர்ப்பில் விளங்கும்.  தேவனுடைய குணத்தைப்பற்றியும், அவர் சிருஷ்டித்த மனிதர்களை அவர் அணுகுகிறவிதம்பற்றியும் வரலாறுமுழுவதிலும் சாத்தான் சந்தேகங்களை எழுப்பிவந்திருக்கிறான்.  ஆயிரவருட அரசாட்சியில் வரலாற்றுப்பதிவுகளைப் பார்க்கிறவர்கள் அனைத்துக் கேள்விகளுக் கும் பதில்பெறுவார்கள்.  ஆயிரவருட அரசாட்சியின் முடிவில், தேவ னுடைய நியாயம்குறித்து ஒரு கேள்விகூட எழும்பக்கூடாத அள விற்கு அனைத்துமே தெளிவாயிருக்கும்.  சாத்தானுடைய குற்றச்சாட்டுகள் முற்றிலும் ஆதாரமற்றவை என்பதை தேவமக்கள் எவ்வித சந்தேகமு மின்றி அறிந்துகொள்வார்கள்.  அதன்பிறகு, துன்மார்க் கருக்கு தேவன் தம் நியாயத்தின்படி தீர்ப்புவழங்குவதை அவர்கள் காண்பார்கள்.

`இவ்வுலகில் பதில்கிடைக்காமல் நம்மைத் திண்டாடவைக்கிற கேள்விகள் எத்தனையோ இருக்கின்றன அல்லவா?  அவற்றிற்கெல்லாம் ஒரு நாளில் தேவன் பதிலளிக்கப் போகிறார்; இதிலிருந்து தேவனுடைய குணம்பற்றி என்ன அறிந்துகொள்ள முடிகிறது?`