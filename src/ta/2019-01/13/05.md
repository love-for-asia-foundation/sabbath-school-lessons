---
title:  புதிய வானமும் புதிய பூமியும்
date:   27/03/2019
---

`கேள்வி: பாவம் வேறோடு அழிக்கப்பட்டபிறகு, மீட்கப்பட்டவர்களின் குடியிருப்பாக பூமி மாறுகிறது.  அந்தப் பூமி எப்படிப்பட்டது?`

‘நான் புதிய வானத்தையும் புதிய பூமியையும் கண்டேன்’ என்று யோவான் சொல்கிறார். வெளி 21:1.  வானத்தில் மூன்று பகுதி உள்ளது. 

1. ஆகாயம்    2. விண்மீன் மண்டலம்    3. தேவன் வசிக்கிற இடம். 2கொரி 12:2.  

பூமியில் காணப்படுகிற சூழல்பற்றி வெளி 21:1 சொல்கிறது.  தீட்டுப்பட்டிருந்த பூமியும் ஆகாயமும் தேவனுடைய பிரசன்னத்தில் நிலைத்திருக்கமுடியாது. வெளி 20:11.  ‘புதிய’ என்பதற்கான கிரேக்க வார்த்தை கைனோஸ். அது தோற்றத்திலும் நேரத்திலும் புதிதாக இருப்பதை அல்ல, தரத்தில் புதிதாத இருப்பதைச் சுட்டிக்காட்டுகிற வார்த்தை.  இந்தக் கிரகமானது அக்கினியால் சுத்திகரிக்கப்பட்டு, ஆதி நிலைக்கு மீண்டும் திரும்பும். 2பேதுரு 3:10-13.

புதிய பூமியில் சமுத்திரம் இல்லை.  யோவான்தான் அதைக் கண் டார்.  ‘சமுத்திரமும்’ என்று அதை தனியே சுட்டிக்காட்டி யோவான் பேசு கிறார். அவர் பத்மு தீவில் இருந்தபோது அவரைச்சுற்றிலும் சமுத்திரம் இருந்தது; அவரைப் பொறுத்தவரை, அது பிரிவுக்கும் உபத்திரவத்திற்கும் அடையாளம்.  புதிய பூமியில் சமுத்திரம் இல்லையென்றால், நமக்கு பிரியமானவர்களைப் பிரிந்துவாழ்வதால் வரக்கூடிய வேதனை அங்கே இல்லை என்று அர்த்தம்.

`கேள்வி: புதிய பூமிபற்றி வெளி 21:2-8; 7:15-17 கொடுக்கிற விளக்கத்திலும், ஏதேன் தோட்டம்பற்றி ஆதி 2 கொடுக்கிற விளக்கத்திலும் என்ன ஒற்றுமைகள் உள்ளன?`

புதிதாக்கப்பட்ட பூமியில் வேதனை இல்லை, மரணம் இல்லை; தேவன் தம் மக்களோடு வாசமாயிருப்பார்.  புதிய எருசலேமிலும், ‘தேவ னுடைய வாசஸ்தலத்திலும்’ தேவபிரசன்னம் வெளிப்படும். வெளி 21:3.  வாழ்க்கை மெய்யாகவே மகிழ்ச்சியானதாக மாறுகிறது.  தேவன் வாசம் பண்ணுகிற இடத்தில், பாவத்தின் விளைவுகளான துன்பத்திற்கும் மரணத் திற்கும் அழுகைக்கும் இடமேது!  பாவம் வேறோடு அழிக்கப்படுவதால், ‘முந்தினவைகள் ஒழிந்துபோயின.’ வெளி 21:4.  

மார்த்தாள்-மரியாளுடைய சகோதரனாகிய லாசரு மரித்தபோது, இந்த உண்மை வெளிப்படுகிறது:  ‘ஆண்டவரே, நீர் இங்கேயிருந்தீரானால் என் சகோதரன் மரிக்கமாட்டான்.’ யோவான் 11:21.  கிறிஸ்துவின் பிரசன் னத்தில் மரணம் இருக்கமுடியாது என்பதை அவர்கள் அறிந்திருந்தார்கள்.  அதேபோல, புதிய பூமியில் தேவன்தாமே வாசம்பண்ணுவதால், இப் போதுள்ள வேதனைகளுக்கு அங்கே இடமில்லை.  இந்த விடுதலைதான் நம் மிகப்பெரிய நம்பிக்கை. அவருடைய இரத்தத்தால் இது முத்திரிக்கப் பட்டுள்ளது.  புதிய பூமியில் புதியதொரு வாழ்க்கையை நாம் வாழப்போ கிறோம்.

`இந்த நம்பிக்கை இல்லாமல் நம் விசுவாசத்தால் ஏதாவது பிரயோஜனம் இருக்கமுடியுமா?`