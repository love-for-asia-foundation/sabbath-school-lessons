---
title:  புதிய எருசலேம்
date:   28/03/2019
---

புதிய பூமியின் தலைநகராகிய புதிய எருசலேம் பற்றி யோவான் இப் போது கூறுகிறார்.  அங்குள்ள வாழ்க்கையை இப் பூலோக வாழ்க்கையை வைத்து விவரிக்கவே முடியாது! 1கொரி 2:9.

`கேள்வி: புதிய எருசலேமின் வெளிப்புற அம்சங்களை விவரியுங்கள். வெளி 21:9-21.`

ஆட்டுக்குட்டியானவருடைய மனைவி என்று புதிய எருசலேம் அழைக்கப்படுகிறது.  கிறிஸ்து தம் மக்களுக்காக ஆயத்தம்பண்ணுகிற ஸ்தலம் புதிய எருசலேம்தான். யோவான் 14:1-3.  நக ரத்தைச் சுற்றிலும் உயரமான மதில்கள்; ஒவ்வொரு திசையிலும் மூன்று வாசல்கள்; எந்தப் பக்கத்திலிருந்தும் உள்ளே செல்லலாம்.  அந்த நகரம் சர்வலோகத்தோடும் தொடர்புகொள்கிற இயல்புடையது என்பது புரிகிறது.  புதிய எருசலே மில் தேவபிரசன்னத்திற்குச் செல்ல, எந்தவிதக் கட்டுப்பாடும் இல்லை.

அந்த நகரம் கனசதுர அமைப்புடையது; அதின் நீளமும் அகலமும் உயரமும் பன்னீராயிரம் ஸ்தாதி அளவாயிருந்தது.  அந்தக் கனசதுரத் திற்கு 12 மூலைகள் இருந்தன. அந்நகரம் மொத்தம் 1,44,000 ஸ்தாதி; இயேசுவின் இரண்டாம் வருகையின்போது மரணத்தைக் காணாமல் மறுரூபமாக்கப்பட்ட 1,44,000 பேரை அது சுட்டிக்காட்டுகிறது.  பழைய ஏற்பாட்டு தேவாலயத்தில், மகா பரிசுத்த ஸ்தலம் கனசதுர அமைப்பில் இருந்தது. 1இராஜா 6:20.  எனவே, புதிய எருசலேமானது தேவனைத் தொழுதுகொள்கிற மையமாக இருக்கப்போகிறது.

`கேள்வி: அந்த நகரத்தின் உட்புறத்தின் என்னென்ன விஷயங்கள் ஏதேன் தோட்டத்தை நினைவுப்படுத்துகின்றன? வெளி 21:21-22:5.  இனி ஒரு சாபமுமிராது என்கிற வாக்குத்தத்தம் எதை முக்கியப்படுத்துகிறது? வெளி 22:3.`

தேவனுடைய சிங்காசனத்திலிருந்து ஜீவத்தண்ணீருள்ள நதி புறப் பட்டு ஓடுகிறது. புதிய எருசலேமில் மிகமுக்கிய அம்சம். பாபிலோனின் ஆறுகள் அருகே உட்கார்ந்து, சிறைக்கைதிகளாக தேவமக்கள் எருச லேமை நினைத்து அழுததாக சங் 137 கூறுகிறது. ஆனால், ஒவ்வொரு யுகத்திலும் பரதேசிகளாய் வாழ்ந்த தேவபிள்ளைகள் புதிய எருசலே மின் ஜீவநதிக் கரைகளில் சுகமாய்த் தங்கியிருப்பார்கள்.

நதியின் இரு கரைகளிலும் ஜீவ விருட்சம் இருக்கிறது; அந்த விருட்சத்தின் இலைகள் ‘ஜனங்கள் ஆரோக்கியமடைகிறதற்கு ஏது வானவைகள்.’ வெளி 22:2.  ஆரோக்கியமடைகிறதற்கு ஏதுவானவை கள் என்று வியாதியிலிருந்து குணமாவதுபற்றிச் சொல்லவில்லை; ஏனென்றால், அங்கே வியாதியே இருக்காது.  வரலாறு நெடுகிலும் மக் களை சின்னாபின்னாமாக்கியிருந்த பிரிவினைகளால் உண்டான காயங்கள் யாவும் ஆரோக்கியமடைவதுபற்றிச் சொல்லப்படுகிறது.  

`சிந்தியுங்கள்: எல்லாக் காலங்களிலும், சகல தேசங்களிலுமிருந்து மீட்கப்பட்ட கூட்டத்தார் இப்போது தேவனுடைய ஒரே குடும்பமாக இருப்பார்கள்.`