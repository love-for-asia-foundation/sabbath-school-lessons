---
title:  மூன்று தூதர்களின் செய்திகள்
date:   03/03/2019
---

முடிவு வருவதற்கு சற்றுமுன்பாக, எச்சரிப்பின் செய்திகளை தேவன் அனுப்புகிறார். மூன்று தூதர்கள் வானத்தில் பறந்து, அவற்றை அறிவித் தார்கள்.  தூதன் என்பதற்கான கிரேக்கவார்த்தை ஏஞ்சலோஸ்; அதற்கு ‘தூதுவன்’ என்று அர்த்தம்.  உலகத்துக்கு அறிவிப்பதற்கான முடிவுக் கால தூதுகளைப் பெற்றிருக்கிற மக்களே அந்த மூன்று தூதர்கள்.

`கேள்வி: முதல் தூது ‘நித்திய சுவிசேஷமாம்’. வெளி 14:6; மத் 24:14.  ‘நித்திய சுவிசே  ஷம்’ எனப்படுவதால், அச்செய்தியின் நோக்கம்பற்றி  தெரிவது என்ன?`

கிறிஸ்துவையும், மனிதர்களுக்காக அவர் செய்திருக்கிற செயல் களையும் விசுவாசிக்கிறவர்களை தேவன் இரட்சிக்கிறார். தேவனைப் பற்றிய இந்த நற்செய்தியே சுவிசேஷம்.  இந்தச் சுவிசேஷம் ‘நித்தியமா னது.’  ஏனெனில், தேவன் மாறாதவர்.  நாம் உருவாகும்முன்பே தேவ னுடைய திட்டம் ஆயத்தமாக உள்ளது. 2தீமோ 1:9; தீத்து 1:2.  முதலாம் தூதில் இரட்சிப்பும் நியாயத்தீர்ப்பும் அடங்கியுள்ளது.  தேவனை மகிமைப்படுத்தி, அவரைச் சிருஷ்டிகராகத் தொழுதுகொள்கிறவர் களுக்கு அது நற்செய்தி. ஆனால், சிருஷ்டிகரை மறுதலித்து, மெய்த் தொழுகையின் அடையாளமான ஏழாம்நாள் ஓய்வுநாளைப் புறக் கணிப்பவர்களுக்கு அந்தத் தீர்ப்பின் செய்தி எச்சரிப்பாக இருக்கிறது.

மூன்று தூதர்களும் ‘மிகுந்த சத்தமிட்டு’ செய்திகளை அறிவித்தார் கள். வெளி 14:7,9.  அனைவருடைய நித்திய வாழ்வும் இதில் சம்பந்தப் பட்டிருப்பதால், இதைக் கண்டிப்பாக எல்லோருக்கும் சொல்லவேண்டும்.    முடிவுக்காலத்தில் ‘சகல ஜாதிகள், கோத்திரத்தார், பாஷைக்காரர், ஜனக் கூட்டத்தார்’மேலும் மிருகம் அதிகாரம்செலுத்தும். உலகம் முழுவதிலும் சாத்தான் தன் வஞ்சகங்களை அரங்கேற்றுவான். வெளி 13:7. அதைத் தடுப்பதற்கு, உலகம்முழுவதுக்கும் நாம் நற்செய்தி சொல்லவேண்டும்.

சாத்தானையும் அவனுடைய முடிவுக்கால கூட்டணிகளான வலு சர்ப்பத்தையும் கடல்மிருகத்தையும் பொய்த்தீர்க்கதரிசி பூமிமிருகத்தை யும் எதிர்க்கும்படி தேவமக்கள் முத்தூதுகளை அறிவிப்பார்கள். வலு சர்ப்பமானது அஞ்ஞானமார்க்கம் ஆகும்.  கடல்மிருகமானது ரோமன் கத்தோலிக்க மார்க்கம் ஆகும்; பொய்த்தீர்க்கதரிசி அல்லது பூமி மிருக மானது தேவத்துரோக புரொட்டஸ்டன்ட் மார்க்கம் ஆகும். வெளி13.  ஆறாம் வாதையின் சமயத்தில் அவர்களுடைய செயல்பாடுகள் வெளிப்படும். வெளி 16:13,14.  எனவே, எதிரெதிரான இரண்டு செய்தி கள் உலகத்தில் சொல்லப்படுகின்றன; பூமியிலுள்ள மக்களுடைய தொழுகை யாருக்கு என்பதைத் தீர்மானிப்பதே அந்தச் செய்திகளின் நோக்கம்.

`இந்த மூன்று தூதர்களுடைய செய்திகளில் காணப்படுகிற முடிவுக்கால சத்தியங்களை உலகத்திற்கு அறிவிக்கும்படிக்கு செவந்த்-டே அட்வென்ட்டிஸ்டுகள் அழைக்கப்பட்டிருக் கிறார்கள்.  அந்தப் பணியைச் செய்ய, நீங்கள் எவ்வாறு உதவலாம்?  அந்தப் பணி வெற்றி கரமாக நிறைவேறுவதற்கு வேறு என்னவெல்லாம் செய்யலாம்?`