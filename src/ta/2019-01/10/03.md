---
title:  'முதலாம் தூது: பகுதி 1'
date:   04/03/2019
---

`கேள்வி: “தேவனுக்குப் பயப்படுதல்” என்றால் என்ன? வெளி 14:7; பிரசங்கி 12:13,14.  தேவனுக்குப் பயப்படுதலும் சுவிசேஷமும் எவ்வாறு தொடர்புடையவை? தேவனு டைய கற்பனைகளைக் கைக்கொள்வதில் சுவிசேஷத்தின் பங்கு என்ன? ரோமர் 7:7-13.  தேவனுக்குப் பயப்படுதலுக்கும் அவரை மகிப்படுத்துவதற்கும் தொடர்பு என்ன?`

‘நித்திய சுவிசேஷத்தின்’ பின்னணியில்தான் ‘தேவனுக்குப் பயந்து, அவரை மகிமைப்படுத்துங்கள்’ என்று வெளி 14:7 சொல்கிறது.  கிறிஸ்து நமக்காகச் செய்திருக்கும் தியாகத்தை உணரும்போது, அவர் சொல்கிற படியெல்லாம் செய்யவேண்டும் என்கிற உணர்வு உண்டாகிறது. தேவ னுக்குப் பயப்படுவதும், அவரை மகிமைப்படுத்துவதும் வேதாகமத்தில் சேர்ந்தே வருகின்றன. சங்கீதம் 22:23; வெளி 15:4.  இந்த இரண்டும் இருந்தால்தான் தேவனோடு சரியான உறவு இருக்கும். யோபு 1:8. 

தேவனுக்குப் பயப்படுவது என்றால் அவரைக்குறித்து திகிலடை வது அல்ல.  மாறாக, அவரை உயர்வாகப் போற்றி, அவருடைய பிர சன்னம் நம் வாழ்க்கையில் வெளிப்பட அனுமதிப்பதாகும்.  முடிவுக் காலத்தில் வாழ்கிற தேவ பிள்ளைகள் அவருக்குப் பயப்படுகிறவர் களாக இருப்பார்கள். வெளி 11:18; வெளி 19:5.  தம்முடைய பிள்ளை கள் தம்மேல் அன்புகூர்ந்து, தமக்குக் கீழ்ப்படிவதையும், தம்முடைய குணத்தைப் பிரதிபலிப்பதையும் அவர் விரும்புகிறார். உபா 11:13; மத்தேயு 22:37; உபா 5:29; பிரசங்கி 12:13; ஆதி 22:12.

தேவன் ‘நியாயத்தீர்ப்புக்கொடுக்கும் வேளை’ வந்ததால், அவரு டைய பிள்ளைகள் அவருக்கு மகிமைசெலுத்த வேண்டும். வெளி 14:7.  இரண்டாம் வருகைக்குமுன்பாக நடைபெறுகிற நியாயவிசாரணைபற்றி இது சொல்கிறது.  நாம் உண்மையிலேயே தேவனை ஆராதிக்கிறவர்களா, இல்லையா என்பது இந்த விசாரணையில் முடிவாகும். நாம் என்ன தீர் மானித்திருக்கிறோம் என்பது நம் கிரியைகளில் வெளிப்படும். 2கொரி 5:10.  இந்த விசாரணை முடிந்ததும், ஒவ்வொருவருடைய முடிவும் தீர்மானிக்கப்படும். வெளி 22:11.  அவனவன் செய்த கிரியைக்குத்தக்க பலனை அளிக்கும்படி, இயேசுதாமே வருவார். வெளி 22:12.

வெளி 14இன் நியாயத்தீர்ப்பானது சுவிசேஷத்தின் ஒரு பகுதியா கும்.  தேவனோடு சரியான உறவில் இருப்பவர்களுக்கு நியாயத் தீர்ப்பு நற்செய்தி; அதாவது, அவர்கள் பரிசுத்தவான்களென்று தீர்க்கப்பட்டு, நித்திய வாழ்வைப் பெறுவார்கள்.  கீழ்ப்படியாதவர்களுக்கு இது மோசமான செய்தி. அவர்கள் இப்போதே மனந்திரும்பி, நியாயத் தீர்ப்பின் செய்தியை ஏற்றுக்கொண்டு, தேவனிடம் திரும்பினால் நல் லது.  ஒருவரும் கெட்டுப்போகாமல், எல்லாரும் மனந்திரும்ப வேண்டு மென்று தேவன் விரும்புகிறார். 2பேதுரு 3:9.

`நியாயத்தீர்ப்பில் நீங்கள் தனியாக நின்றால் என்னவாகும்? சுவிசேஷத்தின் அவசியம்பற்றி உங்களுடைய பதிலிருந்து என்ன தெரிந்துகொண்டீர்கள்? முதலாம் தூதனுடைய தூதில், சுவிசேஷம் எவ்வாறு இன்றியமையாததாக இருக்கிறது?`