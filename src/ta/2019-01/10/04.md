---
title:  'முதலாம் தூது: பகுதி 2'
date:   05/03/2019
---

பூலோக வரலாற்றின் முடிவுநாட்களில் தொழுகையும் தேவனுக் குக் கீழ்ப்படிதலும் முக்கிய விஷயங்களாக இருக்கும். அவருடைய கற்பனைகளுக்குக் கீழ்ப்படிவதில் அது வெளிப்படும். வெளி 14:12.  உலக மக்களில் இரண்டு பிரிவுகள் இருக்கும். தேவனுக்குப் பயந்து, அவரைத் தொழுதுகொள்கிறவர்கள் ஒரு பிரிவு; மிருகத்திற்குப் பயந்து, மிருகத்தைத் தொழுதுகொள்கிறவர்கள் இன்னொரு பிரிவு.

`கேள்வி: மிருகத்தை வணங்கினார்கள். வெளி 13:15. தேவனையும் அவர் நாமத்தையும் மிருகம் தூஷிக்கிறது. வெளி 13:5,6. மிருகத்தைத் தொழுவதற்காக அதற்குச் சொரூபம் செய்யச் சொல்கிறது. வெளி 13:14,15.  மிருகத்தின் முத்திரையைப் பெறும்படிக் கட்டாயப்படுத்துகிறது. வெளி 13:16,17. முடிவுநாட்களில் முதல் நான்கு கற்பனைகளை சாத்தான் தாக்குவது இவற்றிலிருந்து எவ்வாறு வெளிப்படுகிறது? யாத் 20:2-11.`  

பத்துக் கற்பனையின் முதல் நான்கு கற்பனைகளின் மையக்கருத்து தொழுகைதான்.  முடிவுநாட்களில் தேவனுடைய மக்களின் மெய்ப்பற் றைச் சோதிக்கிற தரக்கோலாக இந்தக் கற்பனைகள் இருக்கும்.  முதல் நான்கு கற்பனைகளையும் தொழுகையையும் மையமாக வைத்தே கிறிஸ்துவுக்கும் சாத்தானுக்கும் இறுதிப் போராட்டம் இருக்கும்.  முடிவுநாட்களில் முக்கியப்பங்கு வகிக்கும் ஒரு விஷயத்தை முதலாம் தூதின் இரண்டாம் பகுதி வலியுறுத்துகிறது.

‘வானத்தையும் பூமியையும் சமுத்திரத்தையும் நீரூற்றுகளையும் உண்டாக்கினவரையே தொழுதுகொள்ளுங்கள்.’ வெளி 14:7.  நான்காம் கற்பனை சொல்வது அப்படியே இங்கே வருகிறது. யாத் 20:11.  எனவே, சிருஷ்டிகரைத் தொழவேண்டும் என்பதும், ஓய்வுநாளைக் கைக்கொள்ள வேண்டும் என்பதும் ஒன்றுதான் என்பதை இந்த உண்மை காட்டுகிறது.  ஏழாம்நாளாகிய சனிக்கிழமையில் ஓய்ந்திருந்து, தேவனைத் தொழுது வது, தேவனோடு நமக்குள்ள உறவின் விசேஷித்த அடையாளமாகும். யாத் 31:13; எசே 20:12.  சிருஷ்டிகராகிய தேவனைத் தொழுதுகொள்ளும் படி கொடுக்கப்படுகிற அழைப்புதான் முதலாம் தூதனுடைய செய்தி.

“நான்காம் கற்பனைக்கு விரோதமாக, அரசாங்கச் சட்டத்திற்கு இணங்கி, பொய்யான ஓய்வுநாளை ஆசரிப்பது தேவனுக்கு எதிரான வல்லமைமேல் ஒருவர் பற்றுக்கொள்வதற்கு ஆதாரமாகும். தேவனு டைய கட்டளைக்குக் கீழ்ப்படிந்து, மெய்யான ஓய்வுநாளைக் கைக் கொள்வது சிருஷ்டிகர்மேல் வைத்துள்ள மெய்ப்பற்றுக்கு ஆதாரமாகும். உலக வல்லமைகளுக்கு அடிபணிந்து, அதற்கான அடையாளத்தை ஒரு சாரார் பெறுவதுபோல, இன்னொரு சாரார் தேவஅதிகாரத்தின் மேல் மெய்ப்பற்று வைத்து, தேவ முத்திரையைப் பெறுவார்கள்.” - GC, p 605.நாம் எந்தக் கூட்டத்தில் இருப்போம்?

`சிருஷ்டிப்புக்கும் இரட்சிப்புக்கும் உள்ள சம்பந்தம் என்ன? ஓய்வுநாளில் தேவன் ஓய்ந்திருந் ததுபோல, நாமும் ஓய்ந்திருப்பது ஏன் முக்கியமானது?`