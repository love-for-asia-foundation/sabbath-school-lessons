---
title:  தேவனுடைய நித்திய சுவிசேஷம்
date:   02/03/2019
---

### இவ்வார ஆராய்ச்சிக்கு 
வெளி 14:6-12; மத்தேயு 24:14; பிரசங்கி 12:13,14; யாத் 20:2-11; ஏசா 21:9; ஏசா 34:8-10.

> <p>மனன வசனம்</p> 
> தேவனுடைய கற்பனைகளையும் இயேசுவின் மேலுள்ள விசுவாசத்தையும் காத்துக்கொள்ளுகிறவர்களாகிய பரிசுத்தவான்களுடைய பொறுமை இதிலே விளங்கும். வெளிப்படுத்தல் 14:12.

சாத்தானுடைய முடிவுக்கால வஞ்சகம் எந்த அளவுக்கு வெற்றி கரமாக இருக்கும் தெரியுமா? மிருகத்தைத் தொழவும், அதன் முத்திரை யைப் பெறவும் உலகத்தார் தீர்மானிப்பார்களாம்.  ஆனாலும், மீதமான ஒரு கூட்டத்தாரை தேவன் வைத்திருப்பார். வெளி 14:1-5.

தொழுகைவேண்டுமா, வேண்டாவா? யாரைத் தொழுவது? மக்கள் தேர்வுசெய்ய வேண்டும்.  யாராக இருந்தாலும், ஏதாவது ஒன்றைத் தொழத்தான் செய்கிறார்கள்.  மிருகத்தைத் தொழுகிறவர்கள் தங்கள் வலதுகரம் அல்லது நெற்றியில் முத்திரைபெறுவார்கள். அதாவது, இந்தத் தேவதுரோக அமைப்பை தங்கள் செயல்களாலும் சிந்தையாலும் சேவிக்கத் தெரிவுசெய்கிறார்கள்.

அதேநேரம், பெந்தெகொஸ்தேமுதல் இதுவரையிலும் காணப் படாத அளவுக்கு மிகப்பெரிய அளவில் சுவிசேஷம் பிரசங்கிக்கப்படும். கலகம்செய்கிற மனிதர்மேல் நியாயத்தீர்ப்பு ஊற்றப்படுவதற்குமுன், ‘சகல’ மனிதருக்கும் தேவன் தம்முடைய எச்சரிப்பின் செய்திகளை அனுப்புவார். வெளி 14:6.  யாரும் கெட்டுப்போவது தேவசித்தமல்ல. கிறிஸ்துவும் எல்லா மனிதருக்காகவும் மரித்தார்.  அந்த ஏற்பாட்டை எத்தனை பேர் ஏற்றுக்கொள்ளப் போகிறார்கள், எத்தனை பேர் ஏற்றுக் கொள்ள மாட்டார்கள் என்பதில்தான் வித்தியாசம் இருக்கிறது.

_2019, மார்ச் 9  வகுப்புக்காகப் படிக்கவேண்டிய பாடம்_