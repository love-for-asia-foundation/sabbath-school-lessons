---
title:  மூன்றாம் தூது
date:   07/03/2019
---

`கேள்வி: தேவனுடைய உண்மை மக்களை வெளி 14:12 எவ்வாறு அழைக்கிறது?`  

`கேள்வி: தேவகோபத்திற்கு ஆளாகிறவர்களின் கதி என்னவாகும்? வெளி 14:9,10.`

மதுவைக் குடிக்கக்கொடுப்பது என்பது பழைய ஏற்பாட்டில் தேவ னுடைய கோபாக்கினை ஊற்றப்படுவதற்கு அடையாளமாக இருந்தது. எரே 25:15,16.  மிருகத்தைத் தொழுதுகிறவர்களுக்கு தண்டனைத்தீர்ப்பு வழங்குவதை தேவகோபாக்கினையாகிய மதுவைக் குடிப்பது என்று வசனம் சொல்கிறது. 

தேவகோபாக்கினை எவ்வளவு கடுமையாக இருக்குமென்பதை ‘கலப்பில்லாமல் வார்க்கப்பட்ட மது’ என்கிற வார்த்தைகள் காட்டு கின்றன. வெளி 14:10.  முற்காலங்களில், மதுவின் வீரியத்தைக் குறைப் பதற்கு அதோடு தண்ணீர் கலப்பது வழக்கமாக இருந்தது.  ஆனால் தேவனுடைய கோபாக்கினையாகிய மதுவானது ‘கலப்பில்லாதது.’’  தேவகோபமானது தயவுதாட்சண்யமின்றி ஊற்றப்படும் என்பதைத் தான் தண்ணீர் சேர்க்கப்படாத மது சுட்டிக்காட்டுகிறது.

`கேள்வி: “அவர்களுடைய வாதையின் புகை சதாகாலங்களிலும் எழும்பும்” என்கிற வார்த்தைகளுக்கு அர்த்தங்காண ஏசாயா 34:8-10; யூதா 7 ஆகிய வசனங்கள் எவ்வாறு உதவுகின்றன? வெளி 20:10-15; 14:10,11.`

அக்கினியினாலும் கந்தகத்தினாலும் வாதிக்கப்படுவது என்பது முழுஅழிவைக் காட்டுகிறது. ஆதி 19:24; ஏசா 34:8-10.  அழிவு ஏற் பட்டு, புகை எழும்புகிற காட்சியானது வேதாகம உருவகம்.  அக்கினி யாலும் கந்தகத்தாலும் ஏதோம் அழிக்கப்படும்; அது எரிகிற நிலமாய் இருக்கும்; இரவும்பகலும் அது அவியாது; அதின் புகை என்றென் றைக்கும் எழும்பும். ஏசாயா 34:10.  

‘நித்திய அக்கினியின்’ ஆக்கினையை சோதோம் கொமோரா அனுபவிப்பதாக யூதா 7 சொல்கிறது.  இந்தப் பட்டணங்கள் எதுவுமே இப்போது எரிந்துகொண்டிருக்கவில்லை; எனவே நித்தியமாக எரிந்து கொண்டிருப்பதுபற்றி இவ்வசனங்கள் பேசவில்லை.  அக்கினி என்றைக்கும் எரிந்துகொண்டிருக்காது; ஆனால் விளைவுகள் நித்திய மானவையாக இருக்கும்.  ‘நித்திய அ க்கினி’ என்பது, முழு அழிவைக் காட்டுகிறது.  அனைத்தையும் பட்சித்து, ஒன்றுமில்லாமல் போகச் செய்யும்வரை அக்கினி எரியும் என்பதைத்தான் அது குறிக்கிறது.

`துன்மார்க்கர் நரக அக்கினியில் நித்திய காலமாக வாதிக்கப்படுவதில்லை என்பது மிகப்பெரிய ஒரு சத்தியம்தான். இருந்தாலும், அந்தத் தண்டனை பயங்கரமாகத்தான் இருக்கும்.  இறுதி தண்டனை கடுமையானது; நிரந்தரமானது. அதுபற்றி எச்சரிக்கிற மேன்மையான பணியை நம்மிடம் தேவன் தந்துள்ளதுபற்றி என்ன நினைக்கிறீர்கள்?`