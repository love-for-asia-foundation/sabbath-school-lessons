---
title:  இரண்டாம் தூது
date:   06/03/2019
---

இரண்டாம் தூது பாபிலோனின் விழுகைபற்றி அறிவிக்கிறது; அது ஒரு பொய்மார்க்க முறைமை என்பதை வெளியாக்குகிறது.  “ வெளி 17:5, ‘வேசிகளுக்குத் தாய் பாபிலோன்’ என்று சொல்கிறது. அவளுடைய குமாரத்திகள் அவளுடைய உபதேசங்களையும் பாரம் பரியங்களையும் பற்றிக்கொண்டு, உலகத்தோடு கூட்டணிவைக்கும் படி சத்தியத்தைப் பலிகொடுக்கும் சபைகளே.” - GC, p 382,383.

`கேள்வி: ‘விழுந்தது, விழுந்தது’ என்று இரண்டுமுறை சொல்லப்படுகிறது.  பாபிலோனின் தேவதுரோகம் முற்றிக்கொண்டே செல்கிறது. அது முழு நிறைவை எட்டும் என்பதை யும் பாருங்கள். ஏசா 21:9; வெளி 18:2; 14:8.  பாபிலோன் ஏற்கனவே விழுந்து விட்ட தாக வருகிறது; அதன் விழுகை இனி நடக்கப்போகிற ஒன்றாகவும் வருகிறது. ஏன்?`

ரோமன் கத்தோலிக்க மார்க்கமும், தேவதுரோக புரொட்டஸ்டன்ட் மார்க்கமும் இணைந்த கூட்டணிதான் இறுதிக்கால பாபிலோன்.  சாத்தா னோடு சேர்ந்து இந்தக் கூட்டணி செயல்படும். வெளி 13:11-18; வெளி 16:13; வெளி 17:5.  முற்கால பாபிலோன்போல இந்தத் தேவதுரோக கூட்டணி தேவனுக்குமேலாக தன்னை உயர்த்தி, உலகத்தில் தேவனுக் குரிய இடத்தை எடுக்கமுயலும்.  முடிவுக்காலச் செய்தியின் வெளிச் சத்தைப் புறக்கணிப்பதால், இந்தத் துன்மார்க்க அமைப்பு சத்தியத்தை விட்டு விலகிச்சென்று கொண்டே இருக்கும். இதுபற்றியும் இரண்டாம் தூது எச்சரிக்கிறது.  ‘கிறிஸ்தவ உலகம் முழுவதிலும் சபை உலகத்தோடு முற்றிலுமாக ஐக் கியமாகும்போது’ ‘பாபிலோனின் விழுகை நிகழும்.’

`கேள்வி: பாபிலோன் எவ்வாறு தன் வேசித்தனமாகிய மதுவை உலகத்தார் குடிக்கும்படிச் செய்கிறாள்? வெளி 17:1; வெளி 18:3; வெளி 14:8.  மது என்பது எதைக் காட்டுகிறது?`

முடிவுக்கால பாபிலோன் ஒரு வேசி. வெளி 17. தன் வேசித்தன மாகிய மதுவை மக்கள் குடிக்கும்படிச் செய்வாளாம். வெளி 17:2.

பாபிலோனின் மது என்பது இந்த தேவதுரோக அமைப்பு போதிக் கிற பொய்ப்போதகங்களாம்.  இன்று புரொட்டஸ்டன்ட் சபைகள் பல ரோமன் கத்தோலிக்க சபையிடமிருந்து தங்களை வேறுபடுத்தின வித்தி யாசங்களை மறந்து, வேதாகம சத்தியத்தைவிட்டு விலகிவருகிறார்கள்; அதனால், தேவனுடைய சரீரமென தங்களைச் சொல்லிக்கொள்கிறவர் களுக்குமத்தியிலும்கூட பாபிலோனின் மது புகுந்துவிட்டதைக் காண முடிகிறது. பரிணாம வளர்ச்சியின் மூலம் தேவன் சிருஷ்டித்தார் என்று நம்புவதால், தேவனே சிருஷ்டிகர் என்று முதலாம் தூதை இது புறக் கணிக்கிறது.  மேலும், வேதாகமம்மட்டுமே என்கிற உண்மைக்கு மாறாக பாரம்பரி யங்களை நம்புகிறது.  அடுத்து, பாலினம், திருமணம் போன்றவைகுறித்து வேதாகமம் வகுத்துள்ள நியதிகளைப் புறக் கணித்து, வேறு நியதிகளைக் கொண்டுவருதலும் நிகழ்கிறது.  

சிந்தியுங்கள்: மதுமயக்கம் இருந்தால், தெளிவாகச் சிந்திக்கமுடியாது.  பாபிலோனின் மதுவைக் குடித்து, ஆவிக்குரிய மயக்கத்திற்குள் செல்லும்போது, பாபிலோன் அவர்களை மயக்கி, கடல்மிருகத்தைத் தொழவைத்து, மிருகத்தின் முத்திரையைப் பெறச் செய்துவிடும்.