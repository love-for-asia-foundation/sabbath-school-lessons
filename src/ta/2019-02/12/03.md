---
title:  முதலாவதாகக் குடும்பம்
date:   17/06/2019
---

நாம் சுவிசேஷம் சொல்லும்போது, நம் குடும்பத்தில் உள்ளவர் கள்தாம் முதலாவது அதை ஏற்றுக்கொள்ள அதிக வாய்ப்புள்ளது. குடும் பத்தைக் காட்டிலும் மேலான ஊழியக்களம் எதுவுமில்லை.

`கேள்வி: குடும்பத்தில் விசுவாசத்தைப் பகிர்ந்துகொள்வது பற்றி யோவான் 1:40-42இல் என்ன கருத்துகள் உள்ளன? உபா 6:6,7; ரூத் 1:14-18.`

மேசியாவைக் கண்டதாகச் சொன்னதோடு, சீமோனாகிய தன் சகோதரன் இயேசுவைச் சந்திக்கவும் அந்திரேயா ஏற்பாடு செய்கிறார்.  இயேசுவைக் குறித்து ஆர்வமூட்டும் விதத்தில் சொல்லி விட்டு, அவரை நேரடியாக அறிமுகப்படுத்துகிறார்; குடும்பத்தில் நம் உறவினர்களிடம் சுவிசேஷத்தைப் பகிர்வதற்கான ஓர் எளிய சூத்திரம் இது.  அறிமுகம் செய்தபிறகு, அந்நிரேயா தலையிடவில்லை.  அன்று முதல், இயேசுவுக் கும் பேதுருவுக்கும் ஒரு தனிப்பட்ட உறவு உருவானது.

யாரை விசுவாசிக்க வேண்டுமென பிள்ளைகளுக்குக் காட்டுங் கள். பிள்ளைகளுக்கு சுவிசேஷம் சொல்லி என்னவாகப் போகிறது என்று நினைக்காதீர்கள்.  குடும்ப விசுவாசத்தை பிள்ளைகள் தானாக ஏற்றுக்கொள்வார்களென பெற்றோர் நினைக்கிறார்கள். அது தவறான எண்ணம்.  தங்களுக்கு முன்மாதிரியாக இருப்பவர் களைப் பார்த்துதான் சிறுவர்களும் வாலிபர்களும் மாறுகிறார்கள் என்பது உண்மைதான்.  ஆனால் தனிப்பட்ட விதத்தில் இயேசுவை அறிமுகப்படுத்தவேண்டும்; அதற்கான வாய்ப்பை உருவாக்கவேண்டும்.  நம் விசுவாசம் பற்றிப் போதிப்பது அவசியமென்பதை உபாகமம் 6 வலியுறுத்துகிறது.  குடும்ப ஜெபமும், தனிப்பட்ட ஜெபமும் நல்ல ஆவிக்குரிய பழக்கங்கள்; குடும் பத்தில் அவற்றிற்கு முக்கியத்துவம் கொடுக்கவேண்டும்.  வாலிபர்களை யும் சிறுவர்களையும் பயிற்றுவிக்க, நேரம் செலவிட்டு, ஊக்கமாக முயலவேண்டும்.

`கேள்வி: நகோமின் சுவிசேஷ ஊழியம் சொல்லும் பாடம் என்ன? ரூத் 1:8-22.`

நகோமி வாழ்க்கையில் தாழ்ச்சியான தருணம் அது.  மருமகளை தன்னிடமிருந்து போகச் சொல்கிறார்; தன்னுடயை இழப்புகளால் கோபமடைந்து, மனச்சோர்வடைந்து ஆண்டவரைக் குறைசொல் கிறார்.  அப்படிப்பட்ட ஒரு நகோமியைத்தான் அப்போது ரூத் பார்க் கிறார். ரூத் 1:15,20,21.  தேவனை அறிமுகப்படுத்துவது குறையுள்ள ஒரு நபராக இருந்தாலும்கூட, ஒரு பூரண தேவனைப் பற்றிக் கேள்விப் படுகிற வாலிபர்கள் முற்றிலும் தங்களை அர்ப்பணிக்க முடியும் என்ப தைத்தான் ரூத்தின் அருமையான சாட்சி காட்டுகிறது.

`குடும்பம்தான் முக்கிய ஊழியக்களம் என்று பார்த்தோம்; உங்கள் குடும்ப அங்கத்தினர்களிடம் எத்தகைய மனநிலையுடன் நடந்துகொள்கிறீர்கள்?  இரட்சிக்கப்படாத உறவினர்களை கிறிஸ்துவிடம் வழிநடத்த என்னவெல்லாம் செய்யலாமென குடும்பத்துடன் ஒரு பட்டியலைப் போடுங்கள்.`