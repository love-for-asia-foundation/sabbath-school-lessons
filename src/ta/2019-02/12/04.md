---
title:  வெற்றி தரும் சமாதானம்
date:   18/06/2019
---

`கேள்வி: அவிசுவாசி ஒருவரை திருமணம் செய்திருப்பவருக்கு புதிய ஏற்பாடு சொல்கிற ஆலோசனை என்ன? 1கொரிந்தியர் 7:12-15; 1பேதுரு 3:1,2.`

கிறிஸ்தவ வாழ்க்கைத் துணையின் ஆசீர்வாதம்.  ‘அவிசுவாசியான வாழ்க்கை துணையோடு வாழ்வது தேவனுக்கு பிரியமாக இருக்காதோ? அது தங்க ளுக்கும் தங்கள் பிள்ளைகளுக்கும் தீட்டாகுமோ?’ என்று மனமாறிய விசுவாசிகள் கவலைப்பட்டார்கள்.  அப்படியில்லை என்று 1கொரிந்தி யரில் பவுல் சொல்கிறார்.  மனமாற்றத்திற்குப் பின்னரும் திருமணத்தின் புனிததன்மையும், பிணைப்புகளும் தொடரவேண்டும்.  விசுவாசியான வர் அவிசுவாசியான தன் வாழ்க்கைத் துணையையும் பிள்ளைகளையும் ‘பரிசுத்தப்படுத்துகிறார்.’  இங்குப் பரிசுத்தம் என்பது, ஒரு விசுவாசி தன் அவிசுவாச வாழ்க்கைத்துணையுடன் சேர்ந்து வாழும்போது, கிருபை யின் ஆசீர்வாதங்களை அறிகிற பாக்கியத்தை தனது வாழ்க்கைத் துணைக்குக் கிடைக்கச்செய்வதைக் காட்டுகிறது.

ஆனால், மனவேதனை இருக்கும்.  அவிசுவாசி தன் திருமணத்தை முறிக்கக் தீர்மானிக்கலாம்.  அதன் விளைவுகள் மோசமாக இருக்கும்.  ஆனாலும், மனிதர்களின் தெரிந்துகொள்ளும் உரிமையை மதிப்பவர் தேவன்; அதனால்தான் அவர் இரக்கத்துடன், ‘பிரிந்துபோகட்டும்’ என்று சொல்கிறார்.  விசுவாசிகள் ‘இப்படிப்பட்ட விஷயத்தில் அடி மைப்பட்டவர்களல்ல.’ 1கொரி 7:15.

சமாதானமாக வாழ அழைக்கப்பட்டுள்ளோம்.  ஒரு குடும்பத்தில் தம்பதி யரில் ஒருவர் அவிசுவாசியாக இருக்கலாம்; ஆனால் கிறிஸ்துவின் சமாதானம் குடும்பத்தில் அரசாள வகைதேடவேண்டும்.  பிரச்சனை களுக்கு மத்தியிலும் சுவிசேஷம் ஆளுவதைக் காட்டவேண்டும், தன் வாழ்க்கைத்துணை அவிசுவாசியாக இருந்தாலும், அவர் தன் மாம்சம் என்பதால், அவர்  சுகவாழ்வில் அக்கறைகாட்டவேண்டும்.

`கேள்வி: அவிசுவாசியான வாழ்க்கைத் துணையிடம் எவ்வளவு தூரத்திற்கு பொறுப்புடன் நடந்துகொள்ள வேண்டும்?`

அன்புடன்கூடிய அக்கறை, தடுமாற்றமற்ற உண்மைதன்மை, தாழ்மையான சேவை, ஆதாயப்படுத்தும் சாட்சி போன்றவை விசுவாசி யிடம் காணப்படவேண்டும்; அப்போதுதான் அவிசுவாசியான தன் வாழ்க்கை துணையை ஆதாயப்படுத்த அதிக வாய்ப்புள்ளது.  வாழ்க்கை துணையிடம் காட்டும் பணிவானது, கிறிஸ்துவின் மேலான பயபக்தியால் உருவாகவேண்டும். எபே 5:21.  அவிசுவாசியான வாழ்க்கைத்துணை யிடம் பணிவுடன் நடக்கும்போது, அங்குக் கிறிஸ்துவுக்கு முதலிடம் கொடுக்கப்படுவது வெளிப்படும்.  தேவனுடைய வார்த்தைகளுக்கு உண்மையாக இருப்பதாகச் சொல்லி, வாழ்க்கைத்துணையின் வன்கொடு மைகளைச் சகித்துக்கொண்டு இருக்கக்கூடாது.

`உங்கள் சபையில் அவிசுவாச வாழ்க்கைத் துணையுடன் வாழ்வதால் சங்கடப்பட்டு வருகிற ஒருவருக்கு என்னென்ன வழிகளில் உதவலாம்?`