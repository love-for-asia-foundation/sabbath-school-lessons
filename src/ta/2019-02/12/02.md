---
title:  ராஜாவின் தவறிலிருந்து பாடம்
date:   16/06/2019
---

`கேள்வி: எசேக்கியா குணமாகி, பாபிலோனின் ஸ்தானாபதிகள் அவரைப் பார்க்க வந்த சம்பவத்தை வாசியுங்கள். 2நாளா 32:25,31; ஏசாயா 38,39.`

எசேக்கியா குணமான அற்புதம் பற்றித் தெரிந்துகொள்ளஅந்த ஸ்தானாபதிகள் ஆர்வங்காட்டினார்கள்.  தான் குணமான விதம்பற்றி எசேக்கியா எதுவுமே சொல்லவில்லை.  விசாரிக்க வந்த ஸ்தானாபதிகள் மெய்யான தேவனை அறியும்படி அவர்களுடைய இருதயங்களைத் திறந்திருக்கக்கூடிய விஷயங்களை அவர் வலியுறுத்தவில்லை.  தான் குணமானதற்காக 38ம் அதிகாரத்தில் நன்றிசொல்கிறார், ஆனால் 39ம் அதிகாரத்தில் அதுபற்றி அவர் வாய்திறக்கவே இல்லை.

‘அவனைச் சோதிக்கிறதற்காக தேவன் அவனைக் கைவிட்டார்.’ அந்த அரசாங்க விஜயம் முக்கியத்துவம் வாய்ந்தது; எசேக்கியா அது குறித்து ஜெபித்து, தீர்க்கதரிசிகளிடமோ ஆசாரியர்களிடமோ ஆலோ சனை கேட்டதாகத் தெரியவில்லை.  தேவனும் தலையிடவில்லை.  மக் களுக்குத் தெரியப்படுத்தவில்லை; ஆவிக்குரிய ஆலோசகர்களிடமும் ஆலோசனை கேட்கவில்லை; தானும் தன் தேசத்தாரும் தேவ பணியைச் செய்யவேண்டியவர்கள் என்பதையே எசேக்கியா மறந்துபோனார்.  தேவ ஆசீர்வாதத்தை சாதகமாக எடுப்பதும், தேவ இரக்கத்தைப் பெற்ற தும் சுயநிறைவடைவதும் காணப்படுகிறது; இதைக் காட்டுவதற்காகவே 2நாளா 32:31இல் ஆசிரியர் அவ்வாறு குறிப்பிட்டிருக்கலாம்.

`கேள்வி: குடும்பத்தில் எவ்வாறு உண்மைத் தன்மையுடன் நடக்கலாம் என்பதற்கு எசேக் கியாவின் சம்பவத்திலிருந்து ஒரு சில படிப்பினைகள் கீழே சொல்லப்பட்டுள்ளன?  அதுபோக வேறு என்ன படிப்பினைகள் உள்ளன?`

கிறிஸ்தவர்களின் வீட்டிற்கு யாராவது வரும்போதெல்லாம், கிறிஸ்துவின் சீடர்களை அவர்கள் பார்க்கவேண்டும்.

வீட்டிற்கு வருகிற எல்லாருமே ஆவிக்குரிய விஷயங்கள் பற்றி பேச்செடுக்க மாட்டார்கள்.  ஆனால் சூழ்நிலையை உணர்ந்து, பொருத் தமான விதத்தில் நற்செய்தியைப் பகிர்வதற்கான வழிகளை கிறிஸ்தவர் கள் காணவேண்டும்.

தங்களுடைய சாதனைகளையும் வசதிகளையும் தேவன் தந்த ஆசீர்வாதங்களாக கிறிஸ்தவர்கள் பார்க்கலாம்.  அதற்காக அவற்றை விளம்பரப்படுத்த அவர்கள்அழைக்கப்படவில்லை.  ‘நீங்களோ, உங் களை அந்தகாரத்தினின்று தம்முடைய ஆச்சரியமான ஒளியினிடத்திற்கு வரவழைத்தவருடைய புண்ணியங்களை அறிவிக்கும்படிக்கு’ அழைக் கப்பட்டிருக்கிறீர்கள். 1பேதுரு 2:9.  அல்லது, பாவத்தில் சாகக்கிடந்த வர்களை கிறிஸ்து உயிர்ப்பித்து, உன்னதங்களில் அவரோடு உட்கார வைத்ததுபற்றி அறிவிக்க அழைக்கப்பட்டிருக்கிறார்கள். எபே 2:4-6.

`உங்கள் குடும்பத்தின் மூலம் எவ்வளவு தூரம் சாட்சிபகர முடிகிறது?  உங்கள் வீட்டிற்கு வரு கிறவர்களிடம், கிறிஸ்துவுக்குள்ளான உங்கள் விசுவாசத்தை எவ்வாறு சாட்சி பகரலாம்?`