---
title:  'குடும்ப வாழ்க்கையின் நோக்கம்: சாட்சிபகருதல்'
date:   19/06/2019
---

`கேள்வி: பின்வரும் வசனங்களில் ‘பின்பற்றுதல்’ என்கிற வார்த்தை என்öன்ன அர்த்தங் களில் பயன்பட்டுள்ளது?  ஒரு கிறிஸ்தவனாக மாறுவதையும், ஒரு கிறிஸ்தவனாக வளர்வதையும் பற்றி அவ்வார்த்தைகள் சொல்வது என்ன? 1கொரி 4:16; எபே 5:1; 1தெச 1:6; எபி 6:11; 13:7; 3யோவான் 11.`

முன்மாதிரியைப் பார்த்து பின்பற்றுவது கற்றல் செயல்முறையில் முக்கியமான ஒன்று.  மக்கள் யாரை அல்லது எதைப் பார்க்கிறார்களோ அப்படியே மாறுகிறார்கள்.  எல்லா உறவுகளுக்கும் இது பொருந்தும்; குறிப்பாக குடும்பங்களுக்குப் பொருந்தும்.  பிள்ளைகள் தங்கள் பெற் றோரையும், உடன்பிறப்புகளையும் பார்த்து நடக்கிறார்கள்.  கணவன்- மனைவியர் ஒருவரை ஒருவர் பார்த்து நடக்கிறார்கள்.  எனவே கிறிஸ் தவ குடும்பத்தினரும் தம்பதியரும் பிற குடும்பத்தினருக்கும் தம்பதிய ருக்கும் வல்லமையான முன்மாதிரிகளாகத் திகழலாம்.

சமுதாய செல்வாக்கின் வல்லமை.  நம் குடும்ப அனுபவமானது மற்றவர் களுக்கு முன்மாதிரியாக விளங்கும்படி நாம் நடந்துகொள்ளும்போது, சாட்சிபகருகிறோம்.  திருமணம் அல்லது குடும்ப உறவுகள் குறித்த நல்ல முன்மாதிரிகள் அநேகருக்குக் காணக்கிடைப்பதில்லை.  இயேசுவின் ஆவியால் வித்தியாசமான வாழ்க்கை வாழலாம் என்பதை அவர்கள் நம் குடும்பத்தில் காணவேண்டும்.  “சமுதாய செல்வாக்கு ஓர் அற்புதமான வல்லமை.  நாம் தீர்மானித்தால், நம்மைச் சுற்றிலுமுள்ளோருக்கு உதவு கிற வழிவகைகளாக அதைப் பயன்படுத்தலாம்” என்று எலன் ஒய்ட் எழுதுகிறார். ‘ஏ, ணீ 354. 

திருமணத் தம்பதியர் பிற தம்பதியர்களை விருந்துக்கு, பேசிப்பழ குவதற்கு அல்லது வேத ஆராய்ச்சிக்கு அழைக்கலாம்.  அல்லது, திருமண வளர்ச்சித் திட்டத்தில் சேர்ந்து பங்குபெறலாம்.  அப்போது தங்களைப் பார்த்துக் கற்றுக்கொள்வதற்கான வாய்ப்பை வழங்கலாம்.  பரபரஸ்பர உறவு, உறுதிப்பாடு, தகவல்தொடர்பு, பிரச்சனைக்குத் தீர்வுகாண்தல், கருத்து வேறுபாடுகளைச் சகித்தல் போன்றவை குடும்ப வாழ்க்கையில் கிறிஸ்து இருப்பதை சாட்சியிடுபவை.

`கேள்வி: எனவே நாம் எதைக் குறித்து எப்போதும் ஜாக்கிரதையாக இருக்கவேண்டும்? எரேமியா 17:9; யோவான் 2:25; ரோமர் 3:23.`

கிறிஸ்துவைப் பின்பற்றுகிற விசுவாசிகளை முன்மாதிரிகளாகப் பாருங்கள்.  முன் மாதிரி மனிதர்களும்கூட குறைவுள்ளவர்கள்தாம்.  கிறிஸ்தவ குடும்பம் என்றால் குறையே இல்லாத குடும்பம் என்று அர்த் தமல்ல.  கிறிஸ்துவைப் பின்பற்றுகிறவர்களை முன்மாதிரிகளாகப் பார்க்கும்படி புதிய ஏற்பாடு சொல்கிறது.  மனிதர்கள் குற்றங்குறையுள்ளவர்களாக இருந்தாலும், கிறிஸ்தவ விசுவாசம் அவர்களுடைய வாழ்க்கை யில் வெளிப்பட்டால், பார்க்கிறவர்கள் அதை ஏற்றுக்கொள்வார்கள்.

`உங்கள் குடும்பம் கிறிஸ்தவ சாட்சிக்கு எடுத்துக்காட்டாக விளங்க என்ன செய்யலாம்?`