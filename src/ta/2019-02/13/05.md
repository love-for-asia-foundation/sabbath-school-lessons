---
title:  யோர்தானண்டையில் இருதயங்களைத் திருப்புதல்
date:   26/06/2019
---

யோவான் ஸ்நானன் பற்றி காபிரியேல் முன்னுரைத்தார். லூக் 1:17. அவன்தான் முன்னுரைக்கப்பட்ட எலியா என்று இயேசு சொன்னார். மத் 11:14; 17:12,13.  ஆண்டவருக்காக வழியை ஆயத்தம்பண்ணவிருந்த ‘தூதுவன்’ என்று நற்செய்தி எழுத்தாளர்கள் குறிப்பிடுகிறார்கள். மத் 11:10; மாற்கு 1:2; லூக்கா 7:27; ஒப்பிடவும் மல்கியா 3:1.

`கேள்வி: யோவானின் செய்தி எவ்வாறு ‘இருதயத்தைத் திருப்புகிற’ செய்தியாக இருந்தது? மத் 3:2,8; 14:4; மாற்கு 1:4; லூக் 3:3,8,9,11,13,14.`

விதைவிதைக்கும்படி கடினமான நிலத்தை உழுது, பண்படுத்துகிற ஒரு விவசாயிபோல, பாவத்தைக் கண்டித்து, மனந்திரும்பும்படி பாவி களை வலியுறுத்துகிறார் யோவான் ஸ்நானன்.  சுயஆராய்வு வேண்டும், உள்ளபடியான நிலையை உணரவேண்டம், இல்லையேல், திருந்த வேண்டுமென்கிற அவசியம் புரியாது.  தேவனுடைய பரிசுத்த கட்டளை களையும், அவருடைய பூரண நீதியைப் பெறவேண்டிய அவசியத்தை யும் பற்றிய உணர்வை யோவானின் செய்தி மக்களில் உருவாக்கியது.  மெய்யான மனந்திரும்புதலில் தாழ்மை காணப்படும், குணம் மாறும்படி தேவனிடம் உதவிகேட்கச் செய்யும்.  ஆபிரகாமை தங்கள் தகப்பனென்று சொன்னவர்கள் சுயநாட்டமும், குறுகியமனப்பான்மையும் பெற்றிருந் தார்கள்.  அவர்களை மாய்மாலக்காரர்கள் என்றார்; அவர்களுடைய பிதாக்களின் விசுவாசம் எப்படிப்பட்டதென எடுத்துச் சொன்னார்.

`கேள்வி: யோவானின் செய்தி எவ்வாறு இயேசுவுக்கு வழியை ஆயத்தப்படுத்தியது? யோவான் 1:35-37; 3:27-30.`

இயேசுதான் தேவ ஆட்டுக்குட்டி என்று யோவானுக்குக் காட்டப் பட்டது.  எனவே, அவரை தேவ ஆட்டுக்குட்டி என்று அறிமுகப்படுத்தி, மக்களை அவரை நோக்கி திருப்பினார். யோவான் 1:29,36.  உடனே, யோவானின் சீடர்களான அந்திரேயாவும், அக்கால விவரங்களைப் பதிவுசெய்த நற்செய்தி எழுத்தாளரான யோவானும் யோவான் ஸ்நா னனை விட்டுப்போய், இயேசுவின் சீடரானார்கள்.  ‘மனந்திரும்புதல் அவசியம்’ என்பதைச் சுட்டிக்காட்டுவதோடு, பாவத்திலிருந்து இரட் சிப்பவரையும் எலியாவின் செய்தி அடையாளங்காட்டுகிறது. அவரைப் பற்றிய ஆர்வத்தைத் தூண்டுகிறது; அவரை அறிமுகப்படுத்துகிறது.

`இன்று யோவான் ஸ்நானன் உங்களுடைய வீட்டிற்கு வந்தால், உங்களிடம் என்ன சொல்வார்?`