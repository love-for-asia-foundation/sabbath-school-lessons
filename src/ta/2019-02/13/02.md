---
title:  திருப்பப்பட்ட இதயங்கள் பற்றின தீர்க்கதரிசனம்
date:   23/06/2019
---

`கேள்வி: எலியாவின் வருகைபற்றி மல்கியா 4:5,6 சொல்வதையும், அதுபற்றி புதிய ஏற் பாட்டு வசனங்கள் சொல்வதையும் ஒப்பிடுங்கள். மத் 11:14,15; 17:10; மாற்கு 6:15; லூக்கா 1:17.`

மல்கியாவின் நாட்களில் தேவன் “என்னிடத்திற்குத் திரும்புங் கள், அப்பொழுது உங்களிடத்திற்குத் திரும்புவேன்” என்று இஸ்ரவேல ரிடம் மன்றாடினார்; அதற்கு அவர்கள் “நாங்கள் எந்த விஷயத்தில் திரும்பவேண்டும்?” என்று திமிராகக் கேட்டார்கள். மல்கியா 3:7.  வாழ்க்கையைச் சீர்ப்படுத்த இன்னொரு வாய்ப்பு கொடுக்கப்படும் என் றார் தீர்க்கதரிசி.  எலியாவின் சீர்திருத்தத்தால் இஸ்ரவேலர் மனந் திரும்பினார்கள். 1இராஜா 18:37.  அதை நினைவுகூர்ந்து, ‘பிதாக்களு டைய இருதயத்தைப் பிள்ளைகளிடத்திற்கும், பிள்ளைகளுடைய இருதயத்தை அவர்கள் பிதாக்களிடத்திற்கும் திருப்பும்படி’ அவர் மறுபடியும் வரப்போவதாக மல்கியா தீர்க்கதரிசனம் சொன்னார். மல்கியா 4:6.

எனவே, மேசியாவின் வருகையை அறிவிக்கும்படி எலியாவே வரப்போவதாக யூதர்கள் மத்தியில் பேச்சு எழுந்தது. (ஒப்பிடவும்: மத் தேயு 17:10; மாற்கு 6:15).  ஆனால் யோவான் ஸ்நானன்தான் இந்தத் தீர்க்கதரிசனத்தின் நிறைவேறுதலென புதிய ஏற்பாடு சொல்கிறது. மத் 11:14,15; லூக்கா 1:17.

`கேள்வி: இருதயத்தைத் திருப்புதல் என்பதை எவ்வாறு பொருத்திப் பார்க்கலாம்?`

இஸ்ரவேல் மக்கள் ஆண்டவரோடு மீண்டும் ஒப்புரவாவதை. ஏசாயா 63:16. 

தேவன் ஒரு பிதாவாக தம் பிள்ளைகளின் மீதான கோபத்திலிருந்து திரும்பி (மீகா 7:18,19), தம்மிடம் வருமாறு தம் மக்களை அழைப்பதை. ஏசா 44:22; மல்கியா 3:7.  

உடன்படிக்கையைப் புதுப்பிப்பதன்மூலம் உண்மையுள்ள தங்கள் முன்சந்ததி யாரைப் போல பின்சந்ததியார் மாறுவதை. அந்த முன்சந்ததியாரின் விசுவாசத் தில் நடக்கும்படி பழைய ஏற்பாட்டில் மீண்டும் மீண்டும் அழைப்பு கொடுக்கப்படு கிறது.  உடன்படிக்கைக்கு உண்மையோடு வாழ்வதைச் சார்ந்துதான் அவர்களு டைய தேசத்தின் ஆசீர்வாதம் இருந்தது. உபா 4:29-31.  

குடும்ப உறவு கள் மீண்டும் புதுப்பிக்கப்பட்டு, சீராவதை.  தேவ உடன்படிக்கைக்கு உண்மையாக இருப்பது, பெற்றோர் - பிள்ளை உறவில் வெளிப்படுகிறது.  பெற் றோரும் பிள்ளைகளும் தங்கள் பொறுப்புகளை உண்மையோடு நிறைவேற்றும் போதுதான் அவர்கள் பூமியில் வாழ்ந்து, தேவ ஆசீர்வாதத்தைப் பெறமுடியும். நீதிமொழிகள் 2:21.  

`தேவனோடு உறவைப் புதுப்பிப்பதற்கும், நம் குடும்பத்தினரோடு உறவைப் புதுப்பிப்பதற்கும் உள்ள தொடர்பு என்ன?  இதில் எது முதலில் நடக்கவேண்டும்?`