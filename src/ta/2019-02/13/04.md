---
title:  பலீபீடத்தண்டையில் இருதயங்களைத் திருப்புதல்
date:   25/06/2019
---

`கேள்வி: கர்மேல் சம்பவம் எதை மையமாக வைத்து நடைபெறுகிறது? 1இராஜா 18:20-45. இந்தச் சம்பவத்தின் நியதிகள் எவ்வாறு நம் குடும்ப வாழ்க்கைக்குப் பொருந்தும்?`

இஸ்ரவேலர் தங்கள் பிதாக்களின் நம்பிக்கையைப் புறக்கணித்து, உடன்படிக்கையைப் புதுப்பித்தால் தங்கள்வாழ்க்கையையும், குடும்பங் களையும், தேசத்தையும் காப்பாற்றலாம்.  கர்மேல் மலைமேல் அதைத் தான் எலியா எதிர்பார்த்தார்.  

அது அந்திப்பலியின் வேளை.  பாகால் தீர்க்கதரிசிகளின் பலி அங் கீகரிக்கப்படவில்லை. இப்போது எலியாவின் தருணம்.  அவர் வேண்டு மென்றே அந்த வேளைக்காகக் காத்திருந்தார்.  ஆசரிப்புக்கூடாரத்தில் அந்த வேளையில் ஏறெடுக்கப்பட்ட பலியானது தேவனுடைய மீட்பின் திட்டத்தைச் சுட்டிக்காட்டியது.  1இராஜா 18:30.  அதற்கு நேராக மக் களின் கவனத்தைத் திருப்ப முயன்றார்.  “என் கிட்டே வாருங்கள்” என்று அழைக்கிறார்.  அது பாவிகளுக்கு இரட்சகர் கொடுக்கிற அழைப்பை நினைவூட்டுகிறது. மத் 11:28.  இஷ்டத்திற்குத் திரியும் பிள் ளைகளை நினைத்து வேதனைப்படும் பெற்றோர், சோரம்போன இஸ் ரவேலரை தேவன் நேசித்ததுபோல, அந்தப் பிள்ளையையும் நேசிக் கிறாரென நிச்சயம் அறியலாம்.  சோரம்போகிறவர்களை தம் பக்கம் திருப்புவதற்கு அவர் ஓயாமல் பிரயாசப்பட்டு வருகிறார்.

யெகோவாவின் பலிபீடத்தை எலியா செப்பனிட்டார்.  அது நம் குடும்பத்தில் இயேசுவையும் அவரது இரட்சிப்பின் கிரியையும் நாம் தியானிக்கிற வேளையான குடும்ப ஜெபத்தைச் சுட்டிக்காட்டுகிறது. தேவனிடம் ஜெபிக்கவும், அவரைக் குறித்துப் பேசவும், அவரது இல வச ஈவான இரட்சிப்பை ஒவ்வொரு நாளும் புதிதாகப் பெறவும், அவ ரது போதனைகளைத் தியானிக்க நம் இருதயங்களை அர்ப்பணிக்கவும் ஓர் அருமையான தருணமாக குடும்ப ஜெபம் இருக்கிறது.

தேவன் அவர்களை மீண்டும் ஏற்றுக்கொண்டார் என்பதைக் காண எலியா விரும்பினார்.  ‘தேவரீர் தங்கள் இருதயத்தை மறுபடியும் திருப்பினீர் என்றும் இந்த ஜனங்கள் அறியும்படிக்கு’ என்று ஜெபிக் கிறார். 1இராஜா 18:37.  நாமாக நம் இருதயங்களை தேவனிடம் திருப்ப முடியாது; அவர் இலவசமாகக் காட்டுகிற அவருடைய கிருபைக்கு நாம் இணங்கமட்டுமே செய்யமுடியும்.

அக்கினி வந்து ஒன்றுவிடாமல் பட்சித்தது.  பாவிகளை அல்ல, பலியை.  ‘நாம் அவருக்குள் தேவனுடைய நீதியாகும்படிக்கு, பாவம் அறியாத’ இயேசு நமக்காகப் பலியானதை அது சுட்டிக்காட்டுகிறது. 2கொரி 5:21.  மக்கள் தங்கள் பாவத்தை அறிக்கையிட்டு, தேவனைத் துதித்தார்கள்.  பாகால் தீர்க்கதரிசிகள் தேவ அழைப்புக்கு இணங்காத தால், கொல்லப்பட்டார்கள்.  பிறகு மழை வந்து, பஞ்சம் நின்றது.

`உங்கள் குடும்ப ‘பலிபீடம்’ என்ன நிலையில் உள்ளது?  என்னென்ன வழிகளில் நீங்கள் மீண்டும் ‘பலிபீடத்தைச் செப்பனிடலாம்’?`