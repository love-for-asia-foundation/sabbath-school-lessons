---
title:  சுதந்தரம் இழப்பு
date:   29/05/2019
---

இன்று கோடிக்கணக்கான மக்கள் ஏதாவது அடிமைத்தனத்தில் சிக்கியுள்ளார்கள்; இதற்கான காரணத்தை இன்று வரையிலும் ஆராய்ச்சி யாளர்கள் தேடுகிறார்கள்.  மூளையில் வேட்கைகளும், ஆசைகளும் உருவாகிற பகுதியே காரணமென்று சில கண்டுபிடிப்புகள் கூறுகின்றன.

அடிமைத்தனம் எந்த இடத்தில் உருவாகிறது என்று கண்டுபிடிக் கலாம்; ஆனால், அதிலிருந்து எவ்வாறு விடுபடுவது என்பதற்கு கண்டு பிடிப்பு இல்லை.  அடிமைத்தனம் என்பது அடிமைப்பட்டவரை மட்டு மல்ல, எல்லாரையுமே ஆட்டிப்படைக்கிறது.  குடும்பத்தில் யாராவது ஏதாவது ஒரு பழக்கத்தில் சிக்கி, அதிலிருந்து வெளியேற முடியா மல் தவித்தால், பெற்றோர், கணவன்-மனைவி, பிள்ளைகள் என எல்லாரை யும் அது பாதித்துவிடுகிறது.

போதைவஸ்துக்கள், மதுபானம், புகையிலை, சூதாட்டம், ஆபாசக் காட்சிகள், பாலுறவு போன்றவையும் அன்றாடப் பழக்கமாக, மிகை நுகர்வு பழக்கமாக மாறும்போது அல்லது தவறாகப் பயன்படுத்தப்படும் போது அடிமைத்தனமாகிறது.  தெரிவு சுதந்தரத்தைப் பயன்படுத்தி, இவற்றிற்கு அடிமையாகிறார்கள்.  அதனால் சுதந்தரத்தை இழக்கிறார் கள்.  அடிமைத்தனம், மற்றும் அதன் விளைவுகள்பற்றிய ஓர் எளிய விளக்கத்தை பேதுரு சொல்கிறார்: “தாங்களே கேட்டுக்கு அடிமைகளா யிருந்தும், அவர்களுக்குச் சுயாதீனத்தை வாக்குத்தத்தம் பண்ணுகிறார் கள்; எதினால் ஒருவன் ஜெயிக்கப்பட்டிருக்கிறானோ அதற்கு அவன் அடிமைப்பட்டிருக்கிறானே.” 2பேதுரு 2:19.

`கேள்வி: என்னென்ன விஷயங்கள் மக்களை அடிமைத்தனத்திற்குள் வழிநடத்துகின்றன? லூக் 16:13; ரோமர் 6:16; யாக் 1:13-15; 1யோவான் 2:16.`

பாவமும் அடிமைத்தனமும் ஒன்றல்ல.  அடிமைப்பட்டிராத ஒரு விஷயத்தில் பாவம் செய்ய வாய்ப்புள்ளது; அந்தப் பாவம் பிறகு அடி மைத்தனமாக மாற வாய்ப்புள்ளது.  எனவே பாவம் அடிமைத்தனமாக மாறும்முன் தேவ வல்லமையால் அதற்கு முற்றுப்புள்ளி வைப்பது நல் லது.  புதிய இருதயத்தைப் பெறுவதே பாவத்திலிருந்தும் அடிமைத்தனத் திலிருந்தும் விடுபடுவதற்கான நிரந்தர தீர்வாகும்.  ‘கிறிஸ்துவினுடைய வர்கள் தங்கள் மாம்சத்தையும் அதின் ஆசை இச்சைகளையும் சிலுவை யில் அறைந்திருக்கிறார்கள்.’ கலா 5:24.  கிறிஸ்துவுக்காகப் பிழைத் திருப்பதற்கு பாவ இயல்புக்கும், அடிமைத்தன இயல்புக்கும் மரிக்க வேண்டுமென பவுல் சொல்கிறார். ரோமர் 13:14.  “துர்இச்சைகளுக்கு இடமாக உடலைப் பேணாமலிருந்து, கர்த்தராகிய இயேசுகிறிஸ்துவைத் தரித்துக்கொள்ளுங்கள்” என்கிறார். ரோமர் 13:14.

`அடிமைத்தனம் எவ்வளவு கொடியதென தனிப்பட்ட விதத்தில் எல்லாருமே அறிந்திருக்கக் கூடும்.  அதிலிருந்து விடுபட விரும்பி, தகுதியான நிபுணர்களிடம் ஆலோசனைகேட்டால் அது ஆவிக்குரிய தோல்வியாக முடிவதைத் தவிர்க்கலாம். அடிமைப்பட்டவர்கள் இதைப் புரிந்துகொள்ள நீங்கள் எவ்வாறு அவர்களுக்கு உதவலாம்?`