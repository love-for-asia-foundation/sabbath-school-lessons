---
title:  ஆரோக்கியம் இழப்பு
date:   26/05/2019
---

ஜீவ விருட்சத்தின் கனியை இழந்து பல நூறு வருடங்கள் ஆகி விட்டன.  சுகவீனம் வந்தால், அந்த நினைப்பும் வருகிறது.  இளம் வயதில் மரணத்தைச் சந்தித்தால் ஒழிய, சுகவீனம் வந்துவிடுகிறது.

சுகவீனம் வேதனையான அனுபவம்; அதுவும் நம் குடும்பத்தில் யாராவது பாதிக்கப்படும்போது, அது மிகுந்த வேதனையைக் கொடுக் கிறது.  வியாதியோடு இருக்கும் பிள்ளையைப் பார்க்கும்போது, ‘இந்த வியாதி இந்தப் பிள்ளைக்கு பதிலாக எனக்கு வந்திருக்கலாமே?’ என்று பெற்றோர் நினைக்கிறார்கள்.  ஆனால் அது அவர்கள் கையில் இல்லை.

`கேள்வி: பின்வரும் சம்பவங்களில் என்ன ஒரு விஷயம் பொதுவாகக் காணப்படுகிறது? மாற்கு 5:22-24,35-43; மத் 15:22-28; லூக் 4:38,39; யோவான் 4:46-54.`

`குடும்பத்தில் சுகவீனமாக இருந்தவருக்காக அந்தக் குடும்பத் தைச் சேர்ந்த ஒருவர் இயேசுவிடம் உதவிகேட்டு வருகிறார்.`

விழுந்துபோன உலகில் வாழ்கிறோம்; அதனால்தான் நமக்கு பாடு கள்.  பாவம் நுழைந்ததுமே மரணமும் நுழைந்தது; கடும் வேதனையும், நோயும், வியாதியும் நுழைந்துவிட்டன.  ஒருவர் நோய்வாய்ப்பட்டு மரணப்படுக்கைக்குச் செல்லும்போது, அதிர்ச்சியும் கோபமும் மன முறிவும் உண்டாகிறது.  “என் தேவனே, என் தேவனே, ஏன் என்னைக் கைவிட்டீர்? எனக்கு உதவி செய்யாமலும், நான் கதறிச் சொல்லும் வார்த் தைகளைக் கேளாமலும் ஏன் தூரமாயிருக்கிறீர்?” என்று தேவனிடம் கதறவேண்டியதாகிறது. சங் 22:1.  தாவீதைப்போல நாமும் கேள்விகளோ டும், கோபத்தோடும், வேதனையோரடும் தேவ னிடம் செல்லுகிறோம்.

இயேசு திரும்ப வரும்போது மரணத்தைத் தோற்கடிப்பார்; அது வரையிலும் வியாதிக்கும் பாடுகளுக்கும் பதில் இல்லை.  ஆனாலும் தேவ வார்த்தையில் முக்கிய உண்மைகள் உள்ளன.  தாங்கமுடியாத வேதனையின் மத்தியிலும் தேவனோடு நெருக்கமான உறவு வைத் திருந்தார் யோபு.  “என் காதினால் உம்மைக்குறித்துக் கேள்விப்பட்டேன்; இப்பொழுதோ என் கண் உம்மைக் காண்கிறது” என்று சொன்னார். யோபு 42:5.  பவுலுக்கும் ஒரு கொடிய நோய் இருந்தது; அதை அவர் அணுகின விதம் சில முக்கிய படிப்பினைகளைத் தருகிறது.  பாடுகளைச் சந்திக்கும்போது பிறருக்கு உதவிசெய்யும் திறனைப் பெருகிறோம், நம்மைப் போல உபத்திரவப்படுவர் மேல் மனதுருக்கம் கொள்கிறோம், அவருக்கு பயனுள்ள விதத்தில் உதவுவதற்கான அனுபவத்தைப் பெறு கிறோம். 2கொரி 1:3-5.  ஆனால் அந்த உபத்திரவத்தால் முதலில் நாம் உடைந்துபோகாமல் இருக்கவேண்டும்.

`நாமோ, நம் குடும்பத்தில் ஒருவரோ சுகவீனமாக இருக்கலாம்; நமக்கு உதவக்கூடிய வாக் குறுதிகள் யாவை?  நம் ஆண்டவராகிய இயேசு சிலுவையில் பாடு அனுபவித்தார் என்கிற உண்மை யானது இத்தகைய சமயங்களில் நமக்கு எவ்வாறு உதவக்கூடும்?  நம் குடும்பத்தில் நோய் பாதிப்பு காணப்பட்டாலும், தேவ அன்பு மாறாதது என்பதை இயேசு சிலுவையில் தொங்கிய சம்பவம் எவ்வாறு உறுதிப்படுத்துகிறது?`