---
title:  நம்பிக்கை இழப்பு
date:   27/05/2019
---

நாம் பாவிகள், குறைபாடுள்ளவர்கள்.  நம்மை நம்புகிறவர்களின் நம்பிக்கையை சிலநேரம் கெடுத்து விடுபவர்கள்.  நம்பிக்கைத் துரோகத் திற்கு பலியாகாதவர்கள் யார்தான் இருக்கமுடியும்?  நம்பிக்கைக்கு பாத்திரமற்ற நிலை மோசமானது; குடும்பத்தில் ஒருவருக்கு நாம் நம் பிக்கைத்துரோகம் செய்தாலோ, நமக்கு ஒருவர் நம்பிக்கைத் துரோகம் செய்துவிட்டாலோ அது மோசமான அனுபவமாக இருக்கும்.

அப்படிப்பட்டவர்களுடன் உறவு தேவைஇல்லையென்றால், உறவைத் துண்டித்துவிடலாம்.  ஆனால் அதுவே நம் குடும்பத்தில் ஒரு வராக, குறிப்பாக நம் வாழ்க்கை துணையாக இருந்தால், அது எளி தல்ல.  நம்பிக்கை உடையும்போது அதை மீண்டும் கட்டுவதற்கேற்ற  உறவு திருமணம் என்பதும் அதற்கு ஒரு காரணம்.

`கேள்வி: உறவில் நம்பிக்கை துரோகம் நுழையும்போது, மீண்டும் நம்பகத்தன்மை காணப் படவும், அந்த உறவு பிழைக்கவும் என்ன செய்யலாம்? 1பேதுரு 5:6,7; 1யோவான் 4:18; யாக் 5:16; மத் 6:14,15.`

உடைந்த நம்பிக்கையைச் சீர்செய்வதை ஒரு பயணத்திற்கு ஒப் பிடலாம்.  ஒரு சமயத்தில் ஒரு விஷயத்தைச் சீர்செய்யவேண்டும்.  செய்த தவற்றை ஏற்றுக்கொண்டு, உண்மையை ஒத்துக்கொள்வதுதான் அந்தப் பயணத்தின் ஆரம்பம்.

ஒருவேளை விபசாரம்மூலம் நம்பிக்கை துரோகம் செய்திருந்தால், துரோகம்செய்தவர் தன் தவற்றை ஒத்துக்கொள்ள வேண்டும்.  ஒளிவு மறைவின்றி நடந்ததைச் சொல்லவேண்டும். அப்போதுதான் அந்த உறவு சீர்ப்படும்.  எதையும் மறைக்கக்கூடாது; இல்லையென்றால், அது வேறு எப்போதாவது கண்டிபிடிக்கப்பட்டால், சரிசெய்யப்பட்ட நம்பிக் கையை அது மீண்டும் அழித்துவிடும்.  இரண்டாம்முறை நம்பிக்கைத் துரோகம் செய்யும்போது, அதைச் சரிசெய்வது முதல்முறையைவிட மிகமிகக் கடினம்.

சீர்செய்ய நேரமும் பொறுமையும் அவசியம்.  தவற்றின் தீவிரத்தைப் பொறுத்து சரிசெய்ய அதிக காலம் தேவைப்படும்.  சிலசமயங்களில், இரண்டு அடி முன்னேறுவதுபோலத் தெரியும், ஆனால் மூன்று அடி பின்னடைவு ஏற்படும்.  நாளைக்கே பிரச்சனை தீர்வதுபோலத் தெரியும், அடுத்த நாளே அதற்கு தீர்வே இல்லாதது போலத் தோன்றும்.  உடைந்த உறவை அநேகர் சீர்செய்திருக்கிறார்கள்; அதிக ஆழமான, நெருக்க மான, மனதிருப்தியான, சந்தோஷமான திருமண உறவாக மாற்றியிருக் கிறார்கள்.

`உடைந்த திருமணத்தைச் சீர்செய்ய உதவுகிற எந்த நியதிகளை, வேறு உறவு சிக்கல்களைச் சீர்செய்ய எவ்வாறு பயன்படுத்தலாம்?  அதேசமயம், வேறு எந்தச் சூழ்நிலையில் தவறை மன்னித்தாலும்கூட, மீண்டும் நம்பிக்கை வைக்க முடியாது?`