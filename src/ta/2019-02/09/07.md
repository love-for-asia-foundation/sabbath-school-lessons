---
title:  மேலும் படிக்க
date:   31/05/2019
---

அடிமைத்தனத்திற்கு ஆளாகி, அநேகர் பாடு அனுபவிக்கிறார்கள்.  ஆசை களுக்கு அடிமைகளாகி, பணத்தை இழந்து, வேலைகளை இழந்து, ஆரோக்கியத்தை இழந்து, சுதந்தரத்தை இழந்து நிற்கிறார்கள்.  பாவத்திலிருந்தும் சகல அடிமைத்தனங் களிலிருந்தும் நம்மை விடுவிப்பதற்காக இயேசு வந்தார்; ‘ஆகையால் குமாரன் உங்களை விடுதலையாக்கினால் மெய்யாகவே விடுதலையாவீர்கள்.’ யோவான் 8:36.  எப்போதும் நம்முடன் இருப்பதாகவும் இயேசு சொல்லியிருக்கிறார். மத் 28:20; ஏசா 43:2. எனவே தனியாளாக இந்தப் போராட்டத்தைப் போராடவேண்டாம்.  யுத்தம் கர்த்தருடையது. 1சாமு 14:47.  வெற்றிதருவதாக அவர் வாக்குரைத்திருக்கிறார். 1பேதுரு 1:3-9. அடிமைத்தன வெற்றிப் பயணத்தை இன்றே துவங்குங்கள்; நீங்கள் விரும்பும், தேவன் விரும்பும் விடுதலையைப் பெறுங்கள்.  அதற்காக போராட்டமே இல்லாமல் போகாது.  உங்களுக்கு தோல்வியே ஏற்படாமலும் இருக்காது. கர்த்தரை நீங்கள் நம்புகிறவரையிலும், அவரும் உங்களை வெற்றிபெறச் செய்யாமல் விடமாட் டார்.  தகுதியான ஆலோசகர்களின் உதவியை நாடுவதிலும் தவறில்லை.  உடல்நலத் திற்கு மருத்துவரின் உதவியைப் பெற தேவன் உதவுவதுபோல, அடிமைத்தனங் களிலிருந்து விடுபட தகுதிவாய்ந்த ஆலோசகர்களின் உதவியைப் பெற உதவுவார்.

“பிரச்சனைகளும் சோதனைகளும் நம்மைச் சூழும்போது, நாம் தேவனிடம் ஓடவேண்டும்; இரட்சிக்க வல்லவரும் காப்பாற்ற மகத்துவமுள்ளவருமான அவரிடம் நம்பிக்கையோடு உதவியை எதிர்பார்க்க வேண்டும்.  தேவனிடம் ஆசீர்வாதம் பெற விரும்பினால், அவரிடம் கேட்கவேண்டும்.  ஜெபிப்பது நம் கடமை, நம் தேவை; ஆனால் நாம் துதிக்க மறப்பதில்லையா?  நமக்கு சகல ஆசீர்வாதங்களையும் கொடுத் தவருக்கு நன்றி தெரிவிக்க பெரும்பாலும் நாம் மறப்பதில்லையா?  நன்றி மனப்பான் மையை வளர்க்கவேண்டும்.  தேவனுடைய இரக்கங்களை எப்போதும் தியானித்து, சிந்திக்கவேண்டும்; நாம் துக்கத்தினூடே, வேதனையினூடே கடந்துசென்றாலும் அவருடைய பரிசுத்த நாமத்தைப் புகழ்ந்து, மகிமைப்படுத்தவேண்டும்.’

**கலந்துரையாடக் கேள்விகள்**

`1	இழந்த நம்பிக்கையை மீண்டும் பெறுவதிலும், முறிந்த உறவைச் சரிசெய்வ திலும் மன்னிப்பு என்ன பங்காற்றுகிறது? மத் 6:12-15; 18:21,22. ‘தனக்கு எதி ராக இழைக்கப்படும் தீங்குகளை அன்பு நினைவுகொள்ளாது.’ 1கொரி 13:5. (எளிய மொழிபெயர்ப்பு.)`

`2	நாம் துக்கத்தினூடே, வேதனையினூடே செல்லும்போது, தேவனுடைய இரக் கங்களைத் தியானித்து, எண்ணிப் பார்ப்பதிலுள்ள நன்மை என்ன?`

`3	உங்கள் சபையில் யாராவது ஏதாவது இழப்பைச் சந்தித்து போராடி வருவார் களானால் ஒரு சபையாக நீங்கள் அவருக்கு எவ்வாறு உதவிசெய்யலாம்?`