---
title:  உயிர் இழப்பு
date:   30/05/2019
---

மரணம் பற்றி மனிதர்கள் அறிவார்கள்.  அது பற்றி வாசிக்கிறோம், பார்க்கிறோம், நாமேகூட அதை நெருக்கமாகக் கண்டிருக்கலாம்.

`கேள்வி: மரணம்பற்றி 1கொரி 15:26 கொடுக்கும் விளக்கம் என்ன?  அவ்வாறு சொல் லப்படுவதின் காரணம் என்ன?`

தங்களுக்குப் பிரியமானவர்களை இழந்தவர்களுக்கு, மரணம் எவ் வளவு பெரிய சத்துரு என்பது தெரியும்.  ஆனால், மரணத்தில் ‘நன்மை யும்’ இருக்கிறது.  கர்த்தருக்குள் மரிக்கிறவர்கள் ஒரு இமைப்பொழுதில் அழிவில்லாதவர்களாக எழுந்திருப்பார்கள்.  “விசுவாசிப்பவருக்கு மரணம் ஓர் அற்ப விஷயம். கிறிஸ்தவருக்கு மரணம் ஒரு நித்திரை, ஒரு கணப்பொழுது அமைதி, ஓர் அந்தகாரம், அவ்வளவுதான்.  ஜீவன் தேவனுக்குள்ளாக கிறிஸ்துவோடு மறைக்கப்பட்டுள்ளது; எனவே, ‘நம்முடைய ஜீவனாகிய கிறிஸ்து வெளிப்படும்போது, நீங்களும் அவ ரோடேகூட மகிமையிலே வெளிப்படுவீர்கள்.”‘ - உஎஙி, ஈஅ, ணீ 787.

மரித்தவர் அல்ல, குடும்பத்தில்உயிரோடிருப்பவர்கள்தாம் மர ணத்தின் உண்மையான வலியை, துக்கத்தை அனுபவிப்பார்கள். இழப்பு ஏற்பட்டாலே துக்கம் வந்துவிடும்.  எனவே நமக்குப் பிரியமான யாராவது மரித்தால், உணர்வுச் சித்திரவதைக்கு ஆளாகிறோம்.

அதனால் உண்டாகும் துக்கநிலை நபருக்க நபர் மாறுபடும்.  பெரும் பாலானவர்கள் பல்வேறு துக்கநிலைகளை அடைகிறார்கள்.  நாம் எதிர் பார்த்தபடியே, நமக்குப் பிரியமான ஒருவர் மரித்தாலும்கூட, முதலில் அதிர்ச்சி அடைவோம்; பிறகு அந்த உண்மையை நம்ப மறுப்போம்.  இழப்பால் முடங்கிவிடாதபடி நம்மைப் பாதுகாக்கிற உணர்வுதான் அதிர்ச்சி.  இரண்டு, மூன்று மாதங்களுக்கு இந்த நிலை நீடிக்கும்.  பிறகு மரித்த அந்த நபரைப்பற்றிய நினைவு நீங்காமலேயே இருக்கும்.  பெரும்பாலும் அந்த இழப்புபற்றியே பேசிக்கொள்வோம்.  ஆறு மாதம்முதல் ஒரு வருடம்வரை இந்த நிலை நீடிக்கலாம்.

பிறகு மனச்சோர்வும், மனமுறிவும் உண்டாகிற கட்டம்.  இந்நிலை நீண்ட நாட்கள் காணப்படும்.  வேதனை தொடர்ந்து அதிகரிக்கலாம். இழப்பை படிப்படியாக ஏற்றுக்கொள்கிற காலக்கட்டம் இது.  இச்சமயத் தில் கோபம், குற்றவுணர்வு, மனவருத்தம், கவலை, பதற்றம் போன்ற பல்வேறு உணர்வுகள் உண்டாகலாம்.  கவலைப்படுவது ஒருவரின் வேதனையையும் அல்லது இழப்பு குறித்த நினைவுகளையும் முற்றிலும் நீக்கிவிடாது.  இறுதியாக, மீட்டெழுவதிலுள்ள கடைசி கட்டம்.  அனுதின செயல்பாடுகளில் மீண்டும் ஆர்வம் வரும்; எப்போதும்போல செயல்படத் துவங்குவோம்.

`பின்வரும் வசனங்களில் காணப்படும் ஆறுதலான செய்தி என்ன? ரோமர் 8:31-39; வெளி 21:4; 1கொரி 15:52-57.`