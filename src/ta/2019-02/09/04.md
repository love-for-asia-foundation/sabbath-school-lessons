---
title:  நம்பிக்கை இழப்பு (தொடர்ச்சி)
date:   28/05/2019
---

`குடும்பத்தில் காணப்படும் வன்முறையும் ஒரு நம்பிக்கைத் துரோகம்தான்.  சமுதாயத்திலேயே குடும்பத்தில்தான் அதிகப்பட்ச வன்முறை காணப்படுவதாக ஆராய்ச்சி சொல்கிறது.  நம்பமுடிகிறதா?  கிறிஸ்தவக் குடும்பங்கள் உட்பட எல்லாக் குடும்பங்களிலும் வன்முறை காணப்படுகிறது.  எந்த வகைத் தாக்குதலும் வன்முறையே.  அது வார்த்தை ரீதி யான, சரீர ரீதியான, உணர்ச்சி ரீதியான, பாலியல் ரீதியான அல்லது தெரிந்தோ தெரியாமலோ புறக்கணிக்கிற தாக்குதலாக இருக் கலாம்.  குடும்பத்தில் ஒருவரோ, பலரோ சேர்ந்து இன்னொருவர்மேல் வன்முறை தொடுக்கிறார்கள்.`

**கேள்வி: தேவ மக்கள் மத்தியிலும்கூட, குடும்பத்தில் வன்முறை காணப்பட்டதை வேதா கமத்தில் காணலாம்.  இந்தச் சம்பவங்கள் வேதாகமத்தில் இடம்பெற்றிருப்பதின் நோக்கம் என்ன?**

`ஆதி 37:17-28`

`2சாமு 13:1-22`

`2இராஜா 16:3; 17:17; 21:6`

பிறர்மேல் அதிகாரம் செலுத்தி, கட்டுப்படுத்த விரும்புகிறவர்தான் வன்கொடுமை செய்கிறார்.  மதுப்பழக்கத்தால், மனஅழுத்தத்தால், பாலியல் வேட்கையால், கோபத்தைக் கட்டுப்படுத்த விரும்புவதால் அல்லது பாதிக்கப்படுபவரின் செயல்பாடால் ஒருவர் வன்கொடுமை செய்கிறாரென காரணம் சொல்லமுடியாது.  வன்கொடுமையாளரைத் தூண்டிவிடு வது பாதிக்கப்படுபவர் அல்ல.  வன்கொடுமையாளர்கள் அன்பைத் திரிக்கிறார்கள், தவறாகப் பயன்படுத்துகிறார்கள்.  ஏனெ னில், ‘அன்பானது பிறனுக்குப் பொல்லாங்குசெய்யாது.’ ரோமர் 13:10.  நிபுணர்களிடம் சிகிச்சைப் பெற்றால், வன்கொடுமையாளர்கள் திருந் தலாம்; ஆனால் தங்கள் செய்கைக்கு அவர்கள் பொறுப்பேற்க வேண் டும்; உதவியை நாடவேண்டும்.  தேவ பிரசன்னம் தங்களில் காணப்பட அனுமதித்தால், தேவன் வல்லமையாகக் கிரியை செய்வார்; வன்கொ டுமை பழக்கத்தை நிறுத்தவும், அந்த மனநிலையிலிருந்து மாறவும், செய்த தவறுக்கு முடிந்தவரையில் இழப்பீடு செய்யவும், அவர்களு டைய இருதயங்கள் குணப்பட்டு, பிறரை நேசிக்கும்படி அகாபே அன் பின் தன்மைகளைப் பெறவும் தேவன் உதவுவார். எபே 3:20.

`வன்முறையால் பாதிக்கப்பட்ட ஒருவருடைய இடத்தில் உங்களை வைத்துப் பாருங்கள்.  அங்கீ காரமான, ஆறுதலான, நம்பிக்கையான வார்த்தைகளைக் கேட்க விரும்புகிறீர்களா?  வன் கொடுமையாளரை எவ்வாறு சகிக்கலாம் என்று ஆலோசனைசொல்வதைவிட, அவர்க ளுக்கு பாதுகாப்பு வழங்குவதும், அவர்களை அக்கறையோடு கவனிப்பதும் ஏன் முக்கியம்?`