---
title:  சச்சரவு
date:   02/06/2019
---

`கேள்வி: இரண்டு நபர்களுக்கிடையில் சச்சரவு உருவாகாமல் தடுக்கக்கூடிய என்ன நியதிகள் மத் 7:5; நீதி 19:11 ஆகிய வசனங்களில் உள்ளன?`

‘சண்டையின் ஆரம்பம் மதகைத் திறந்துவிடுகிறதுபோலிருக்கும்; ஆதலால் விவாதம் எழும்புமுன் அதை விட்டுவிடு’ என்று சொல்கிறார் ஞானி. நீதி 17:14.  சச்சரவு தொடங்கிவிட்டால் அதை நிறுத்துவது கடி னம்.  எனவே சச்சரவு ஏற்படாமல் தடுப்பதற்கு இரண்டு அறிவுரைகளை ரோமர் 14:19 கூறுகிறது: சமாதானத்துக்கு ஏற்றவற்றைச் செய்யவேண் டும்; பிறருடைய பக்திவிருத்திக்கு ஏற்றவற்றைச் செய்யவேண்டும்.  குடும்ப இணக்கத்திற்கு இந்த நியதிகள் எவ்வளவு முக்கியம்?

சிலநேரம், ‘இந்தப் பிரச்சனைக்கு நான்தான் காரணம்’ என்று சொல் வது அடுத்தவரை அமர்த்திவிடும்.  சச்சரவால் ஏதாவது பயனிருக் கிறதா என்று ஒரு கணம் யோசிக்கவேண்டும்.  ‘மனுஷனுடைய விவே கம் அவன் கோபத்தை அடக்கும்; குற்றத்தை மன்னிப்பது அவனுக்கு மகிமை.’ நீதி 19:11.  சச்சரவு மூன்று நாட்களில் உங்கள் வாழ்க்கையில் என்ன தாக்கத்தை உண்டாக்கும்? 5 அல்லது 10 வருடங்களில் என்ன தாக்கத்தை உண்டாக்கும்? சிந்தித்துப் பாருங்கள்.  சிறிதாகத் துவங்குகிற சச்சரவு, திருமண வாழ்வில் எவ்வளவு மோசமாக முடிகிறதென்று சற்று சிந்தியுங்கள்.

சச்சரவு வெகு நாட்கள் நீடிப்பதற்கு அனுமதிக்காதீர்கள்; உங்கள் வாழ்க்கைத்துணையாக, பிள்ளையாக, நண்பராக, சகஊழியராக இருக்கலாம்; பிரச்சனை எதுவோ அதை நேரடியாகப் பேசுங்கள், வேறு விஷயங்களை விவாதிக்காதீர்கள்.  கோபத்தில் தவறவிட்ட வார்த்தை கள்தாம் சச்சரவுக்குக் காரணமாகி, நிலைமையை மோசமாக்குகின்றன.  எனவே, கடந்தகாலப் பாதிப்புளைப் பேசித் தீர்க்க வேண்டும்.  மீண்டும் உறவைச் சீர்ப்படுத்துவதற்கான இந்த முயற்சி சிக்கலானதுதான்.  சம்பந்தப்பட்ட நபர்மேல் உங்களுக்கு அக்கறை இருப்பதை, நீங்கள் அவருடைய உறவை மதிப்பதை அவர் உணரவேண் டும்.  எனவே நல்ல நோக்கத்துடன் நீங்கள் வந்திருப்பதை உணர்த்துங்கள்; பிறகு, நேரடி யாகப் பிரச்சனைபற்றிப் பேசுங்கள்.  அந்தச் சமயத்தில், ‘ஆனால்’ என்று குறுக்குப் பேச்சை எடுக்கக்கூடாது.  நல்ல நோக்கத்துடன் வந்தி ருப்பதை உணர்த்தியபிறகு, ‘ஆனால்’ என்று பேச ஆரம்பிப்பது அனைத்தையும் கெடுத்துவிடும். உங்கள் கருத்தைச் சொன்னபிறகு, அடுத்தவரின் கருத்தைக் கேளுங்கள்.  அவர் சொல்வதைச் சிந்தி யுங் கள்.  பிறகு இருவருடைய நலனையும் மனதில் வைத்து பிரச்சனைக் குத் தீர்வுசொல்லுங்கள். பிலி 2:4,5.

`முன்பு நீங்கள் செய்த ஏதாவது சச்சரவு, இப்போது அற்ப விஷயமாகத் தோன்றுகிறதா?  இதே போன்ற ஓர் அனுபவம் மீண்டும் உருவாகாமல் தடுப்பதற்கு இந்த அனுபவத்திலிருந்து என்ன கற்றுக்கொண்டீர்கள்?`