---
title:  மன்னிப்பும் சமாதானமும்
date:   06/06/2019
---

`கேள்வி: ‘மனுஷர் உங்களுக்கு எவைகளைச்செய்ய விரும்புகிறீர்களோ, அவைகளை நீங்களும் அவர்களுக்குச் செய்யுங்கள்.’ மத் 7:12.  குடும்பத்திலும் வெளியிலும் எவ்வாறு இந்த வார்த்தைகளை நம் வாழ்க்கையில் வெளிப்படுத்தலாம்?  எத்தகைய சூழ்நிலைகளில் இப்படிச் செய்யவேண்டும்? இதை விசுவாசத்தோடு எவ்வாறு  செய்வதென்று தீர்மானியுங்கள்.`

‘யாவரோடும் சமாதானமாயிருக்கவும், பரிசுத்தமுள்ளவர்களா யிருக்கவும் நாடுங்கள்; பரிசுத்தமில்லாமல் ஒருவனும் கர்த்தரைத் தரி சிப்பதில்லையே.’ எபி 12:14.  நம்மைப் புண்படுத்தினவர்களுடன் சமா தானமாயிருப்பதற்கு நாம் எவ்வளவுதான் முயற்சி எடுத்தாலும், அதை ஏற்றுக்கொள்ளவும், மாறவும் விரும்பாத சிலர் இருப்பார்கள்.  சிலர் உடனே தவறுக்கு வருந்துவார்கள்; வேறு சிலர் வருந்தமாட்டார்கள்.  எப்படியிருந்தாலும், மன்னிப்பதற்கான முயற்சியில் இறங்குவது நமக் குத்தான் நன்மையைத் தருகிறது.

குறிப்பாக குடும்பத்தில், பிரச்சனைக்குத் தீர்வுகாண்பதற்கு மன் னிப்புதான் இன்றியமையாதது.  நமக்கு எதிராக ஒருவர் தவறு செய்யும் போது, நமக்கும் அவருக்கும் இடையே பிரிவுச்சுவரை எழுப்பிவிடலா மென சத்துரு நினைக்கிறான்; கிறிஸ்து நம்மை நேசித்ததுபோல நாம் அடுத்தவரை நேசிப்பதற்குத் தடைபோடுகிறான்.  அந்தத் தடையைப் போக்குவதற்கு மன்னிப்புதான் சரியான வழி.

‘பிறரை மன்னிப்பதுபோல, நாமும் மன்னிக்கப்படுகிறோம்.  தகுதி யற்ற நம்மேல் தேவன் காட்டிய அன்புதான் எல்லா மன்னிப்புக்கும் அடித்தளம்; ஆனால் அந்த அன்பை நாம் ஏற்றுக்கொண்டோமா என்பதற்கு பிறரை நாம் மன்னிப்பதுதான் சாட்சி.  அதனால்தான் கிறிஸ்து, “நீங்கள் மற்றவர்களைத் தீர்க்கிற தீர்ப்பின்படியே நீங்களும் தீர்க்கப்படுவீர்கள்; நீங்கள் மற்றவர் களுக்கு அளக்கிற அளவின்படியே உங்களுக்கும் அளக்கப்படும்” என்று சொல்கிறார். - இOஃ, ணீ 251.

பாதிக்கப்பட்டவருடன் நமக்குள்ள உறவைச் சீர்ப்படுத்த முயல வேண்டும், செய்த தவறுக்காக வருத்தம் தெரிவித்து, மன்னிப்புக் கேட்கவேண்டும்.  அப்படித்தான் இயேசு சொன்னார்: ‘ஆகையால், நீ பலிபீடத்தினிடத்தில் உன் காணிக்கையைச் செலுத்த வந்து, உன் பேரில் உன் சகோதரனுக்குக் குறை உண்டென்று அங்கே நினைவு கூருவாயாகில், அங்கேதானே பலிபீடத்தின் முன் உன் காணிக்கையை வைத்துவிட் டுப் போய், முன்பு உன் சகோதரனோடே ஒப்புரவாகி, பின்பு வந்து உன் காணிக்கையைச் செலுத்து.’ மத் 5:23,24. நம்மைப் புண்படுத்தியவர் நம்மிடம் வந்து வருத்தம் தெரிவித்து, மன்னிப்புக் கேட்டால் நன்றாக இருக்குமல்லவா!  அப்படித்தானே நாமும் மற்றவர்களிடம் நடக்கவேண்டும்?

`நீங்கள் மன்னிக்கப்பட விரும்புகிறீர்களா?  பிறரை மன்னிப்பதற்கு அது எவ்வாறு உதவு கிறது?`