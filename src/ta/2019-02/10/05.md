---
title:  சச்சரவு, வன்கொடுமை, அதிகாரம், கட்டுப்பாடு
date:   05/06/2019
---

சச்சரவுக்கும் கோபத்திற்கும் தீர்வு காணாவிட்டால், அது எதிர் மறையான, அழிக்கக்கூடிய, வன்கொடுமை உறவை உருவாக்கிவிடும்.  வன்கொடுமை பலவிதங்களில் வெளிப்படலாம்.  சரீ ர - மன - உணர்வு ரீதியாக, பாலியல் ரீதியாக, வார்த்தைமூலமாக வன்கொடுமை செய்யலாம்.  இது எந்த விதத்தில் வெளிப்பட்டாலும், தேவனுடைய ராஜ்யத்தின் முக்கிய நியதியான சுயநலமற்ற அன்புக்கு இது எதிரானது.

`கேள்வி: உறவுகள்குறித்த என்ன முக்கிய நியதிகள் 1யோவான் 4:7,8; கொலோ 3:19 இல் காணப்படுகின்றன?`

‘புருஷர்களே, உங்கள் மனைவிகளில் அன்புகூருங்கள், அவர் கள்மேல் கசந்துகொள்ளாதிருங்கள்.’ கொலோ 3:19.  கசப்பானது பிறரை வேதனைப்படுத்தத் தூண்டுகிறது, தீவிரமாகப் பகைக்கச் செய் கிறது; ஒருவரை ஒருவர் வெறுக்கச் செய்கிறது.  பகை அல்லது வன் முறை தம்பதியரிடம் காணப்படக்கூடாது என்று பவுல் சொல்கிறார்.  உணர்வு ரீதியான, பாலியல் ரீதியான, சரீர ரீதியான வன் கொடுமை ஒரு கிறிஸ்தவ தம்பதியரிடம் காணப்படவே கூடாது.  ஒரு வர்மேல் ஒருவர் அன்பு காட்டவேண்டும்.  அன்பு நீடிய சாந்தமும் தயவுமுள்ளது; அன்புக்குப் பொறாமையில்லை; அன்பு தன்னைப் புகழாது, இறுமாப் பாயிராது, தற்பொழிவை நாடாது, சினமடையாது, தவறுகளை நினைத்துக்கொண்டிராது, அநியாயத்தில் சந்தோஷப்படாமல், சத்தியத் தில் சந்தோஷப்படும்.  அன்பு எப்போதுமே பாதுகாக்கும், நம்பும், நம் பிக்கையோடிருக்கும், விடாமல் முயற்சிசெய்யும்.  அன்பின் குணநலன் கள் எந்த வகை வன்கொடுமைக்கும் இடமளிக்காது.

இருவருக்கிடையே ஆரோக்கியமான உறவு இருந்தால், அவர் களிடையே பாதுகாப்பான உணர்வு இருக்கும்; கோபத்தைச் சரியாகக் கையாளுதல் இருக்கும். ஒருவருக்கு ஒருவர் சேவைசெய்வதே நோக்கமாக இருக்கும்.  வன்கொடுமைக்கு ஆளாகிறவர்கள் பெரும்பா லும் குற்றவுணர்வுடன் காணப்படுகிறார்கள்.  அதாவது, வன்கொடுமை செய்பவரை தாங்கள்தாம் தூண்டிவிடுவதாகவும், அது தங்களுக்குத் தேவைதான் என்றும் நினைக்கிறார்கள்.  வன்கொடுமை செய்பவர்களும்  பாதிக்கப்படுகிறவர்கள்மேல் பழியைப் போடுவதில் கில்லாடிகளாக இருக்கிறார்கள்.  யாரும் யாரிடமும் வன்கொடுக்கு ஆளாக வேண்டிய அவசியமில்லை.  வன்கொடுமையாளரே அதற்கு முழுப் பொறுப்பு.  வன்கொடுமை பாதிப்பாளர்களுக்கு வேதாகமம் ஆறுதல் சொல்கிறதே தவிர, அவர்களை குற்றவாளிகளெனச் சொல்லவில்லை.  நிலைமை கட்டுக்கடங்காமல் போகும்போது, வெளியிலிருந்து உதவி கேட்பதற்கு தயங்கவே கூடாது.

`சில கலாச்சாரங்களில் பெண் வன்கொடுமைகள் அனுமதிக்கப்படுகின்றன; இது வருத்தகர மானது.  இத்தகைய நடத்தைகள் ஏன் கிறிஸ்தவரிடம் காணப்படவே கூடாது?`