---
title:  பாடம்
date:   04/06/2019
---

எல்லாருமே ஏதாவது ஒரு சமயத்தில் கோபப்பட்டு விடுகிறோம். குடும்பத்தில் யாரிடமாவது கோபப்படும்போது, அது மோசமான விளைவை ஏற்படுத்துகிறது.  கோபமிருந்தால் மன்னிக்கமுடியாது; குடும்ப உறவுகளிலும் பிறருடனான உறவுகளிலும் பயங்கர வேதனை யையும் உபத்திரவத்தையும் கொடுக்கக்கூடியதாக கோபம் மாறிவிடக் கூடும்.

`கேள்வி: கோபத்தை ஓர் உணர்வாகவும் பார்க்கலாம்; பாவமாகவும் பார்க்கலாம்.  இரண் டுக்குமுள்ள வித்தியாசம் என்ன? எபே 4:26,27; பிரசங்கி 7:9.`

கேள்வி: யாக்கோபு 1:19,20இன் வார்த்தைகள் எவ்வாறு எல்லாச் சூழ்நிலைகளுக்கும் பொருந்தக்கூடியவை.  குறிப்பாக, குடும்பத்தில் யாராவது கோபமூட்டும் விதத்தில் பேசும்போது, செயல்படும்போது இது எவ்வாறு உதவக்கூடும்?

கோபம் உங்களையே சுற்றிக்கொண்டிருக்க அனுமதிக்காதீர்கள்; அதை எப்படியாவது நன்மையான விஷயமாக மாற்றுங்கள்.  உங்களை தவறாகப் பேசி, புண்படுத்துகிறவருக்காக ஜெபியுங்கள்; அவர்களை மன்னியுங்கள்; அவர்களுக்கு ஆசீர்வாதமாக மாறுங்கள்.  இவ்வாறு செய்வது முதலில் கஷ்டம்தான்; ஆனால் தீர்மானம்செய்து, அதில் உறு தியாக இருந்தால், மற்றதை தேவன் பார்த்துக்கொள்வார்.

கோபக்காரரான ஒருவர் தான் வளர்ந்த வீட்டிலிருந்துதான் அந் தக் குணத்தைப் பெற்றிருப்பார்.  ஏனென்றால், குடும்பத்தில் கோபப் படுபவர்களைப் பார்த்து, கற்றுக்கொண்டு, தங்களுடைய பிள்ளை களுக்கும் அந்தக் குணத்தைக் கொடுக்கிறார்.  நினைத்தது கிடைக்காதது அல்லது பொறாமையால் கோபம் வரலாம்; காயீன் பொறாமையால்தான் தன் சகோதரன்மேல் கோபங்கொண்டு, கொலைசெய்தான்.

நியாயமான காரணத்திற்காக கோபப்பட்டிருக்கலாம்; ஆனால் அதை காரணங்காட்டி எப்போதும் கோபப்படக்கூடாது.  கோபப்பட்ட பின்னர், இல்லையென்று மறுப்பதோ நியாயப்படுத்துவதோ கூடாது.  மாறாக, அதை நன்மையானவிதத்தில் அணுகுவதற்கு தேவனிடம் உதவிகேளுங்கள்.  ‘நீ தீமையினாலே வெல்லப்படாமல், தீமையை நன்மையினாலே வெல்லு’ என்று நல்லதொரு ஆலோசனையை பவுல் கொடுக்கிறார். ரோமர் 12:21.

`நம்மைக் கோபப்படுத்துகிற விஷயங்கள் ஏராளம் உள்ளன; அதனால் வேதனையும் உண்டா கிறது.  சிலசமயங்களில் கோபப்பட்டுவிட்டு, அதில் தவறில்லை என்றும் நினைத்துக் கொள் கிறோம்.  ஆனால் அந்தக் கோபத்தால் நமக்கும், பிறருக்கும் வேதனையை நாம் உண்டாக் கக்கூடாது.  தேவனுடைய வல்லமையால் இதை நாம் எவ்வாறு செய்யலாம்?`