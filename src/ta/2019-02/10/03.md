---
title:  திருமணத்திற்கான சில நியதிகள்
date:   03/06/2019
---

ஏதேனில் மனித இனத்திற்கு தேவன் கொடுத்த ஓர் ஈவு திரு மணம்.  திருமணம், ஓய்வுநாள் - இரண்டையும் எடுத்துக்கொள் வோம்; சாத்தான் எவ்வளவு தூரம் அதில் குளறுபடி செய்திருக்கிறான் என்பதை செவந்த்-டே அட்வென்டிஸ்டுகள் அறிவார்கள்.  நல்ல திருமண உறவி லும்கூட சிலசமயங்களில் சச்சரவு உண்டாக வாய்ப்புள்ளது.

சச்சரவுகள் எழும்போது தம்பதியருக்கு உதவக்கூடிய ஒரு சில நியதிகள் கீழே கொடுக்கப்பட்டுள்ளன.

`கேள்வி: திருமணத்தில் காணப்படவேண்டிய என்ன நியதி எபேசியர் 1:7இல் உள்ளது?`

உங்கள் வாழ்க்கைத்துணை தகுதியில்லாதவராக இருந்தாலும் நீங் கள் அவரை மன்னிக்கவேண்டும்.  தகுதியுள்ள ஒருவரை யாரும் மன் னிக்கலாம்; அதை மன்னிப்பு என்றும் சொல்லமுடியாது.  தகுதியில்லாத வரை மன்னிப்பதுதான் மன்னிப்பு; கிறிஸ்துமூலம் தேவன் நம்மை அவ் வாறுதான் மன்னிக்கிறார்.  திருமணத்தில் அப்படிப்பட்ட மன்னிப்பு காணப்படாவிட்டால், திருமணம் உபத்திரவமாகத்தான் இருக்கும்.

`கேள்வி: ரோமர் 3:23இல் சொல்லப்படும் முக்கிய நியதி என்ன?`

உண்மை என்னவென்றால், நீங்கள் திருமணம் செய்திருப்பது ஒரு பாவியை; உணர்ச்சி ரீதியான, சரீர ரீதியான, ஆவிக்குரிய ரீதியான பாதிப்பு கொஞ்சமாவது அவரிடம் காணப்படும்.  எனவே, அதை ஏற் றுக்கொள்ள பழகுங்கள்.  உங்கள் வாழ்க்கைத்துணையின் தவறுகளை ஏற்றுக்கொள்ளுங்கள்.  அது குறித்து ஜெபியுங்கள்.  அவற்றைச் சகித் துக்கொள்ள வேண்டுமே தவிர, எப்போதும் அதையே யோசித்துக் கொண்டிருக்கக்கூடாது.  யோசித்தால், உயிரோடு கொன்றுவிடும்.  தேவன் பரிசுத்தர், பூரணமானவர். நாம் அப்படிப்பட்ட பரிசுத்தர்களோ, பூரணர்களோ இல்லை; ஆனாலும், நாம் இருக்கிற நிலையிலேயே நம்மை அவர் ஏற்றுக்கொள்கிறார்.  எனவே, கண்டிப்பாக நாம் நம் துணையை அவர் இருக்கிற நிலையிலேயே ஏற்றுக்கொள்ள வேண்டும்.

`திருமணம் உட்பட, பிரச்சனைகள் உருவாகச் சாத்தியமுள்ள எந்த உறவாக இருந்தாலும், நமக்கு உதவக்கூடிய என்ன நியதிகள் பிலிப்பியர் 2:4-8இல் காணப்படுகின்றன?`