---
title:  சிறு உபத்திரவக்காலங்கள்
date:   01/06/2019
---

### இவ்வார ஆராய்ச்சிக்கு 
மத்தேயு 7:5; எபேசியர் 1:7; பிலிப்பியர் 2:4-8; எபே 4:26, 27; யாக்கோபு 1:19,20; கொலோ 3:19; மத்தேயு 7:12.

> <p>மனன வசனம்</p> 
> நீங்கள் கோபங்கொண்டாலும் பாவஞ்செய்யாதிருங்கள், சூரியன் அஸ்தமிக்கிறதற்கு முன்னாக உங்கள் எரிச்சல் தணியக்கடவது. எபேசியர் 4:26.

நல்ல குடும்பங்களிலும்கூட போராட்டமான காலங்கள் எழுவ துண்டு.  விழுந்துபோன உலகில் நாம் வாழ்கிறோம் என்பதைக் காட்டு கிற உண்மை இது.  குப்பையை யார் கொட்டுவது? மகள் வீட்டுப் பாடம் செய்தாளா? மகன் வீட்டுவேலை செய்தானா? இதுபோன்றவை சற்று சிக்கலான விஷயங்களாக இருந்தாலும், அதிக பிரச்சனையின்றி தீர்த்து விடலாம்.  ஆனால் குடும்ப வாழ்க்கையையே அசைக்கக்கூடிய பிரச் சனைகளும் இருக்கின்றன.  வன்கொடுமை செய்யும் மாமியார் ஒரு பெண்ணின் வாழ்க்கையை அழிக்கிறார்; மனநோயுள்ள தகப்பன் தன் பிள்ளைகளுக்கு வன்கொடுமைசெய்கிறான்; ஊதாரி வாழ்வை விரும்புகிற மகன் விசுவாசத்தில் தான் வளர்க்கப்பட்டதை மறக்கி  றான்; மகள் போதைப்பழக்கத்திற்கு அடிமையாகிறாள்.

ஒருவரில் ஒருவர் அன்புகூரவும் (யோவான் 13:34; ரோமர் 12:10), ஒருவருக்கொருவர் சமாதானமாக வாழவும், (ரோமர் 15:5; எபி 12:14) ஒருவருக்கொருவர் பொறுமையோடு, அன்போடு, கனிவோடு நடக்க வும் (1கொரி 13:4), ஒருவரையொருவர் மேன்மையாக எண்ணவும் (பிலி 2:3), ஒருவர் பாரத்தை ஒருவர் சுமக்கவும் (எபே 4:2) வேண்டு மென்று புதிய ஏற்பாடு வலியுறுத்துகிறது.  சொல்வது எளிது, ஆனால் நம் குடும்பத்தில்கூட இதைச் செய்வது கடினம்.  குடும்பத்தில் சிறு உபத்திரவக்காலம் உண்டாகும்போது, அதைச் சரிசெய்வதற்கான சில வழிகள்பற்றி இந்த வாரம் படிப்போம்.

_2019, ஜூன் 8 வகுப்புக்காகப் படிக்கவேண்டிய பாடம்_