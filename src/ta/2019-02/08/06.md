---
title:  வழிதவறிய பிள்ளைக்காகப் போராடுதல்
date:   23/05/2019
---

`கேள்வி: நீதிமொழிகள் 22:6 சொல்லும் செய்தி என்ன?  இது உத்தரவாதமா, வாக்குறுதியா அல்லது நிகழ வாய்ப்புள்ளதா?`

பெற்றோராக அனைத்தையும் சரியாகச் செய்வீர்கள்; பிள்ளை களுக்கு சரியானவற்றைக் கற்றுக்கொடுப்பீர்கள்; தேவனைப் பற்றி அறிந்திருக்கிற அளவுக்கு வாழ்வீர்கள்; நல்ல பள்ளிகளில் படிக்கவைப் பீர்கள்; ஒழுங்காக ஆலயம் செல்வீர்கள்; பிள்ளைகளோடு சேர்ந்து ஊழியப்பணி செய்திருப்பீர்கள்.  அப்படியிருந்தும் சில சமயங்களில் விசுவாசத்திலிருந்து அவர்கள் விலக வாய்ப்புள்ளது.  இதற்கு பெற் றோர் காரணமாக முடியாது.  பிள்ளைகளுக்கும் சிந்திக்கிற திறன் இருக் கிறது; தன் செயலுக்கு தேவனிடம் பிள்ளை கணக்கு கொடுக்கவேண்டும்.

‘அவன் முதிர்வயதிலும் அதை விடாதிருப்பான்’ என்று சொல்லப் படுவதை உத்தரவாதமாக, வாக்குறுதியாக கருதுகிற சிலர், பிள்ளை களை சரியாக வளர்த்தால் நிச்சயம் அவர்கள் நிச்சயம் இரட்சிக்கப்படு வார்கள் என்கிறார்கள்.  நீதிமொழிகளில் நியதிகள்தாம் உண்டு, நிபந்த னையற்ற வாக்குறுதிகள் அல்ல.  சிறுபிராயத்தில் கற்றுக்கொள்வது வாழ்க்கை முழுவதிலும் பயனளிக்கும் என்று இவ்வசனம் கூறுகிறது.   எல்லா பிள்ளைகளும் ஒரு குறிப்பிட்ட பிராயத்தை எட்டும்போது, தங்கள் பெற்றோரின் பாரம்பரியத்தை ஏற்றுக்கொள்வதா நிராகரிப்பதா என்று தீர்மானிக்க முடியும்.  பக்திக்கேதுவாக பிள்ளைகளை வளர்த்திருந் தால், அந்தப் பயிற்சி எப்போதும் பிள்ளைகளிடம் காணப்படும்.  அவர் கள் இருதயத்தில் விதைக்கப்பட்ட விஷயங்கள், அவர்கள் வழிவில கும்போது அவர்களை சரியான வழிக்கு வரும்படி நிர்ப்பந்திக்கும்.  நல்ல பெற்றோராக இருக்க நாம் தீர்மானிக்கவேண்டும், நல்ல மனிதர் களாக மாற அவர்கள் முடிவுசெய்ய வேண்டும்.

பிள்ளை வழிவிலகினால் பெற்றோர் என்ன செய்யலாம்?  பிள்ளைக் காக தேவனிடம் ஊக்கமாக ஜெபிக்கலாம்.  உங்கள் வேதனை அவருக்கு மட்டுமே தெரியும்.  ஏனென்றால், பரிபூரணமான ஒரு தகப்பனாக இருந் தும் உலகில் எத்தனை கோடி பிள்ளைகள் அவரை மறுதலித்திருக்கிறார் கள்!  வழிதவறிய பிள்ளைகளை நேசியுங்கள், ஜெபியுங்கள், தேவ னோடு மல்லுக்கு நிற்கும் அவர்களை உதறிவிடாதீர்கள்.

உங்க ளைக் குற்றவாளியாக்காதீர்கள், அந்தப் பிள்ளை பற்றியே யோசித்து குடும்பத்தில் மற்றவர்களை மறந்துவிடாதீர்கள்.  அந்தப் பிள்ளையால் குடும்பத்தில் பிரிவினை உண்டாகலாம். உங்களை விட உங்கள் பிள்ளையை தேவன் அதிகம் நேசிக்கிறார்; பிள்ளையின் எதிர்காலம் குறித்து அக்கறையோடிருக்கிறார்.  எனவே, பிள்ளையிடம் தேவன் செயல்பட்டுகிறார் என்று நம்பிக்கையோடிருங்கள்.

`இத்தகைய சூழ்நிலையில் உங்களை நீங்கள் குற்றவாளியாக எண்ணுவது எளிது.  நீங்களே தவறுசெய்திருந்தாலும், இனி செய்யவேண்டியதையும், தேவ வாக்குறுதிகளை எண்ணிப் பார்ப்பதும் ஏன் முக்கியமானது? பிலி 3:13.`