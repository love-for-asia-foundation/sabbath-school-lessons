---
title:  மேலும் படிக்க
date:   24/05/2019
---

“உங்கள் பிள்ளைகளுடன் பேசவும் ஜெபிக்கவும் நேரம் செலவிடுங்கள்; தேவ னோடும் உங்கள் பிள்ளைளோடும் பேசுகிற நேரத்தில் வேறு எதுவும் தலையிட அனு மதிக்காதீர்கள்.  அந்த நேரத்தில் யாராவது வந்தால், ‘தேவன் எனக்கு ஒரு வேலை கொடுத்திருக்கிறார், அரட்டையடிக்க எனக்கு நேரமில்லை’ என்று சொல்லலாம்.  இப்போதைக்கும் நித்தியத்திற்கும் நீங்கள் செய்யவேண்டிய ஒரு வேலை இருக்கிறது என்பதை நீங்கள் உணரவேண்டும்.  உங்கள் பிள்ளைகளுக்குச் செய்ய வேண்டியதைச் செய்வதே முதல் கடமை.” 

“பெற்றோரே, உங்கள் பிள்ளைகள் பச்சிளங்குழந்தைகளாக உங்கள் கரங்க ளில் இருக்கும்போதே ஒழுக்கம் பற்றிய முதல் பாடத்தை ஆரம்பிக்கவேண்டும்.  உங் கள் சித்தத்தையே தங்கள் சித்தமாக்க அவர்களுக்குக் கற்றுக்கொடுங்கள்.  அவர்  களுக்கு உதவிசெய்து, உறுதியுடன் இதைச் செய்யலாம்.  பெற்றோர்கள் தங்கள் ஆவிகளை முற்றிலும் அடக்கவேண்டும்.  தங்களுடைய விருப்பங் களே பிள்ளையின் சித்தமாக மாறும்மட்டும் அமைதியாக, உறுதியாக அவர்கள் சித்தத்தை வழிக்குக் கொண்டுவர வேண்டும்.  நேரத்திற்கேற்றபடி பெற்றோர் செய்யக்கூடாது. அவர்கள் முதல்முறை கோபப்படும்போதே அதை அடக்காவிட்டால், பிள்ளைகள் பிடிவாதக்காரர் களாக மாறுவார்கள்; அவர்கள் வளரவளர அதுவும் வளர்ந்து, போகப்போக பிடிவாதம் அதிகரித்துவிடும்.”

**கலந்துரையாடக் கேள்விகள்**

`1	தேவனுடைய ‘பிள்ளை’யாக இருப்பதென்றால் என்ன? அந்த உருவகம் எதைச் சுட்டிக்காட்டுகிறது? அதில் நமக்குள்ள ஆறுதல் என்ன?`

`2	ஒரு தகப்பன் தனக்குப் பிள்ளைகள் பிறந்தபிறகு பின்வருமாறு சொன்னார்: ‘என் பிள்ளைகள் பிறந்து ஒரு சில வருடங்களிலேயே இரண்டு முக்கிய வேதா கமச் சத்தியங்களைக் கற்றுக்கொண்டேன். முதலாவது, சுயாதீன சித்தம் பற்றிய உண்மை. இரண்டாவது, மனிதனின் பாவ இயல்பு பற்றிய உண்மை.’ அந்தச் சிறுபிள்ளைகள் எவ்வாறு அவருக்கு அந்த உண்மைகளைக் கற்றுக்கொடுத் திருக்கக்கூடும்?` 

`3	பிள்ளைகளின் சித்தத்தை சரியான வழிக்குத் திருப்புவதற்கான சரியான பிரா யம் எது? அதை எவ்வாறு செய்யலாம்? நாம் நம்முடைய சித்தத்தை முற்றி லும் தேவனிடம் அர்ப்பணிக்காதிருந்தால், நம் பிள்ளைகளுடைய சித்தத்தை தேவ திட்டத்திற்கு ஏற்றதாக எவ்வாறு மாற்றமுடியும்?`

`4	ஒற்றைப் பெற்றோர்பற்றி யோசியுங்கள். ஒற்றைப் பெற்றோருக்கும், அவர் கள் வளர்க்கும் பிள்ளைகளுக்கும் ஒரு சபையாக நீங்கள் எவ்வாறு உதவிசெய் யலாம்?`

`5	விசுவாசத்தைவிட்டு விலகிச்சென்ற பிள்ளைகளுடைய பெற்றோர்களை என் னென்ன வழிகளில் நீங்கள் ஊக்கப்படுத்தலாம்?`