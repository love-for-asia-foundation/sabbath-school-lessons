---
title:  ஒற்றைப் பெற்றோர்
date:   20/05/2019
---

இன்று அநேகர் ஒற்றைப் பெற்றோராகவும் இருக்கிறார்கள்; பெண்கள் மட்டுமே அந்த நிலைக்கு ஆளாவதில்லை.

திருமணத்திற்கு அப்பாற்பட்டு குழந்தை பெறுகிறவர்தான் ஒற் றைப் பெற்றோர் என்று நினைக்கலாம்.  அப்படியில்லை.  ஆபிரகாமு டன் சேர்ந்து பிள்ளை பெறும்படி ஆகார் கட்டாயப்படுத்தப்பட்டாள்.  பிறகு பிள்ளையோடு சேர்த்து விரட்டப்பட்டாள். ஆதி 16:3,4: 21:17.  சாறிபாத் என்ற கிராமத்திற்கு ஒரு விதவையினடத்திற்கு எலியா அனுப் பப்பட்டார்; அவளும் ஒற்றைப் பெற்றோர்தான். 1இராஜா 17:9.  இயேசு தம் ஊழியத்தைத் துவங்கிய சமயத்தில், அவருடைய வளர்ப்பு தந்தை யான யோசேப்பு மரித்தார்; அதனால் மரியாள்ஒரு விதவையாக, ஒற் றைப் பெற்றோராக மாறினாள்.  “அவளிடமிருந்து யோசேப்பை மர ணம் பிரித்தது; இயேசுவினுடைய பிறப்பின் மறைபொருள் பற்றி தான் அறிந்ததை அவரிடம்தான் அவள் பகிர்ந்துகொண்டாள்.  இப்போது தன்னுடைய எதிர்பார்ப்புகளையும் பயங்களையும் நம்பிக்கையோடு சொல்வதற்கு அவளுக்கு யாருமே இல்லை.  கடந்த இரண்டு மாதங்கள் அவளுக்கு மிகுந்த வேதனையாக இருந்தன.” - உஎஙி, ஈஅ, ணீ 145. 

ஒற்றைப் பெற்றோராக இருப்பது மிகவும் சவாலான ஒரு பணி.  பணப்பிரச்சனைகளைக் கையாள வேண்டும், முன்னாள் துணையை எதிர்கொள்ள வேண்டும், தங்களுக்கென நேரம் செலவிடவேண்டும், தேவனோடும் நேரம் செலவிடவேண்டும்; இப்படி பல சவால்களைச் சந்திக்க வேண்டும்.  அதுபோக, இனி தங்களை யார் நேசிப்பார் என்கிற யோசனையும் ஓடிக்கொண்டிருக்கும்.

`கேள்வி: ஒற்றைப்பெற்றோர் உட்பட யாராக இருந்தாலும் பின்வரும் வசனங்கள் அவ ருக்குத் தரக்கூடிய வாக்குறுதிகள் என்ன? எரே 31:25; மத் 11:28; எரே 29:11; 32:27; நீதி 3:5,6; ஏசா 43:1,2.`

ஒற்றைப்பெற்றோருக்கு உதவவேண்டியது சபையாரின் கடமை யாகும்.  ‘திக்கற்ற பிள்ளைகளும் விதவைகளும் படுகிற உபத்திரவத் திலே அவர்களை விசாரிக்கிறது. பிதாவாகிய தேவனுக்கு முன்பாக மாசில்லாத சுத்தமான பக்தியாயிருக்கிறது.’ யாக் 1:27.  ‘ஒற்றைப் பெற் றோர் படுகிற உபத்திரவத்தில்’ என்றும் சேர்த்துக்கொள்ளலாம்.  பண உதவிமட்டும்தான் செய்யவேண்டும் என்றில்லை.  அவர்களுடய பிள் ளைகளை சற்று நேரம் கவனித்துக் கொள்ளலாம்; அதனால் வேறு வேலைகளைச் செய்யவும், ஓய்வெடுக்கவும், ஜெபிக்கவும், தேவ வார்த் தையைத் தியானிக்கவும் அவர்களுக்கு நேரங் கிடைக்கும்.  அவர்களு டைய பிள்ளைகளை நல்வழிப்படுத்தலாம்; வீட்டு வேலைகளைச் செய்து கொடுக்கலாம்.  ஒற்றைப்பெற்றோருக்கு உதவக்கூடிய தேவனுடைய கருவியாக பல வழிகளில் நாம் செயல்படமுடியும்.

`எப்படி ஒற்றைப்பெற்றோர் ஆனார்கள் என்பதை நினைத்து நியாயந்தீர்க்காமல், அவர் களுக்கு என்னென்ன வழிகளில் உதவலாம்? அவர்களை எவ்வாறு ஊக்கப்படுத்தலாம்?`