---
title:  பிள்ளை வளர்ப்பிலுள்ள பொறுப்பும் மகிழ்ச்சியும்
date:   21/05/2019
---

`கேள்வி: சங்கீதம் 127இன் அடிப்படை செய்தி என்ன? நம்முடைய வாழ்க்கைக்கு தேவை யான என்ன அடிப்படை நியதிகள் இந்தச் சங்கீதத்தில் உள்ளன?`

உணவுக்குறிப்பை வைத்து ருசியான உணவை சமைக்கலாம்.  தேவையான பொருட்களைச் சேர்த்து, பக்குவமாக சமைத்தால் பெரும் பாலும் ருசிகுறையாது.  ஆனால் பிள்ளை வளர்ப்பு சமையல் போன்ற தல்ல.  ஒரு பிள்ளை போல இன்னொரு பிள்ளை இருக்காது.  ஒரு பிள் ளையை அணுகுவது போலவே இன்னொரு பிள்ளையை அணுகினால், வித்தியாசமான விளைவை ஏற்படுத்தி விடும்.  ஆண்பிள்ளையா பெண் பிள்ளையா, மூத்ததா இளையதா, பிள்ளையின் மனநிலை போன்ற ஏராளமான காரணங்களை வைத்து கையாளவேண்டும்.  தேவனை நேசித்து அவருக்குக் கீழ்ப்படிய பெற்றோர் தங்கள் பிள்ளைகளுக்கு வழிகாட்டவேண்டும், போதிக்கவேண்டும்; அதுவே தேவதிட்டம். உபா 6:4-9; சங் 78:5-7.  பெற்றோருக்கான தேவனுடைய கட்டளை, “பிள்ளையானவன் நடக்கவேண்டிய வழியிலே அவனை நடத்து” என்பதுதான். நீதி 22:6.  பிள்ளைகள் தவறே செய்யக்கூடாது என்று அவர்களைச் சுற்றி சுற்றி வருவது அவர்களுடைய வேலை அல்ல.

தங்களால் எதுவும் செய்யமுடியாத நிலையிலிருந்து பிறரைச்சாரா மல், வெற்றிகரமான நபர்களாக பிள்ளைகள் வளர விரும்புகிறோம்; அப்படியானால், இயேசுவை அறிந்து, நேசித்து,அவரைச் சேவிக்கிற வர்களாக அவர்களை வளர்க்கவேண்டியது நம் கடமை.  பிள்ளைகளின் வளர்ச்சிக்கு உபா 6 சொல்கிற வழிமுறைகளை பெற்றோர் கடைபிடிக்க வேண்டும்.  முக்கியமாகச் செய்யவேண்டியவை நான்கு.  ‘நம்முடைய தேவனாகிய கர்த்தரை’ அறியவேண்டும். உபா6:5.  முழு இருதயத் தோடு அவரில் அன்புகூரவேண்டும். உபா 6:5.  அவருடைய வார்த்தை களைப் பொக்கிஷமாகக் கருதவேண்டும். உபா 6:6.  அவரைப் பற்றி அறிந்திருப்பதை நம் பிள்ளைகளுடன் பகிரவேண்டும். உபா 6:20-23.

மேலும் இரண்டு நியதிகளை உபா 6 சொல்கிறது.  முதலாவது, ‘போதித்து-பேசு’ என்கிற நியதி. உபா 6:7.  போதனை என்பது முறை யான கல்வி, பேசுதல் என்பது வழிகாட்டுதல்.  பெற்றோர் - பிள்ளை உறவில் வேதாகம சத்தியத்தைப் பகிர்ந்துகொள்வதற்கான வழிகள் இவை.  தேவ வார்த்தையை ஆராய்ச்சி செய்கிற நேரமான குடும்ப ஜெபத்தின்போது போதிக்கலாம்.  வழிகாட்டுதல் என்பது அன்றாட வாழ்க்கையின் ஒவ்வொரு சமயத்திலும் நிகழக்கூடியது; மிகவும் முக் கியமானதும்கூட.  வேத சத்தியம் பற்றிப் பேசுவதற்கு அன்றாட நிகழ் வுகள் மிகச்சிறந்த ஊடகங்களாகும். ஆதி 18:19.  இரண்டாவது ‘எழுதி- கட்டு’ என்கிற நியதி. உபா 6:8,9.  ஆவிக்குரிய சத்தியத்தை நம் செயல் களிலும் (கை), மனோபாவங்களிலும் (கண்கள் நடுவே) கட்டவேண் டும்.  அவைகளை நம் தனிப்பட்ட (நிலைகள்), வெளியரங்கமான (வாசல்) வாழ்க்கையில் எழுதவேண்டும்.  அது நம் இருதயங்களிலிருந்து நம் வீடுகளுக்கும், வீடுகளிலிருந்து உலகத்திற்கும் செல்லவேண்டும்.