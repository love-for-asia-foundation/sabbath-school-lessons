---
title:  பெற்றோராக இருக்கின்ற காலம்
date:   18/05/2019
---

### இவ்வார ஆராய்ச்சிக்கு 
ஆதியாகமம் 18:11; எரேமியா 31:25; மத்தேயு 11:28; சங்கீதம் 127; நீதிமொழிகள் 22:6; 1சாமுவேல் 3:10-14; பிலி 3:13.

> <p>மனன வசனம்</p> 
> பிள்ளைகள் கர்த்தரால் வரும் சுதந்தரம், கர்ப்பத்தின் கனி அவரால் கிடைக்கும் பலன். சங்கீதம் 127:4.

பிறப்பு நாம் அன்றாடம் பார்க்கின்ற ஒரு நிகழ்வு; அதனால்தான் அதன் மகிமையை நாம் முற்றிலும் உணர்வதில்லை.  காயீனை கரங்களில் அணைத்திருந்த ஏவாளுக்கு எப்படியிருந்திருக்கும்!  பிள்ளை தன் வயிற்றுக்குள் வளர்ந்துவந்த நாட்களிலும், பிள்ளைபெறும்போது ஏற் பட்ட கர்ப்ப வேதனையிலும், பிறகு உருவத்தில் தங்களைப்போல இருந்த, ஆனால் ஏதும் செய்ய இயலாத பச்சிளங் குழந்தையாகப் பிறந்த போதும் எப்படி உணர்ந்திருப்பாள்!  சாராளுக்கு 90 வயதைக் கடந்திருந் தது; பிள்ளைபெறும் பிராயமும் கடந்திருந்தது; அந்நிலையில் பிறந்த ஈசாக்கின் முகத்தைப் பார்க்க எப்படி இருந்திருக்கும்!  அவன் பெயரைச் சொல்லிக் கூப்பிட்ட போதெல்லாம் மகிழ்ந்திருப்பாள்.  பிள்ளைவேண்டு மென வெகுநாளாக ஜெபித்து வந்த அன்னாள், சாமுவேல் பிறந்தபோது, “இந்தப் பிள்ளைக்காக விண்ணப்பம்பண்ணினேன்; நான் கர்த்தரிடத் தில் கேட்ட என் விண்ணப்பத்தின்படி எனக்குக் கட்டளையிட்டார்.” என்று சொன்னாள். 1சாமு 1:27.  வாலிபப்பெண்ணாகிய மரியாள் தன் கரங்களில் தேவகுமாரன் தவழ்ந்தபோது, எவ்வளவு பயபக்தியும் ஆச் சரியமும் அடைந்திருப்பாள்!

அதேசமயம், பெற்றோர் என்கிற சிலாக்கியமும், அதன் பொறுப் பும் எல்லாருக்கும் கிடைத்துவிடுவதில்லை.  பெற்றோராக இருக்கின்ற காலம் பற்றியும், அதிலுள்ள சவால்கள், சிக்கல்கள், மனநிறைவு, சந் தோஷம்பற்றியும் இந்த வாரம் பார்ப்போம்.

_2019, மே 25 வகுப்புக்காகப் படிக்கவேண்டிய பாடம்_