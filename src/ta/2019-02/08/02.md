---
title:  பிள்ளைகள் இல்லாத் தம்பதியர்
date:   19/05/2019
---

`கேள்வி: பின்வரும் வசனங்களிலுள்ள நபர்களிடம் பொதுவாகக் காணப்பட்ட விஷயம் என்ன?  அவர்களுடைய ஏக்கங்களை தேவன் எவ்வாறு நிறைவாக்கினார்? ஆதி 18:11; 30:1; 1சாமு 1:1-8; லூக்கா 1:7.`

பிள்ளைகள் ஓர் ஆசீர்வாதம்.  ஆனால் அந்த ஆசீர்வாதத்தை தேவன் எல்லாருக்கும் அனுமதிப்பதில்லை.  சிலர் நம்பிக்கையோடு ஜெபிக்கிறார்கள்; தேவன் கிருபையாகப் பதிலளிக்கிறார்; சாராள் போன்றோருக்கு அற்புதமும் செய்கிறார்.  சிலர் தேவனிடம் எவ்வள வுக்கு மன்றாடினாலும், அவர் அமைதிகாக்கிறார்.  கர்ப்பந்தரிக்கிறவர் கள் தேவனுக்கு நன்றிசொல்லி துதித்து, பிள்ளைக்காக ஆர்வத்தோடு காத்திருக்கும்போது, பிள்ளை இல்லையே என்கிற காயம் இவர்களுக்கு மேலும் புண்ணாகிறது.  இந்நிலையில் யாராவது வெகுளித்தனமாக “உங்களுக்கு எத்தனை பிள்ளைகள்?” என்று கேட்டுவிட்டால், தாங் கள் பிள்ளைகள் இல்லாத கூட்டத்தைச் சேர்ந்தவர்களென்கிற உணர்வு வந்து, மிகுந்த வேதனையைக் கொடுக்கிறது.

இத்தகைய அனுபவமுள்ளவர்கள், தேவன் தங்களுடைய துக் கங்களை அறிந்திருக்கிறார் என்பதை உணரவேண்டும்.  “என் அலைச் சல்களை (வருத்தங்களை) தேவரீர் எண்ணியிருக்கிறீர்; என் கண்ணீரை உம்முடைய துருத்தியில் வையும்.  அவைகள் உம்முடைய கணக்கில் அல்லவோ இருக்கிறது” என்று சங்கீதக்காரன் சொன்னார். சங் 56:8.  தேவன் அமைதிகாப்பது போலத் தெரிந்தாலும், “தகப்பன் தன் பிள்ளை களுக்கு இரங்குகிறதுபோல, கர்த்தர் தமக்குப் பயந்தவர்களுக்கு இரங் குகிறார்.” சங் 103:13.

பிள்ளைகள் வேண்டாமென்று இருப்பவர்களும் உண்டு.  நாம் வாழ்கிற இந்த உலகத்தில் பாடுகளும் வேதனைகளும் அழிவுகளும் நிறைந்திருக்கின்றன; அதனால் பிள்ளைகளைப் பெற்று, அவர்களைக் கஷ்டப்படுத்த வேண்டாமென நினைக்கலாம்.  வேறு சிலர் பிள்ளைகள் பெறாமல், தத்தெடுக்கிறார்கள்.  ஏற்கனவே பிறந்து, நல்லவித வளர்ப் பைப் பெறமுடியாதிருக்கிற பிள்ளைகளுக்கு சிறந்ததொரு வாய்ப்பை இவர்கள் வழங்குகிறார்கள்.

இது சிக்கலான உலகம்; இங்கு பிள்ளைகள் பெற விரும்புகிறவர் களும் இருக்கலாம், விரும்பாதவர்களும் இருக்கலாம்.  எப்படிப்பட்ட சூழ்நிலையாக இருந்தாலும், நம் வாழ்க்கையில் ஒரு நிச்சயம் காணப் படவேண்டும்.  அதாவது, தேவன் நம்மை நேசிக்கிறார், முடிவில் எது நமக்கு நன்மையோ அதையே தர விரும்புகிறார்.  ஆனால் ஏதாவது காரணங்களுக்காக யாராவது பிள்ளைகள் பெறாமல் இருந்தால், அவர் களுடைய உணர்வுகளைப் புரிந்து நடக்கவேண்டியது மிக அவசியம்.

`இயேசு இந்த உலகத்திற்கு வந்தபோது, குழந்தைகள் பெற்றுக்கொள்ளவில்லை.  இந்த உண் மையில் நமக்குள்ள படிப்பினைகள் என்ன?`