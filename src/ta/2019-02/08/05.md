---
title:  சீடர்களை உருவாக்கும் பிள்ளை வளர்ப்பு
date:   22/05/2019
---

`கேள்வி: ஆதி 18:18,19; 1சாமு 3:10-14 வசனங்களை வாசியுங்கள்.  இந்த இரு தகப் பன்களுக்கிடையேயான வித்தியாசம் என்ன?  அவர்களுடைய பிள்ளைவளர்ப்பு பாணி எப்படிப்பட்ட விளைவை ஏற்படுத்தியிருந்தது?`

இயேசுவின் சீடர்களாக மாற பிள்ளைகளே தீர்மானிக்கும்படி, அவர்களை சீடர்களாக உருவாக்குகிற பொறுப்பு பெற்றோருடையது.  பிள்ளைகளைப் போதித்து, திருத்துவதற்கு சரியான வழி உடல் ரீதியான தண்டனை என்றும், அதிக தண்டனை அதிக நல்லதென்றும்  நினைக் கிறார்கள். நீதி 22:15; 23:13; 29:15.  இதுபோன்ற வசனங்களை தவறா கப் புரிந்து, பிள்ளைகளை கொடுமைபடுத்தி, முற்றிலும் கீழ்ப்படிய வைக்கிறார்கள்.  ஆனால் அத்தகைய பிள்ளைகள் பெரும்பாலும் தேவ னுக்கும் பெற் றோருக்கும் எதிரான கலகக்காரர்களாக மாறுகிறார்கள்.

அன்புடன் கட்டுப்படுத்துமாறும் (எபே 6:4; கொலோ 3:21), பிள் ளைகளை நீதியில் வழிநடத்துமாறும் (சங் 78:5; நீதி 22:6; ஏசா 38:19; யோவேல் 1:3) பெற்றோருக்கு வேதாகம் கற்பிக்கிறது. பிள்ளைகளின் தேவைகளை பெற்றோர் சந்திக்கவேண்டும் (2கொரி 12:14), அவர் களுக்கு நல்ல முன்மாதிரிகளாக விளங்கவேண்டும் (ஆதி 18:19; யாத் 13:8; தீத்து 2:2).  சொந்தக்குடும்பத்தை நடத்தும்படியும் (1தீமோ 3:4, 5,12), பிள்ளைகளை ஒழுக்கத்தோடு வளர்க்கும்படியும் (நீதி 29:15,17) வேதாகமம் சொல்கிறது; அதே சமயம் தேவ அன்பையும் பிரதிபலிக்க வேண்டும். ஏசா 66:13; சங் 103:13; லூக் 11:11.

பிள்ளை வளர்ப்புக்கு தவறான உதாரணங்களும் வேதாகமத்தில் உள்ளன.  ஏசாவும் யாக்கோபும் ஈசாக்கு - ரெபேக்காளின் குமாரர்கள்; ஆனால் இந்தப் பெற்றோர் தங்கள் பிள்ளைகள்மேல் பாரபட்சத்துடன் நடந்தார்கள். ஆதி 25:28.  பிறகு யாக் கோபும் இதேபோல யோசேப்பிடம் நடந்தார். ஆதி 37:3.  ஏலி, பக்தியான தலைவர்தான்; ஆனால் தன் மகன் களைத் திருத்த தவறிவிட்டார். 1சாமு 3:10-14.  ஏலியிடம் வளர்ந்த சாமு வேலும், ஒரு நல்ல தகப்பனாக இல்லை. 1சாமு 8:1-6.  தாவீது விபசா ரம் செய்து, ஒருவனைக் கொல்ல கட்டளையிட்டு, அதே முன்மாதிரியில் தன் பிள்ளைகளும் நடக்கச் செய்துவிட்டார்.  ராஜாவாகிய மனாசே தன் பிள்ளைகளை பிசாசுகளுக்குப் பலியிட்டான். 2இராஜா 21:1-9; ஆகாஸ் ராஜாவும் அப்படியே செய்தான். 2இராஜா 16:2-4.

நல்ல விதமாக பிள்ளைகளை வளர்த்தவர்களும் வேதாகமத்தில் உண்டு.  எஸ்தர்  ராஜாத்தியாகிய அத்சாளுக்கு ஓர் அருமையான வளர்ப் புத் தந்தையாக மொர்தெகாய் இருந்தார். எஸ் 2:7.  யோபு தவறாமல் தன் பிள்ளைகளுக்காக வேண்டிக்கொண்டார். யோபு 1:4,5. பிள்ளை வளர்ப்பு பற்றின படிப்பினைகளை இந்தச் சம்பவங்கள் தருகின்றன.

`பிள்ளை வளர்ப்பு பற்றி வேதாகம முன்மாதிரிகளிடமிருந்த என்ன கற்றுக்கொள்ள முடிகிறது? நம் பிள்ளைகளல்லாத மற்றவர்களிடம் நாம் சரியாக நடந்துகொள்வதற்கு இந்த நியதிகள் எவ்வாறு உதவக்கூடும்?`