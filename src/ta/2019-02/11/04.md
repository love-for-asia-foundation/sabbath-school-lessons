---
title:  ஏற்றத்தாழ்வுகளுக்கு மத்தியிலும் குடும்பத்தைக் கட்டிக்காத்தல்
date:   11/06/2019
---

எந்தக் கலாச்சாரத்தில் வாழ்கிற குடும்பத்தினராலும்கூட, மாற்றம் என்கிற உண்மையிலிருந்து தப்பிக்க முடியாது; அதற்கு தீர்வு காணவும் முடியாது.  வாழ்க்கை சுழற்சியின் மாற்றங்களைக் கணித்துவிடலாம்.  ஆனால் மரணம், பேரழிவு, போர், நோய், குடிபெயர்வு அல்லது வேலை இழப்பு போன்ற விஷயங்களில் மாற்றத்தைக் கணிக்கமுடியாது.  ஒவ் வொரு சமுதாயத்திலும் தேசத்திலும் பொருளாதார மற்றும் சமுதாய மாற்றங்களுக்கு பல குடும்பங்கள் ஆளாகின்றன.  வேறு சில மாற்றங் களுக்கு கலாச்சாரம்தான் முழு காரணமாக இருக்கும்.

**கேள்வி: மிகப்பெரிய, வேதனையான மாற்றங்களைச் சந்தித்த சில நபர்களை கீழுள்ள உதா ரணங்களில் காணலாம்.  அவர்களுடைய இடத்தில் நீங்கள் இருந்திருந்தால், அந்த மாற்றத்தை எதிர்கொள்ள என்ன அணுகுமுறையைக் கையாண்டிருப்பீர்கள்?**

`ஆபிரகாம், சாராள், லோத்து (ஆதி 12:1-5)`

`அத்சாள் (எஸ்தர் 2:7-9)`

`தானியேல், அனனியா, மிஷாவேல், அசரியா (தானி 1)`

மாற்றம் வரும்போது தோல்வியுணர்வு உண்டாகும்; எதிர்காலம் குறித்த நிச்சயமற்ற உணர்வு ஏற்படும்.  இந்த மாற்றங்கள் மக்களை புதிய வளர்ச்சி நிலைகளுக்கும் ஆவிக்குரியவற்றைப் புரிந்து போற்று வதற்கும் வழிநடத்தலாம் அல்லது மனஅழுத்தத்திலும் பதற்றத்திலும் ஆழ்த்தலாம்.  மாற்றங்களுக்கு ஒத்துப்போக அந்தக் குடும்பத்திற்கு உள்ள திறனைப் பொருத்துதான் இது உள்ளது.  மாற்றங்கள் ஏற்படுத்து கிற சஞ்சலங்களை சாத்தான் சாதகமாக்கி, தேவன்மேல் சந்தேகத்தையும் அவநம்பிக்கையையும் உண்டாக்க நினைக்கிறான்.  விசுவாச வீரர் களும், வீராங்கனைகளும் வாழ்வின் மாற்றங்களை வெற்றிகரமாக எதிர்கொண்டதற்கு தேவ வார்த்தையின் வாக்குறுதிகளும், குடும்பம் மற்றும் நண்பர்களின் ஆதரவும், தங்களுடைய வாழ்க்கை தேவனு டைய கரத்தில் இருக்கிறது என்கிற நிச்சயமும்தான் உதவியிருக்கின்றன.

`யாராவது ஒருவர் அல்லது ஒரு குடும்பத்தினர் வேதனைமிக்க சூழலில் இருப்பார்களானால், அவர்களுக்கு உதவியும் ஊக்கமும் அளிக்க ஏதாவது செய்யலாமே?`