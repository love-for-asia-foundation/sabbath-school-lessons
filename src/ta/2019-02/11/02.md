---
title:  “நலமானதைப் பிடித்துக்கொள்ளுங்கள்”
date:   09/06/2019
---

உலகம் முழுவதிலும் சுவிசேஷம் அறிவிக்கப்பட்டு வருகிறது.  எனவே, குடும்ப உறவுகள் மற்றும் சமுதாய உறவுகள் சம்பந்தப்பட்ட கலாச்சாரங்களையும் பழக்கவழக்கங்களையும் கிறிஸ்தவர்கள் எதிர் கொள்கிறார்கள்.  குடும்ப உறவுகள் உட்பட, பல்வேறு விஷயங்களில் கலாச்சார நடைமுறைகள் மாறுவதால், அவற்றிற்கு ஒத்துப்போவது கிறிஸ்தவ நற்செய்தியாளர்களுக்கு பெரிய சவாலாக இருக்கிறது.

`கேள்வி: பிறருடைய கலாச்சாரங்களைப் பார்க்கும்போது, நம்முடைய சொந்த அபிப்பி ராயங்களையும் கட்டுப்பாடுகளையும் மனதில் வைத்துப் பார்க்கக்கூடாது.  அதுபற்றி அப் 10:1-28,34,35 வசனங்களிலிருந்து என்ன அறியலாம்?`

ஒவ்வொரு மனிதனுடைய பாவத்திற்காகவும் கிறிஸ்து மரித்தார்.  இந்த மாபெரும் சத்தியத்தை அறியாத பலர் இருக்கிறார்கள்.  இந்தச் செய்தியைச் சொல்லி, மனந்திரும்புமாறு அழைப்பதுதான் கிறிஸ்தவர் களின் ஊழியப்பணி.  தேவனிடம் பட்சபாதமே கிடையாது.  எனவே கிறிஸ்தவர்கள் ஒவ்வொருவரையும் மரியாதையாக, நேர்மையாக நடத்த வேண்டும்; நற்செய்தியை ஏற்றுக்கொள்ள ஒரு வாய்ப்பளிக்கவேண்டும்.

`கேள்வி: பிற கலாச்சாரத்தினருக்குச் சுவிசேஷம் அறிவிப்பதுகுறித்து என்ன தீர்மானங் களுக்கு ஆரம்பகால கிறிஸ்தவ ஊழியப்பணியாளர்கள் வந்தார்கள்?  அதில் நமக் குள்ள செய்தி என்ன? அப் 15:19,20,28,29; 1கொரி2:2; 1தெச 5:21,22.`

ஒவ்வொரு கலாச்சாரமும் மனிதனின் விழுந்துபோன நிலையைப் பிரதிபலிக்கிறது; வேதாகமத்திற்கு ஒத்துப்போகிற, சுவிசேஷத்திற்கு உறுதுணையாயிருக்கிற நம்பிக்கைகளும் அக்கலாச்சாரங்களில் காணப் படலாம்.  உதாரணமாக, குடும்பத்திலும் சமுதாயத்திலும் நெருக்கமான உறவுகள் காணப்பட வேண்டுமென்று வலியுறுத் துகிற கலாச்சாரங்கள் உள்ளன.  நன்மையான, வேதாகம நியதிகளுக்கு ஒத்துப்போகிற நியதி கள் கலாச்சாரத்தில் காணப்பட்டால் அவற்றை கிறிஸ்தவர்கள் பின்பற்ற லாம்; அவற்றில் உறுதியாக இருக்கலாம்.

அதேசமயம், தேவனுடைய சத்தியத்தை விலைபேசக்கூடாது.  சமரசமாவதும், கலாச்சாரங்களுக்கு ஒத்துப்போவதும் மெய்யான கிறிஸ்தவ மார்க்கம்போன்றே தோன்றும் பொய்யான கிறிஸ்தவ மார்க் கத்தைத் தோன்றச்செய்த சம்பவங்கள் வரலாற்றில் உண்டு.  சாத்தான் தன்னை இந்த உலகத்தின் தேவனென்று சொல்கிறான், குழப்பத்தைப் பரப்புகிறான்.  ஆனால் இயேசு இந்த உலகத்தை மீட்டிருக்கிறார்; அவ ருடைய பின்னடியார்களை சகல சத்தியத்திற்குள்ளும் அவருடைய ஆவியானவர் நடத்துகிறார். யோவான் 16:13.

`உங்கள் விசுவாசத்தில் எவ்வளவு தூரம் கலாச்சார தாக்கம் உள்ளது?  எவ்வளவு தூரம் வேதாகம சத்தியத்தின் தாக்கம் உள்ளது?  இரண்டுக்குமுள்ள வித்தியாசத்தை எவ்வாறு பகுத்தறியலாம்?  பதிலை வகுப்பில் கலந்தாலோசியுங்கள்.`