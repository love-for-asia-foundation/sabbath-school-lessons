---
title:  முதல்-தலைமுறை விசுவாசத்திற்குத் திரும்புதல்
date:   12/06/2019
---

`கேள்வி: யோசுவாவும் அவரோடு சேர்ந்தவர்களும் மரித்தபிறகு, விசுவாசம் எத்தகைய நெருக்கடிக்கு உள்ளானது? நியா 2:7-13.`

சபை போன்ற அமைப்புகளின் விழுமியங்களும் நம்பிக்கைகளும் பின் தலைமுறையினருக்குச் செல்வது குறித்து ஆராய்ச்சிகள் செய்யப் பட்டன.  அந்த அமைப்புகளை நிறுவியவர்கள் அதன் நம்பிக்கைகள் மேல் அதிகப்பட்ச அர்ப்பணிப்புடன் இருந்ததாகக் கண்டுபிடித்தார்கள்.  ஒரு தலைமுறை அல்லது இரண்டு தலைமுறை ஆவதற்குள் அந்த விழு மியங்களின் நியதிகளை பெரும்பாலானோர் மறந்துவிடுகிறார்கள்.  பழக்கவழக்கத்தால் அந்த அமைப்புகளுடன் ஒட்டியிருப்பார்கள்.  காலஞ் செல்லசெல்ல, அந்தப் பழக்கவழக்கங்களே பின்னர் பாரம் பரிய நம்பிக்கைகளாக மாறிவிடும்.  அதன்பிறகு துவக்க நிறுவனர் களிடம் காணப்பட்ட அர்ப்பணிப்பு இல்லாமலே போகும்.

`கேள்வி: தேவனுக்கு பிள்ளைகள்தாம் உண்டு, பேரப்பிள்ளைகள் இல்லை என்று சொல் லப்படுவதுண்டு.  இதன் அர்த்தம் என்ன? யோவான் 1:12,13; 3:7; 1யோவான் 5:1.`

கிறிஸ்தவத்தைப் பொருத்தவரையில், முதியவர்கள் இளையவர் களுக்குச் சொல்லித்தான், விழுமியங்கள் வளர்கின்றன.  எனவே பெற் றோரின் நம்பிக்கையோ சபையின் நம்பிக்கையோ ஒருவருடைய தனிப்பட்ட நம்பிக்கையாகிவிடாது.  வரலாறும் கோட்பாடும் உடைய ஒரு சபையில் அங்கத்தினராக இருப்பதால்மட்டும் கிறிஸ்தவராக மாறி விட முடியாது.  மெய்யான விசுவாசம் மரபுரிமையால் கிடைப்ப தில்லை; இயற்கையாகவே அது ஒரு தலைமுறையிலிருந்து அடுத்த தலை முறைக்குத் தாவுவதும் இல்லை.  ஒவ்வொருவரும் தனித்தனியே கிறிஸ்துவை அறிந்துகொள்ள வேண்டும்.  அதற்குத்தான் பெற்றோர் உதவவேண்டும்.  அதுதான் சரியானது; அந்தத் தீர்மானித்திற்கு வாலிபர்கள் வரும்படி சபையும், குறிப்பாக பெற்றோரும் தங்களால் இயன்றதை எல்லாம் செய்யவேண்டும்.  முடிவில், ஒரு தலைமுறை இரட்சிக்கப்படுகிறதா அல்லது இரட்சிப்பை இழக்கிறதா என்பது ஒவ் வொரு நபரையும் வைத்துதான் உள்ளது.

`ஜோ ஒரு நாத்திகர்.  ஒரு வல்லமையான மனமாற்ற அனுபவத்தைச் சந்தித்து, செவந்த்-டே அட்வென்டிஸ்ட் சபையில் சேர்ந்தார்.  ஒரு அட்வென்டிஸ்ட் பெண்னைத் திருமணம் செய்தார்; குழந்தைகள் பிறந்தார்கள்; அந்தத் தம்பதியர் பிள்ளைகளை விசுவாசத்தில் வளர்த்தார்கள்.  பிறகு ஒருநாள் தன்னுடைய பிள்ளைகளின் ஆவிக்குரிய நிலையை எண்ணிப்பார்த்த ஜோ, “எனக்கு ஏற்பட்டதுபோன்ற அனுபவம் என் பிள்ளைகளுக்கும் ஏற்படிருந்தால் நன்றாக இருக்குமே!” என்று சொன்னார்.  அவருக்கு உங்களுடைய பதில் என்ன?`