---
title:  ‘தேவன் இவ்வளவாய் அன்புகூர்ந்தார்’
date:   01/09/2019
---

‘தேவன் இவ்வளவாய் உலகத்தில் அன்புகூர்ந்தார்’ என்று யோவான் 3:16 சொல்கிறது. உலகம் என்பதற்கான கிரேக்க வார்த்தை காஸ்மோஸ். ‘சிருஷ்டிக்கப்பட்டு, ஒழுங்கமைக்கப்பட்ட’ அனைத்தை யும் அது சுட்டிக்காட்டுகிறது. இரட்சிப்பின் திட்டம் ஒட்டுமொத்த சிருஷ்டிப்பை யும் உள்ளடக்கியதென, மனிதர்களின் இரட்சிப்புபற்றிக் கூறுகிற இந்த வசனம் சுட்டிக்காட்டுகிறது.

`கேள்வி: இரட்சிப்பின் திட்டத்தினுடைய விசாலமான நோக்கங்கள்பற்றி ரோமர் 8:20-23 சொல்வது என்ன?`

தனிப்பட்டவிதத்தில், ஒவ்வொருவரும் தேவனோடு வைத்திருக் கும் உறவின்படிதான் இரட்சிப்பைச் சொந்தமாக்கமுடியும். ஆனால், நீதிமான்களாக்கப்படுவதில், பாவங்கள் மன்னிக்கப்படுவது மட்டுமே சம்பந்தப்படவில்லை. இயேசுவினாலும் பரிசுத்த ஆவியின் வல்லமை யினாலும் தேவகுடும்பத்தை ஆண்டவர் உருவாக்கியிருப்பதால், நாம் பெற்ற பாவ மன்னிப்புக்காகவும் இரட்சிப்பின் நிச்சயத்திற்காகவும் நன்றியுள்ளவர்களாக இருந்து, நற்கிரியைகள்மூலம் உலகத்திற்குச் சாட்சிகளாக வாழ்வதும் அதில் அடங்கும்.

`கேள்வி: யோவான் 3:16,17இல், வச 17ஐ அதிகமாகப் புரிந்துகொள்ள வச 16 எவ்வாறு உதவுகிறது?`

நம்மை மட்டுமல்ல, மற்றவர்களையும் தேவன் நேசிக்கிறார் என் பதை ஒத்துக்கொள்வோம். நமக்குப் பிரியமானவர்களை அவர் நேசிக் கிறார் என்பது சந்தோஷம் தரும். நாம் ஊழியம்செய்கிற மக்களையும் தேவன் நேசிக்கிறார் என்பது, நாம் மக்களைத் தேடிப்பிடித்து, ஊழியம் செய்வதற்கு ஊக்கம் தரும். ஆனால், நமக்குப் பிடிக்காத அல்லது நாம் பார்த்துப் பயப்படுகிறவர்களையும் தேவன் நேசிக்கிறார். தேவன் எங்குமுள்ள எல்லாரையும் நேசிக்கிறார்; நமக்குப் பிடிக்காதவர்களை யும்தான்.

தேவனிடமிருந்து பெறுகிற நன்மைக்கு நம்மைச் சுற்றிலுமுள்ள உலகம் ஓர் உதாரணமாக இருப்பதாக வேதாகமம் அடிக்கடி சுட்டிக் காட்டுகிறது: ‘அவர் தீயோர்மேலும் நல்லோர்மேலும் தமது சூரியனை உதிக்கப்பண்ணி, நீதி யுள்ளவர்கள்மேலும் அநீதியுள்ளவர்கள்மேலும் மழையைப் பெய்யப் பண்ணுகிறார்.’ மத் 5:45. இந்த வாழ்க்கையே தேவன் தந்த ஈவுதாம். மனிதர்கள் அதை ஒத்துக்கொண்டாலும் ஒத்துக் கொள்ளாவிட்டாலும், எல்லாருமே அந்த ஈவைப் பெற்றிருக்கிறார்கள்.

`மற்றவர்களையும் தேவன்தாம் சிருஷ்டித்திருக்கிறார், அவர்கள்மேல் அன்புகூருகிறார் என் பதை உணர்வது எவ்வாறு அவர்களையும் அவர்கள் சூழ்நிலைகளையும் பார்க்கும்போது நம் மனநிலையில் மாற்றத்தை உண்டாக்கவேண்டும்?`