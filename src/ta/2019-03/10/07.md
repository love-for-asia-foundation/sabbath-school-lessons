---
title:  மேலும் படிக்க
date:   06/09/2019
---

‘ஒட்டுமொத்த உலகமும் தம்முடைய திராட்சத்தோட்டமென தேவன் உரிமை பாராட்டுகிறார். இப்போது அது துரோகியின் கரத்தில் இருந்தாலும், இது தேவனுக்குத் தான் சொந்தம். சிருஷ்டிப்பைப்போல மீட்பின்மூலமும் இது அவருக்கே சொந்தம். உலகத்திற்காக கிறிஸ்து தியாகம்செய்தார். “தேவன், தம்முடைய ஒரேபேறான குமாரனைத் தந்தருளி, இவ்வளவாய் உலகத்தில் அன்புகூர்ந்தார்.” யோவான் 3:16. அந்த ஒரே ஈவினால்தான் மற்ற அனைத்தும் மனிதனுக்கு அருளப்பட்டுள்ளன. ஒட்டு மொத்த உலகமும் தினமும் தேவனிடமிருந்து ஆசீர்வாதங்களைப் பெறுகிறது. நன்றி கெட்ட நம் இனத்தினர்மேல் விழுகிற ஒவ்வொரு சொட்டு மழைத்துளியும், ஒவ்வொரு ஒளிக்கற்றையும் ஒவ்வொரு இலையும் பூவும் பழமும் தேவனுடைய நீடிய சாந்தத் தையும் மகா அன்பையும் சாட்சியிடுகின்றன’ கலா 3:28; எபே 2:13.

‘நம்பிக்கையில் கருத்துவேறுபாடு இருந்தாலும், வேதனையில் இருக்கும் மனி தர்களைக் கண்டால், அவர்களுக்கு உதவவேண்டும்.  ‘பரிவான வார்த்தைகளையும் உதவிகளையும் எதிர்பார்த்திருக்கும் களைத்த, ஏழை ஆத்துமாக்கள் நம்மைச் சுற் றிலும் இருக்கிறார்கள். பரிவும் உதவியும் தேவைப்படும் விதவைகள் இருக்கிறார்கள். தேவன் தம்மைப் பின்பற்றுகிறவர்களிடம் நம்பி ஒப்படைப்பதாகச் சொன்ன திக்கற்ற பிள்ளைகள் இருக்கிறார்கள். பெரும்பாலும் இவர்களைக் கண்டுகொள்ளாமலே கடந்துசெல்கிறோம். அவர்கள் கந்தைக்கோலமாக, அருவருப்பாக, அற்பமாகத் தெரியலாம்; ஆனால் அவர்கள் தேவனுடைய சொத்து. நம்மைப்போல அவர்களும் அவருடைய பார்வையில் விலையேறப்பெற்றவர்கள், விலைகொடுத்து அவர்களை வாங்கியிருக்கிறார். தேவனுடைய மாபெரும் குடும்பத்தில் அவர்களும் அங்கத்தினர் கள், கிறிஸ்துவின் உக்கிராணக்காரர்கள் அவர்களுக்கு பொறுப்பாளிகள்.’

**கலந்துரையாடக் கேள்விகள்**

`1	நற்கிரியைகளையும் உதவிகளையும் செய்யும்போது, தேவன் நம்மை அங்கீ கரிக்கும் அளவிற்கு அவை நம்மை நல்லவர்களாக்குகின்றன என்கிற எண்ணம் ஏற்படாமல் இருப்பதற்கு என்ன செய்யலாம்?`

`2	வித்தியாசம் இல்லாமல், கிறிஸ்துவுக்குள் அனைவரும் ஐக்கியமாக இருக்கிற ஓரிடமாக உங்கள் சபை உள்ளதா? அப்படி மாறுவதற்கு என்ன செய்யலாம்? உங்கள் சபை எல்லாரையும் அரவணைத்துக் கொள்கிறதா?`

`3	பிறருக்கு உதவிசெய்யவேண்டும், அதேசமயம் நற்செய்தியையும் அறிவிக்க வேண்டும். இதில் எவ்வாறு ஒரு சமநிலையைக் கடைப்பிடிக்கலாம்?`

**பாடச்சுருக்கம்** இரட்சிப்பின்திட்டத்திலும், இயேசுவின் வாழ்க்கையிலும் மரணத் திலும் வெளிப்படுகிற தேவ அன்புதான் நமக்கு மன்னிப்பும் ஜீவனும் நம்பிக்கையும் அருளுகிறது. அவருடைய கிருபையைப் பெறுகிறவர்கள், மற்றவர்களுடன் அதைப் பகிரவேண்டும். அதற்காகவே நாம் சிருஷ்டிக்கப்பட்டு, புதுபிறப்பைப் பெறுகிறோம். நற்செய்தியானது உறவுகளில் மாற்றத்தை உண்டுபண்ணுகிறது; எளியவர்களுக்கு உதவிசெய்ய நம்மை ஊக்குவிக்கிறது.