---
title:  மனதுருக்கமும் மனந்திரும்புதலும்
date:   02/09/2019
---

இரட்சிப்பும் மாபெரும் போராட்டமும் கலந்தே காணப்படுவது வாழ்க்கையைபற்றி ஓர் உண்மையைக் காட்டுகிறது. அதாவது விழுந்து, கீழ்த்தரமாகி, பாவத்திற்குள்ளான நிலையில் நாம் இருக்கிறோம்; நம் உலகமும் இருக்கிறது. முதலில் சிருஷ்டிக்கப்பட்ட உலகம் வித்தியாச மானது. இப்போது நாம் விழுந்துபோனாலும்கூட, தேவசாயல் நம்மில் உள்ளது. இன்று உலகம்முழுவதிலும் அதிக வேதனையையும், ஒடுக்கு தலையும், அடிமைத்தனத்தையும் உண்டாக்குகிற அதே பாவத்தன்மை தான் நம்மிலும் காணப்படுகிறது.

எனவே இவ்வுலகவாழ்வின் வேதனை, துக்கம், துன்பம், பேரிடர் கள் போன்றவற்றை நிச்சயம் நாம் உணர்ந்திருப்போம். உணராவிட்டால் நாம் இயந்திரமனிதர்களாகத்தான் இருக்கவேண்டும். உலகமும் அதன் பாவமும் இவற்றையே கொடுக்கக்கூடியவை என்பதை சங்கீதப்புத்தகத் தின் புலம்பல்களிலும், எரேமியாவின் துக்கங்களிலும், இயேசுவின் கண்ணீரிலும், அவருடைய மனதுருக்கத்திலும், குறிப்பாக தீமையால் பாதிக்கப்படுவோரின் அனுபவத்திலும் காணமுடிகிறது.

`கேள்வி: இந்த வசனங்களில் என்னென்ன விஷயங்கள் இயேசுவை மனதுருகச் செய்தன? மத் 9:36; 14:14; லூக் 19:41,42; யோவான் 11:35. நம்மைச் சுற்றிலும் காணப்படுகிற வேதனையைக் கண்டு மனதுருகுகிற ஓர் இருதயத்தைப் பெற என்ன செய்யலாம்?`

பாவமும் தீமையும் ‘எங்கோ’ இருப்பதாக, யாரோ ஒருவருடைய விழுகையால் உருவானதாக எண்ணக்கூடாது. ‘நமக்குப் பாவமில்லை யென்போமானால் நம்மை நாமே வஞ்சிக்கிறவர்களாயிருப்போம், சத் தியம் நமக்குள் இராது.’ 1யோவான் 1:8. யாரோ ஒருவர் ‘சட்டங்களை’ மீறுவதால் அல்ல, பாவமானது தேவனுக்கும் அவருடைய மக்களுக் கும் இடையேயான உறவை முறிப்பதாலும், நம்முடைய பாவம் பிறரைப் பாதிப்பதாலும்தான் அது மிகுந்த பாதிப்பை உண்டாக்குகிறது. அப் படித்தான் வேதாகமத் தீர்க்கதரிசிகள் சொல்கிறார்கள். பாதிப்பு சிறிதா கவோ பெரிதாகவோ இருக்கலாம்; காரணம் பாவம்தான்.

இன்று உலகத்தில் காணப்படும் தீமைக்கும் அநிநாயத்திற்கும் தரித்திரத்திற்கும் ஒடுக்குதலுக்கும் சுயநலம், பேராசை, அற்பத்தனம், தப்பெண்ணம், அறியாமை, அறிவின்மை போன்றவைதாம் காரணங் களாக இருக்கின்றன. இந்தத் தீமையைப் போக்குவதற்கும், தேவ அன்பு நம் இருதயங்களில் குடிபுகுவதற்கும் முதலாவதுபடி நம் பாவத்தன் மையை நாம் அறிக்கையிடுவதுதான். ‘நம்முடைய பாவங்களை நாம் அறிக்கையிட்டால், பாவங்களை நமக்கு மன்னித்து எல்லா அநியாயத் தையும் நீக்கி நம்மைச் சுத்திகரிப்பதற்கு அவர் உண்மையும் நீதியும் உள்ளவராயிருக்கிறார்.’ 1யோவான் 1:9.

`மேலோட்டமாக உங்களைப்பற்றிச் சிந்தியுங்களேன். நீங்கள் விழுந்தநிலையில் இருப்பதும், பாவப்பிரச்சனையில் பங்குவகிப்பதும் எவ்வாறெல்லாம் வெளிப்படுகிறது; இதற்கான ஒரே தீர்வு என்ன? நாம் நோக்கிப்பார்க்கவேண்டிய ஒரே நபர் யார்?`