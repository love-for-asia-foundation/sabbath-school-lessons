---
title:  மனிதர்கள் அனைவரும் சமமே
date:   04/09/2019
---

எல்லா மனிதர்களையும் எவ்வித பாகுபாடுமின்றி ஏற்றுக்கொள்ள வேண்டுமென இயேசு தம் ஊழியத்திலும் போதகத்திலும் வலியுறுத் தினார். மோசமான பெண்கள், வரிவசூலிப்பவர்கள், குஷ்டரோகிகள், சமாரியர்கள், ரோம நூற்றுக்கதிபதிகள், மதத்தலைவர்கள், சிறுவர்கள் என உண்மையான நோக்கங்களோடு தம்மை நாடிவந்த அனைவரை யுமே மெய்யன்போடும் அக்கறையோடும் அவர் ஏற்றுக்கொண் டார். இரட்சிப்பின் ஈவும்கூட எல்லாருக்கும் உரியதுதான் என்பதை அதிக மாற்றங்களுக்குப் பிறகு ஆதிகாலச்சபை கண்டுகொள்ளவிருந்தது.

சுவிசேஷம் அனைவருக்கும் உரியதென முதல் விசுவாசிகள் போகப்போகப் புரிந்துகொண்டார்கள்; எனவே, நற்கிரியைகள்தாம் விசுவாசத்திற்கு ‘அழகு’ என்று வெறுமனே வற்புறுத்துவதை நிறுத்தி னார்கள். சுவிசேஷம்பற்றி அவர்கள் புரிந்துகொண்ட மிகமுக்கியமான விஷயம் இது; ஏனெனில், இயேசுவின் வாழ்விலும் ஊழியத்திலும் மர ணத்திலும் அவர்கள் அதைக் கண்டிருந்தார்கள். பேதுரு மற் றும் பவுல் போன்ற தனிப்பட்ட நபர்களும் (அப் 10:9-20), எருசலேம் ஆலோசனைச் சங்கத்தைக் கூட்டின சமயத்தில் ஒட்டுமொத்தச் சபையினரும் (அப் 15) இதுகுறித்து குழப்பத்தோடும் கேள்விகளோடும் இருந்தனர். ஆனால் தேவனுடைய அன்பும், அந்த அன்பு அனைவருக்கும் உரியது என் பதும், அவரைப் பின்பற்றுகிறவர்கள் அந்த அன்பின்படி வாழலாம் என்பதுமே நற்செய்தி என்று புரிந்துகொண்டார்கள்.

**கேள்வி: மனிதர் அனைவரும் சமம் என்பதை பின்வரும் வசனங்கள் எவ்வாறு சுட்டிக் காட்டுகின்றன? மற்றவர்களை நாம் அணுகுகிறவிதத்தில் இக்கருத்துகள் ஒவ்வொன் றும் என்ன தாக்கத்தை உண்டாக்கவேண்டும்?**

`மல் 2:10`

`அப் 17:26`

`ரோமர் 3:23`

`கலா 3:28`

நல்ல சமாரியன் உவமையின் வேதாகமப் படிப்பினையை கலா 3:28 சொல்கிறது. இவருக்கெல்லாம் நான் சேவைசெய்ய கடமைப்பட் டிருக்கிறேனா என்று வாக்குவாதம் செய்யாமல், எவருக்கும் சேவை செய்யவேண்டும். சேவைசெய்யமாட்டார்கள் என்று நாம் நினைத்தவர் கள் சேவைசெய்ய வந்தால் ஏற்றுக்கொள்ள ஆயத்தமாக இருக்கவேண் டும். ‘நாம் யூதராயினும், கிரேக்கராயினும், அடிமைகளாயினும், சுயாதீனராயினும், எல்லாரும் ஒரே ஆவியினாலே ஒரே சரீரத்திற்குள் ளாக ஞானஸ்நானம் பண்ணப்பட்டோம்.’ 1கொரி 12:13.

`உலகளாவிய மனிதகுடும்பத்தில் அனைவரும் சமம் என்பதை, சுவிசேஷத்தினால் ஐக்கியப் பட்டிருப்பவர்கள்மட்டுமே காணமுடியும். தேவனுடைய இரட்சிப்பின் அன்புதான் அந்த ஐக்கியத்தைத் தருகிறது. சிந்தியுங்கள்.`