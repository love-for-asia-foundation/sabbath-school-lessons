---
title:  கிருபையும் நற்கிரியைகளும்
date:   03/09/2019
---

`கேள்வி: கிருபைக்கும் நற்கிரியைகளுக்கும் உள்ள தொடர்புபற்றி எபே 2:8-10 வசனங் கள் என்ன சொல்லுகின்றன?`

தேவனைத் தொழுதுகொள்ளவும், பிறருக்குச் சேவைசெய்யவும் நாம் சிருஷ்டிக்கப்பட்டிருப்பதாக வேதாகமம் சொல்கிறது. பாவமற்ற சூழலில் தொழுகையும் நற்கிரியைகளும் எப்படிப்பட்டவைகளாக இருக்குமென்பதை கற்பனைசெய்துதான் பார்க்கவேண்டும்.

ஆனால், இந்த உலகமோ பாவத்தில் விழுந்து, கீழ்த்தரமாகியுள் ளது. தேவன் தம் கிருபையால், உலகத்தின் பாவங்களுக்காக இயேசுவை மரிக்கக்கொடுத்தார். அதனால், பாவமன்னிப்புக்கும் குணமாகுதலுக் கும் வழிபிறந்துள்ளது. எனவே, பாவ உலகில் வாழ்ந்தாலும், நம் வாழ்க்கை தேவனுடைய கிரியையாக முற்றிலும் மாறுகிறது; அதனால், பிறர் வாழ்விலுள்ள வேதனையையும் பாதிப்பையும் சரிசெய்து குண மாக்கவும், தம்மோடு சேர்ந்து நாமும் பணியாற்றவும் தேவன் நம்மைப் பயன்படுத்துகிறார். எபே 2:10. ‘பெறுகிறவர்கள் பிறருக்குக் கொடுக்க வேண்டும். உதவிகேட்டு எல்லா இடங்களிலிருந்தும் அழைப்புகள் வருகின்றன. மனிதர்கள் தங்கள் சகமனிதர்களுக்குச் சந்தோஷமாகச் சேவைசெய்யுமாறு தேவன் அழைக்கிறார்.’ - EGW, MH, p 103.

தரித்திரரைக் கவனிப்பது, சிறுமைப்பட்டோரைத் தூக்கிவிடுவது, பசியோடிருப்பவரின் பசியாற்றுவது போன்ற நற்கிரியைகளைச் செய் வது இரட்சிப்பைச் சம்பாதிப்பதற்கோ, தேவனுக்குமுன் தகுதிப்படு வதற்கோ அல்ல. விசுவாசத்தால் கிறிஸ்துவுக்குள் அனைத்தும் நமக் குக் கிடைத்துவிடுகிறது. மாறாக, ‘நாம் பாவிகள், தேவன் நம்மில் அன்புகூர்ந்து மீட்டார்’ என்பதை உணரவேண்டும். சுயத்தை முக்கியப் படுத்தவும், பேராசைகொள்ளவும் எப்போதும் நம்மில் தூண்டுதல் ஏற் படுகிறது. ஆனாலும், சுயதியாகமும் தாழ்மையுமுள்ள தேவகிருபை யானது நம்முடைய வாழ்க்கையை மாற்றக்கூடிய புதுவாழ்வையும் அன்பையும் நமக்குக் கொடுக்கிறது.

சிலுவையில் தேவன் தந்த பலி மகத்தானது, பூரணமானது. கிறிஸ்துவுக்குள் நமக்குக் கிடைத்திருப்பவை போதும்; அதோடு வேறு எதையும் நாம் கூட்டவேண்டியதில்லை. அதற்காக, கிறிஸ்துவில் நாம் பெற்றிருப்பதற்குப் பிரதிபலனாக நாம் எதுவுமே செய்யவேண்டிய தில்லை என்று அர்த்தமல்ல. நாம் பதில்செய்யவேண்டும்; மற்றவர்களிடம் அன்புகாட்டுவதைவிடச் சிறந்த பதில் செயல் இருக்கமுடியுமா?

`சிலுவையைக் கண்டபின் நம் பதில் செயல் என்னவாக இருக்கவேண்டும் என்பதை 1யோவான் 3:16,17 வசனங்கள் எவ்வாறு மிக வலுவாகச் சொல்லுகின்றன?`