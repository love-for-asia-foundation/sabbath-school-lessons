---
title:  நித்திய சுவிசேஷம்
date:   05/09/2019
---

‘சகல ஜாதிகளுக்கும், கோத்திரத்தாருக்கும், பாஷைக்காரருக்கும், ஜனக்கூட்டத்தாருக்கும்’ சுவிசேஷத்தின் அழைப்பும் வேண்டுகோளும் கிறிஸ்தவ வரலாறு முழுவதிலும் கொடுக்கப்பட்டு வருகிறது. வெளி 14:6. ஆனால், கடைசிக்காலத்திற்கான இந்த நற்செய்தியின் புதுப்பிக் கப்பட்ட அறிவிப்பை வெளிப்படுத்தல் விவரிக்கிறது.

`கேள்வி: வெளி 14:6,7ஐ வாசியுங்கள். நித்தியசுவிசேஷம்பற்றி யோவான் 3:16 சொல்லும் பொதுச்செய்தி எவ்வாறு வெளி 14:7ன் குறிப்பிட்ட செய்தியில் காணப்படுகிறது?`

வெளி 14:7 மூன்று விஷயங்களை வலியுறுத்துகிறது; வேதவரலாறு முழுவதிலும் தீமை, வறுமை, ஒடுக்குதல் குறித்து தேவன் எவ்வளவுக்கு அக்கறையுள்ளவராக இருக்கிறாரென ஏற்கனவே நாம் ஆராய்ந்தபோது அவற்றைப் படித்தோம். அவை:

**நியாயத்தீர்ப்பு**: ஒடுக்கப்பட்டவர்கள் தங்களுக்கு நியாயம் கிடைக்க ஏங்கினதை வரலாறு முழுவதிலும் காணலாம். இக்கட்டில் இருக்கிறவர் களின் கூக்குரல்களைக் கேட்கிறவர் தேவன் என்று வேதாகமம் காட்டு கிறது. தாங்கள் அநியாயமாக நடத்தப்பட்டதாக எண்ணுகிறவர்கள் நியாயத்தீர்ப்பை நற்செய்தியாகப் பார்க்கிறார்களென்று சங்கீதப்புத்தகம்  அடிக்கடி சொல்கிறது.

**தொழுகை**: எபிரெயத் தீர்க்கதரிசிகளின் எழுத்துகளில் ஒரு விஷ யத்தை நாம் கவனிக்கலாம். அதாவது, தேவனுடைய மக்களெனச் சொல் லிக்கொண்டவர்களின் தொழுகையையும் நற்கிரியைகளையும் பற்றிப் பேசும்போது, அவர் கள் செய்த, செய்துவந்த தவறுகளோடு ஒப்பிட்டுச் சொல்லியிருப்பார்கள். உதாரணமாக ஏசா 58இல், ஏழை எளியோர் மேல் அக்கறைகாட்டி, அன்பின் சேவைகளைச் செய்வதே தமக்குப் பிரியமான தொழுகையென்று தேவன் அவர்களிடம் சொன்னார்.

**சிருஷ்டிப்பு**: மனிதர்களிடம் தேவன் நியாயத்தை எதிர்பார்ப்பதற்கு இது ஓர் அடிப்படை விஷயம். அதாவது, மனிதர்கள் அனைவரும் அவருடைய சாயலில் சிருஷ்டிக்கப்பட்டார்கள். அனைவரையும் அவர் நேசிக்கிறார். அனைவரையும் சமமாக மதிக்கிறார். அநியாய ஆதாயத் திற்காக, பேராசைக்காக மற்றவரை ஒடுக்கவோ அடக்கவோ கூடாது. விழுந்துபோன மனிதருக்கு தேவன் தரவிரும்புகிற மீட்பை, புது வாழ்வை, விடுதலையை ஏற்றுக்கொள்ளுமாறு கடைசிக்கால நற் செய்தி வலியுறுத்துகிறது. மெய்த்தொழுகை-பொய்த்தொழுகைக்கு மத்தியிலும், உபத்திரவத்திற்குமத்தியிலும் (வெளி 14:8-12), சரியான பாதையில் நடக்கிற, தேவனுடைய கற்பனைகளிலும் இயேசுவின் மேலுள்ள விசுவாசத்திலும் உறுதியாக நிற்கிற ஒரு கூட்ட மக்களை தேவன் தமக்காக வைத்திருப்பார்.

`எளியவருக்கு உதவிசெய்யவேண்டும்; அதேவேளையில் முத்தூதுகளில் காணப்படும் நம்பிக்கையையும் எச்சரிப்புகளையும் அவர்களுக்கு அறிவிக்கவேண்டும். அதை எவ்வாறு நாம் செய்யலாம்?`