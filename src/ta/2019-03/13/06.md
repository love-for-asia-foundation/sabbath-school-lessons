---
title:  நற்கிரியைகள் செய்ய ஒருவரை ஒருவர் ஊக்கப்படுத்துங்கள்
date:   26/09/2019
---

மிகச்சிறந்த நோக்கங்களும் ஊக்கங்களும் இருக்கலாம். தேவ னுடைய நற்பெயருக்காகப் பிரயாசப்படலாம். ஆனாலும், ஆண்டவருக் காகச் சேவைசெய்வது எளிதானதல்ல. நம் உலகத்தில் வேதனையும் துக்கமும் காணப்படுவதுதான் இதற்குக் காரணம். அதனால்தான் சபைச் சமுதாயம் அவசியமாகிறது. இயேசு தம் சீடர்களை வைத்து இத்தகைய ஒரு சமுதாயத்தை அமைத்திருந்தார். ஊழியத்திற்காக மக்களை அனுப்பினார்; அவர்கள் திரும்பவந்து தங்கள் சாட்சிகளைப் பகிர்ந்து, பிறருக்கு ஆற் றலும் தைரியமும் கொடுத்தார்கள்.

`கேள்வி: எபி 10:23-25இல், 25ம் வசனம் பிரபலமானது. இந்த வசனத்தைப் புரிந்து கொள்ள முந்தைய இரு வசனங்கள் எவ்வாறு உதவுகின்றன? ‘அன்புக்கும் நற்கிரியை களுக்கும் நாம் ஏவப்படும்படி’ எவ்வாறெல்லாம் ஒருவரை ஒருவர் ஊக்குவிக்கலாம்?`

எந்த வேலையானாலும், எந்தப் பணித்திட்டமானாலும் தனித் தனியே வேலைசெய்வதைவிட பலர் சேர்ந்து வேலைசெய்தால் அதிகம்    சாதிக்கலாம். கிறிஸ்துவின் சரீரமாகிய சபைக்கும் இது பொருந்தும். ரோமர் 12:3-6. அதில் ஒவ்வொருவருக்கும் ஒரு பணி இருக்கிறது. அந்தப் பணியை நாம் சிறப்பாக, எல்லாரோடும் ஒத்துழைத்துச் செய் யும்போது, நம்முடைய வாழ்க்கையும் பணியும் நித்தியத்திற்கேதுவான மாற்றத்தை உண்டுபண்ணுமென நிச்சயமாக விசுவாசிக்கலாம்.

சரியானதைச் செய்யும்போது, மக்களிலும் அவர்கள் வாழ்விலும் அது எத்தகைய தாக்கத்தை ஏற்படுத்துகிறது என்பது முக்கியம்தான். ஆனால் விளைவுகள் எப்படியிருந்தாலும் தேவனை நம்பி நாம் செய்ய வேண்டிய பணிகளும் இருக்கின்றன. தரித்திரருக்கு உதவவும், பாதிக் கப்படுவோரைப் பாதுகாக்கவும், ஒடுக்கப்பட்டோரை விடுவிக்கவும், குரலற்றோருக்காகப் பேசவும் பிரயாசப்படும்போது எந்தப் பயனும் உண்டாகாததுபோலத் தெரியலாம். ஆனால், வெற்றியாக அமையப் போகிற இன்றியமையாத ஒரு நோக்கத்திற்காக பிரயாசப்படுகிறோம் என்பதை மறக்கக்கூடாது. ‘நன்மைசெய்கிறதில் சோர்ந்துபோகாமல் இருப்போமாக; நாம் தளர்ந்துபோகாதிருந்தால் ஏற்றகாலத்தில் அறுப் போம். ஆகையால் நமக்குக் கிடைக்கும் சமயத்திற்குத்தக்கதாக, யாவ ருக்கும், விசேஷமாக விசுவாசக் குடும்பத்தார்களுக்கும், நன்மைசெய் யக்கடவோம்.’ கலா 6:9,10. எபி 13:16ஐயும் பார்க்கவும்.

அதனால்தான் நாம் ஒருவரை ஒருவர் ஊக்குவிக்க அழைக்கப் படுகிறோம். உண்மையோடு வாழ்வது மகிழ்ச்சியானது; சிக்கலானது. நீதியின் தேவனும், நியாயத்தை விரும்பும் நம் சபைச்சமுதாயமும்தான் நமக்கு மிகப்பெரிய ஆதரவுகள். அவர்களுக்கு நேராகத்தான் நாம் மற்றவர்களையும் அழைக்கிறோம்.

`மற்றவர்களின் உபத்திரவத்தைப் போக்க தொடர்ந்து பிரயாசப்பட்டு வரும் யாரை உங்களுக்குத் தெரியும்? அந்த நற்கிரியை செய்யும் நபரையோ குழுவையோ ஊக்குவிக்க நீங்கள் என்ன செய்யலாம்?`