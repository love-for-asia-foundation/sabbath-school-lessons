---
title:  ஆத்துமாக்களைத் தேடிச்செல்லுதல்
date:   24/09/2019
---

சமூகசேவை செய்யவேண்டுமா? சுவிசேஷப்பணி செய்யவேண் டுமா? நற்பணிசெய்யவேண்டுமா? சாட்சிபகர வேண்டுமா? நியாயத் திற்காகப் பேசவா? சுவிசேஷஊழியம் செய்யவா? இவ்வாறு சபை யில் வாக்குவாதம் எழும்பக்கூடும். ஆனால், இயேசுவின் ஊழியத்தை ஆராய்ந்து, இதுகுறித்த சரியான அறிவிருந்தால், சுவிசேஷத்தைப் பிர சங்கிப்பதும் பிறருக்குச் சேவைசெய்வதும் நெருங்கிய தொடர்பு டையவை என்பது புரியும்.

‘மக்களை அணுகுவதில் கிறிஸ்துவின் பாணி மட்டுமே மெய்யான வெற்றியைத் தரும். மக்களுக்கு நல்லதுசெய்வதற்காக அவர்களோடு இரட்சகர் நெருங்கிப் பழகினார். அவர்கள்மேல் பரிதாபம்கொண்டார். அவர்கள் தேவைகளைச் சந்தித்தார். அவர்களுடைய நம்பிக்கைக்குப் பாத்திரமானார். பிறகு, ‘என்னைப் பின்பற்றுங்கள்’ என்றார்.

‘தரித்திரரைத் தூக்கிவிடவேண்டும்; வியாதியஸ்தரைக் கவனிக்க வேண்டும்; துக்கத்திலும் வேதனையிலும் இருப்போருக்கு ஆறுதல்  சொல்ல வேண்டும்; அறியாமையில் உள்ளவர்களுக்கு அறிவுபுகட்ட வேண்டும்; அனுபவமற்றோருக்கு ஆலோசனைசொல்லவேண்டும். அழுகிறவர்களோடு அழவேண்டும்; களிகூருகிறவர்களோடு களிகூர வேண்டும்.’ - EGW, MH, p 143.. 

நியாயம்செய்தலையும் சுவிசேஷஊழியத்தையும் இயேசு தம் சீடர்களுக்குக் கொடுத்த முதல் ஊழியக்கட்டளையில் காணலாம்: ‘பரலோகராஜ்யம் சமீபித்திருக்கிறது என்று பிரசங்கியுங்கள்.’ ‘வியாதி யுள்ளவர்களைச் சொஸ்தமாக்குங்கள், குஷ்டரோகிகளைச் சுத்தம் பண்ணுங்கள், மரித்தோரை எழுப்புங்கள், பிசாசுகளைத் துரத்துங்கள்; இலவசமாய்ப் பெற்றீர்கள் இலவசமாய்க் கொடுங்கள்.’ மத் 10:7,8.

`கேள்வி: தேவபிள்ளைகளின் நற்கிரியைகளுக்கு உள்ள சாட்சியின் வல்லமைபற்றி 1பேதுரு 2:12; பிலி 2:15,16 வசனங்களில் பேதுருவும் பவுலும் சொல்வது என்ன?`

மக்கள்மேல் அன்புஇல்லாத சுவிசேஷஊழியத்தால் பயனில்லை. சுவிசேஷத்தை வாழ்ந்துகாட்டாமல் அதைப் பிரசங்கிப்பதால் பய னில்லை. 1யோவான் 3:16-18; யாக் 2:16. நம்பிக்கை, விடுதலை, மனந் திரும்புதல், வாழ்க்கைமாற்றம், சுவிசேஷஊழியம் போன்றவை நியா யமுள்ளவர்களாக வாழ்வதற்கான ஒரு வெளிப்பாடாகும்.

தொலைந்தும் வேதனையிலுமுள்ள மக்களை தேவன் நேசிக்கிறா ரென உணரும்போதுதான் சுவிசேஷஊழியத்தையும் நியாயத்தையும் செய்ய ஆவலுண்டாகும். தேவன் அந்த அன்பை நம் இருதயங்களில் வளரச்செய்வார். மக்களுடைய தேவைகளைச் சந்தித்து, தேவன் நம்மி டம் ஒப்படைத்துள்ள வளங்களை அவர்களுக்காகப் பயன்படுத்தும் போது, தேவனோடு சேர்ந்து பிரயாசப்படுவோம்.

`பிறருக்காக நற்கிரியைகளைச் செய்யும் அதே வேளையில், இரட்சிப்பின் நற்செய்தியையும் அறிவிக்க நாம் என்ன செய்யலாம்?`