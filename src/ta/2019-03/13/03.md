---
title:  மீதமான ஒரு பணிவிடையாள்
date:   23/09/2019
---

மீதமானவர்கள் என்பதற்கான விளக்கத்தை வெளி 12:1 சொல் கிறது: ‘தேவனுடைய கற்பனைகளைக் கைக்கொள்ளுகிறவர்கள். இயேசுகிறிஸ்துவைக்குறித்துச் சாட்சியை உடையவர்கள். வெளி 14:12. பூலோக வரலாற்றின் கடைசிக்கால மக்களிடம் காணப்படும் தன்மை இது. ஆனால், மீதமான ஒருவர் எவ்வாறு செயல்படுவார், எவ்வாறு பிறருக்குச் சேவைசெய்வார் என்பதற்கு வேதாகமத்தில் உதாரணம் உள்ளது.

`கேள்வி: யாத் 32:1-14இல் மோசேபற்றிச் சொல்லப்படுவதை வாசியுங்கள். இங்கே மோசேக் கும் வெளி 12:17இல் மீதமானவர்களுக்கும் இடையே காணப்படும் ஒற்றுமை என்ன?`

இஸ்ரவேலர்மேல் கோபங்கொண்டு, அவர்களை அழித்துவிடுவ தாகவும், ஆபிரகாமுக்கு தாம் செய்த வாக்குத்தத்தத்தை மோசேக்கும் அவனுடைய குடும்பத்தாருக்கும் சொந்தமாக்கப்போவதாகவும் தேவன் சொல்கிறார். யாத் 32:10. பெரியஜாதியாக்குவேன் என்பதே வாக்குறுதி.ஆனால், மோசே சம்மதிக்கவில்லை. தேவன் தாம் சொன்னது போலச் செய்தால், அது அவரை மோசமானவராகக் காட்டுமென்கிறான். யாத் 32:11-13. தன்னையே பணையம்வைத்துப் பேசுகிறான்.

இஸ்ரவேலர் விடுதலையானதுமுதல் குறைகூறியும், வாக்குவாதம் செய்தும் வந்தார்கள். அப்படியிருந்தும், மோசே தேவனிடம் அவர் களுடைய பாவங்களை மன்னிக்காவிட்டால், ‘நீர் எழுதின உம்முடைய புஸ்தகத்திலிருந்து என் பேரைக் கிறுக்கிப்போடும்’ என்கிறான். யாத் 32:32. தகுதியில்லாதவர்களுக்காகத் தன்னையே பலிகொடுக்கிற ஒரு வல்லமைக் காட்சி! இரட்சிப்பின் திட்டத்தைக் காட்டுகிற ஒரு காட்சி!

‘யாருக்காக இவ்வளவு அதிகமானவற்றைச் செய்யும்படி தேவ னுடைய கரங்களில் கருவியாக இருந்தானோ, அவர்கள் மேலிருந்த ஆழ்ந்த அக்கறையாலும் அன்பாலும் அவர்களுக்காக மன்றாடினபோது அவனுடைய பயந்த சுபாவம் மறைந்தது. ஆண்டவர் அவனுடைய மன்றாட்டுகளுக்குச் செவிகொடுத்து, சுயநலமற்ற வேண்டுதலை அங்கீகரித்தார். தேவன் தம் ஊழியக்காரனை சோதித்தார். அவனுடைய விசுவாசத்தையும், தவறுசெய்கிற நன்றியில்லாத ஜனங்கள் மேல் அவ னுக்கிருந்த அன்பையும் சோதித்தார். மோசே அந்தச் சோதனையில் வெற்றிபெற்றான். இஸ்ரவேலர்மேல் அவனுக்கிருந்த ஆர்வம் சுயநல நோக்கமுடையதல்ல. தனிப்பட்ட கனத்தைக் காட்டிலும், வல்லமை யான ஜாதிக்கு தகப்பனாகிற வாய்ப்பைக் காட்டிலும், தேவன் தெரிந்து கொண்ட  ஜனங்களின் செழிப்பை விரும்பினான். அவனுடைய உண் மையும் எளிய இருதயமும் நேர்மையும் ஆண்டவருக்குப் பிடித்திருந்தது. இஸ்ரவேலை வாக்குத்தத்த நாட்டிற்கு வழிநடத்தும் மாபெரும் பொறுப்பை உண்மையுள்ள மேய்ப்பனாக அவனிடம் ஒப்புக்கொடுத்தார்.’ - EGW.

`தவறுசெய்கிறவர்கள்மேல் இரக்கங்காட்ட எவ்வளவு தூரம் முயலவேண்டுமென இதிலிருந்து அறிந்துகொண்டது என்ன?`