---
title:  திருச்சபைக்குள் கிருபை
date:   25/09/2019
---

தேவனுடைய வழிகளும், விழுந்துபோன மனிதர்களை அவர் அணுகுகிறவிதமும் நலமானவையே என்பதை யோபுவின் உண்மைத் தன்மை எடுத்துக்காட்டுவதாக தேவன் சொன்னார். யோபு 1:8. தம் மக் கள் இந்தப் பூமியில் வாழ்கிற விதத்தைவைத்து தமக்கு நற்பெயர் உண் டாக தேவன் விரும்புகிறார். தம்முடைய ‘பரிசுத்தவான்கள்’மேல் தேவன்வைத்துள்ள இந்த நம்பிக்கை, சபைசமுதாயத்திற்குப் பொருந்து மென்று பவுல் கூறுகிறார்: ‘உன்னதங்களிலுள்ள துரைத்தனங்களுக்கும் அதிகாரங்களுக்கும் அவருடைய அநந்த ஞானமானது சபையின்மூல மாய் இப்பொழுது தெரியவரும்பொருட்டாக.’ எபே 3:10.

`கேள்வி: சபையாரைப் பற்றி தேவனுடைய ‘வீட்டார்’ என்று எபே 2:19 சொல்கிறது; இதின் அர்த்தம் என்ன?  ஒழுங்கமைக்கப்பட்ட சபையானது செயல்படவேண்டிய விதம்பற்றி இது சொல்வது என்ன?`

எந்தச் சமுதாயமாக, அமைப்பாக இருந்தாலும், அதன் அங்கத் தினர்கள் நடத்தப்படும் விதம்பொறுத்தே அவர்களுடைய அடிப்படை விழுமியங்கள் இருக்கும். தேவனுடைய வீடும் கிறிஸ்துவின் சரீரமும் ஆவியின் சமூகமுமாகிய சபையானது, உயர்தர வாழ்க்கைக்கு அழைக் கப்பட்டுள்ளது: ‘தேவன் கலகத்திற்கு தேவனாயிராமல், சமாதானத் திற்கு தேவனாயிருக்கிறார்; பரிசுத்தவான்களுடைய சபைகளெல்லா வற்றிலேயும் அப்படியே இருக்கிறது.’ 1கொரி 14:33.

சபையில் நிகழ்கிற அனைத்தையும் தேவனுடைய நியாயமும் கிருபையும் அன்பும் கட்டுப்படுத்தவேண்டும். உள்ளூர்ச் சபை முதல் உலகளாவிய சபை அமைப்பு வரையிலும் தலைவர்கள் தலைமைதாங் கும் விதத்திலும், தீர்மானங்களைச் செய்வதிலும், சபை சமுதாயத்திற்குள் ‘சிறியவர்களில்’ அக்கறைகாட்டுவதிலும் இந்த நியதிகள் அடிப்படை யாக இருக்கவேண்டும். அங்கத்தினர்கள்மத்தியில் அவ்வப்போது எழும்பும் பிரச்சனைகளைத் தீர்க்கவும் இந்த நியதிகள் உதவவேண்டும். உள்ளுக்குள்ளேயே நியாயமாகவும் மரியாதையாகவும் நடத்தாவிட் டால், வெளியே எவ்வாறு நடத்துவோம்?

சபை நியமிக்கிறவரும் தாராளகுணமுள்ளவராக, எல்லாவற்றை யும்விட மனிதர்களை மதிப்பவராக, அநியாயத்தை எதிப்பவராக இருக்கவேண்டும். யாரும் பாதிக்கப்படாமல் பாதுகாக்கிற ஓர் இடமாக சபை இருக்கவேண்டும். ஆதிகாலச் சபையினரைப் போல, தங்கள் சபைக் ‘குடும்பத்தில்’ உள்ள எளியவர்களையும் ஒடுக்கப்பட்டவர்களை யும் ஆதரிக்கிற சமுதாயமாக சபை இருக்கவேண்டும்.

`சபையார் ஒடுக்கப்பட்டவர்களை ஆதரித்தால், சபையாரின் விசுவாசத்தை மற்றவர்கள் காண உதவியாக இருக்கும்: “நான் உங்களில் அன்பாயிருந்ததுபோல நீங்களும் ஒருவரிலொருவர் அன்பாயிருங்கள். நீங்கள் ஒருவரிலொருவர் அன்பாயிருந்தால், அதினால் நீங்கள் என் னுடைய சீஷர்களென்று எல்லாரும் அறிந்துகொள்வார்கள்” என்றார் இயேசு. யோவான் 13:34,35.`