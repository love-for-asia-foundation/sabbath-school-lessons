---
title:  மாற்றத்தின் முகவர்கள்
date:   22/09/2019
---

ஆதிகாலக்கிறிஸ்தவ விசுவாசிகள் முற்றிலும் வித்தியாசமான ஒரு சமுதாயத்தை உருவாக்கினார்கள். தங்கள் மத்தியிலிருந்த எளிய வர்கள்மேல் அக்கறைகாட்டினார்கள்; தங்களுக்கு வெளியேயிருந்த எளியவர்களுக்கும் உதவினார்கள். தங்கள்மத்தியில் தேவன் செய்து வந்த கிரியைகளில் பங்குபெற அவர்களை அழைத்தார்கள். அப் போஸ்தலரின் முதல் சில அதிகாரங்களில் இதைப் பார்க்கிறோம்.

உலகத்தில் சபையானது உப்பாகவும் வெளிச்சமாகவும் இருக்க வேண்டுமென இயேசு சொன்னார். பவுல், வேறுபல உவமைகளைப் பயன்படுத்துகிறார். ஜீவபலி (ரோமர் 12:1), கிறிஸ்துவின் சரீரம் (1கொரி 12:12-20), ஸ்தானாபதிகள் (2கொரி 5:18-20), நற்கந்தம் (2கொரி 2:14- 16) போன்ற வார்த்தைகளால் தேவமக்களைச் சுட்டிக்காட்டுகிறார். மாபெரும் போராட்டத்தால் சிதைந்துபோன ஓர் உலகில் நாம் வாழ்ந் தாலும், நாம் தேவராஜ்யத்தின் பிரதிநிதிகள் அல்லது முகவர்களாக இருப்பதை இந்த உவமைகள் ஒவ்வொன்றும் காட்டுகின்றன.

`கேள்வி: நீங்கள் வாழ்கிற பகுதியில் தேவனையும் அவருடைய வழிகளையும் என் னென்ன வழிகளில் பிரதிபலிக்க விரும்புகிறீர்கள்? ஏன்? இந்த உவமைகளில் எது மிகச்சிறப்பாக அதை எடுத்துக்காட்டக்கூடியது?`

இந்த உவமைகளில் ஒவ்வொன்றும் ஒரு குறிப்பிட்ட செயலைச் சுட்டிக்காட்டுகிறது. இந்த உவமைகள் சுட்டிக்காட்டுகிறபடி நடப்பது தேவன் நம்மை ஏற்றுக்கொள்வதற்காக அல்ல; கிறிஸ்துவின் தியாகத்தால் தேவன் நம்மை ஏற்கனவே ஏற்றுக்கொண்டார். தேவனுடைய அந்த அன்பையும் கிருபையையும் உணர்ந்தவர்களாக, மடிந்துகொண்டிருக் கிற இவ்வுலகில் அவருடைய பிரதிநிதிகளாகச் செயல்படுகிறோம்.

மேலும், தேவனுடைய ராஜ்யம் என்பது அவருடைய அன்பையும் கிருபையையும் பற்றியது. எனவே, அந்த அன்பையும் கிருபையையும் மற்றவர்களிடம் காட்டும்போது, இப்போதே அந்த ராஜ்யத்தை நடை முறைப்படுத்தி, அதில் பங்கெடுக்கிறோம்.

சர்வதேசவிதிப்படி, தேசியதூதரகங்கள் அந்தந்த நாடுகளின் பிரதிநிதிகளாக இருக்கின்றன; பொதுவாக அவை தங்கள் சொந்த நாட் டிலிருந்து வெகுதூரத்திலுள்ள அயல்நாட்டில் இருக்கும். அதுபோல தேவனுடைய ராஜ்யத்தின் வழிகளை நடைமுறைப்படுத்தும்போது, அந்த ராஜ்யத்தின் நித்திய உண்மைகளை இங்கே காண வழிசெய் கிறோம்; தீமை இறுதியில் அழிக்கப்படும் என்பதைக் காட்டுகிறோம்; மேலும் இப்போதே அதை ருசிக்கிறோம். கிறிஸ்துவின் ஸ்தானாபதி களாக, கிறிஸ்துவின் முகவர்களாக நாம் வாழும்போது, அவருடைய அன்பையும் நியாயத்தையும் நம் வாழ்விலும் சபையிலும் நாம் ஊழியம்செய்கிறவர்களின் வாழ்விலும் காணப்படச் செய்யலாம்.

`2கொரி 2:16இல் சொல்லப்படும் இரண்டு வாசனைகளுக்குமுள்ள வித்தியாசம் என்ன? இதில் நாம் எந்த வாசனையை வீசுகிறோமென எவ்வாறு அறியலாம்?`