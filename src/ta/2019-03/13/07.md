---
title:  மேலும் படிக்க
date:   27/09/2019
---

‘சீடர்கள் செய்த பணியையே நாமும் செய்யவேண்டும். ஒவ்வொரு கிறிஸ்த வனும் ஒரு நற்செய்தியாளனாக இருக்கவேண்டும். எளியவர்களுக்கு பரிவோடும் மனதுருக்கத்தோடும் ஊழியம்செய்யவேண்டும்; பாடுகளுள்ள மனுகுலத்தின் கஷ்டங்களைத் தணிக்க சுயநலமற்ற ஆர்வத்துடன்முயலவேண்டும். 

‘பசியோடிருப்போருக்கு உணவும், வஸ்திரமில்லாதோருக்கு வஸ்திரமும், வேதனையில் உள்ளவர்களுக்கு ஆறுதலும் கொடுக்கவேண்டும். மனமடிந்தவர் களுக்கு உதவிசெய்து, நம்பிக்கையற்றோருக்கு நம்பிக்கையூட்டவேண்டும்.

‘பாவியைச் சீர்திருத்துவதில் பட்டயத்தையோ நீதிமன்றத்தையோவிட சுயநல மற்ற ஊழியத்தில் வெளிப்பட்ட கிறிஸ்துவின் அன்புதான் அதிக ஆற்றல்மிக்கது. கடிந்துகொள்ளப்படும்போது கடினப்படுகிற இருதயமானது பெரும்பாலும் கிறிஸ்து வின் அன்பால் இளகிவிடும்.’ - EGW, MH, pp 104,106.

‘அடிமைத்தனம், சாதிப்பிரிவினை, அநீதியான இனப்பாகுபாடுகள், தரித்திரர் ஒடுக்கப்படுதல், கீழ்நிலையிலுள்ளோர் புறக்கணிக்கப்படுதல் போன்றவை கிறிஸ் தவத்திற்கு எதிரான, மோசமான அச்சுறுத்தலாகக் கருதப்படுகின்றன; இவற்றைப் போக்கடிக்கவே கிறிஸ்துவின் சபையை ஆண்டவர் ஏற்படுத்தியிருக்கிறார்.’

**கலந்துரையாடக் கேள்விகள்**

`1	உலகத்தில் தேவைகளைச் சந்திக்க பல மக்களும் குழுக்களும் அமைப்புகளும் பிரயாசப்படுகின்றனர். இந்தப் பணியில் எத்தகைய ஆற்றலையும் உட்கருத்து களையும் வளங்களையும் வழங்கி அட்வென்டிஸ்ட் சபை உதவமுடியும்?`

`2	உங்கள் சபைச் சமுதாயத்தால் நீங்கள் ஊக்கமும் ஆதரவும் பெற்ற அனுபவம் உண்டா? பிறரையும் அதேபோல ஊக்கப்படுத்துவதற்கு அந்த அனுபவத்தி லிருந்து நீங்கள் என்ன கற்றுக்கொள்ளலாம்?`

`3	‘நன்மைசெய்வதில் சோர்ந்துபோகாமலிருக்க’ சபைச் சமுதாயத்தின் உதவி தவிர, வேறு என்னென்ன வழிகளில் நீங்கள் ஊக்கமடையலாம்?`

`4	உலகம் முழுவதிலும் இயங்கிவரும் நியாயம், வறுமை சம்பந்தப்பட்ட என் னென்ன திட்டங்களுக்கு தற்சமயம் செவந்த்-டே அட்வென்டிஸ்ட் சபை ஆதரவளித்து வருகிறது? திருச்சபையின் இந்தப் பணியில் நீங்களும் எவ்வாறு உதவலாம்?`

**பாடச்சுருக்கம்**: கிறிஸ்தவர்களாகிய நாம் பிறர் தேவைகளைச் சந்திக்கவும், குறிப் பாக வேதனையிலும் உபத்திரவத்திலும் ஒடுக்கத்திலும் உள்ளவர்களுக்கு உதவவும் அழைக்கப்பட்டுள்ளோம். இந்த விஷயத்தில் நம் ஒவ்வொருவருக்கும் தனிப்பட்ட விதத்தில் பொறுப்புகள் இருந்தாலும், பிறருக்கு ஊழியம்செய்ய ஒரு சமுதாயமாக முயலும்போது, சபைக்குடும்பமாக நாம் அதிக பயன்மிக்க விதத்தில் செயல்படமுடியும்.