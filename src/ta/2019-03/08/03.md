---
title:  தீமையை நன்மையால் வெல்லுதல்
date:   19/08/2019
---

இயேசு யாருக்குப் போதித்தார்? அவர்கள் என்ன சூழ்நிலையில் வாழ்ந்தார்கள்? இவை தெரிந்தால், இயேசுவுடைய போதனையின் முக்கியத்துவம் புரியும். இயேசு ஊழியம்செய்த பகுதிகளில் திரளான மக்கள் அவரைப் பின்பற்றினார்கள். மத் 4:25; 5:1. அவர்களில் அநே கர் சாமானியமக்கள்; ரோமசாம்ராஜ்ய ஆளுகையின்கீழ் வாழ்ந்தவர் கள். அவர்களில் ஒரு சிலர் யூத ஆட்சியாளர்கள் மற்றும் மதத்தலைவர் கள். சாமானியமக்களின் வாழ்க்கை மிகக்கடினமாக இருந்தது. அவர் களாக எதையும் தீர்மானிக்கமுடியாது, வரிச்சுமையும், மதப்பாரம்பரியச் சுமையும் அதிகமாக இருந்தன.

சூழ்நிலைகள் எப்படியிருந்தாலும், இந்த மக்கள் தைரியமாக, மரியாதையுடன் வாழ்வதை இயேசு விரும்பினார்; அதற்கேற்றார் போலப் பிரசங்கித்தார். மத் 5:38-48இல் அதற்கான ஓர் உதாரணத்தைப் பார்க்கலாம். ‘மறு கன்னத்தையும் திருப்பிக் கொடு,’ ‘உன் அங்கியை யும் விட்டுவிடு,’ ‘இரண்டு மைல் தூரம் போ’ போன்ற சொற்றொடர்கள் பேசிப்பேசிப் புளித்துப்போனவை. அவ்வளவுக்கு இவை பிரபலமான சொற்றொடர்கள் என்பதால், எத்தகைய மனநிலைகளை இயேசு எதிர் பார்க்கிறாரென்பது இந்தப் போதனையில் வெளிப்படுகிறது.

இந்தக் காட்சிகளை மக்கள் அன்றாடம் பார்த்துவந்தார்கள். அவர்  களுடைய ‘மேலதிகாரிகள்’ அல்லது எஜமான்கள் அவர்களைக் கொடு மையாக நடத்தினார்கள். கடன்பட்டு, தங்கள் சொத்துகளை நிலஉரி மையாளர்களிடம், கடன்கொடுத்தவர்களிடம் இழந்தார்கள். ரோமப் போர்வீரர்கள் அவர்களைக் கட்டாயமாக வேலைவாங்கினார்கள். எனவே, மக்கள் ஒழுக்கத்துடன் நடந்து, தங்களை ஒடுக்குகிறவர்களுக் கும் மரியாதைசெலுத்துமாறும், அதன்மூலம் மனிதநேயத்தைக் காத் துக்கொள்ளுமாறும் இயேசு போதித்தார். ஒடுக்கிறவர்களுக்கு அதிகா ரம் இருக்கலாம், ஆனால் அதை எவ்வாறு எதிர் கொள்ளவேண்டுமென் பதை மக்கள்தாம் தீர்மானிக்கவேண்டும். வன்முறையை மறுத்து, பெருந்தன்மையோடு நடந்துகொண்டால் அநியாயத்தையும் ஒடுக்கு தலையும் தோலுரித்துக்காட்டலாம்.

`கேள்வி: இந்த நியதிகளின்படி நாம் எவ்வாறு வாழவேண்டும்? மத் 5:38-48ஐயும், ரோமர் 12:20,21ஐயும் ஒப்பிடுங்கள்.`

‘நியாயப்பிரமாணம் தீர்க்கதரிசனவாக்கியங்கள்’ அனைத்தையும் அதாவது, பழைய ஏற்பாட்டின் பரிசுத்த வாக்கியங்கள் அனைத்தையும் ஓர் எளிய நியதியில் இயேசு அடக்கிவிடுகிறார். அதைத்தான் பொன் விதி என்கிறோம். அது என்ன? ‘மனுஷர் உங்களுக்கு எவைகளைச் செய்ய விரும்புகிறீர்களோ, அவைகளை நீங்களும் அவர்களுக்குச் செய்யுங்கள்.’ மத் 7:12.

`என்ன விலையானாலும், இங்கு இயேசு சொல்வதுபோல நடந்துகொள்வதற்கு இப்போதே என்னென்ன வழிகளில் நாம் முயலலாம்?`