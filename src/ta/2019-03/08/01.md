---
title:  ‘மிகவும் சிறியவராகிய இவர்களில்’
date:   17/08/2019
---

### இவ்வார ஆராய்ச்சிக்கு: 
மத் 5:2-16, 38-48; ரோமர் 12:20,21; லூக் 16:19- 31; 12:13-21; மத் 25:31-46.

> <p>மனன வசனம்</p> 
> அதற்கு ராஜா பிரதியுத்தரமாக: மிகவும் சிறியவராகிய என் சகோதரரான இவர்களில் ஒருவனுக்கு நீங்கள் எதைச் செய்தீர்களோ, அதை எனக்கே செய்தீர்கள் என்று மெய்யாகவே உங்களுக்குச் சொல்லுகிறேன் என்பார். மத்தேயு 25:40.

பிறர்மேல் அக்கறையுள்ளவராக இயேசு வாழ்ந்தார்; குறிப்பாக வேதனையுடனும், தொலைந்துபோன நிலையிலும் இருந்தவர்கள்மேல் அக்கறைகாட்டினார். அதனால்தான் பிறர்மேல் அக்கறைகாட்டுவது குறித்து அவர் ஏராளம் சொல்லியிருக்கிறார்.

தேவனைப் பின்பற்றுவதின் அர்த்தம் உணர்ந்து, நடைமுறை வாழ்க்கையில் வெளிப்படுத்த வேண்டியவற்றை இயேசு போதித்தார். தாம் இந்தப் பூமியில் வாழ்ந்தபோது செய்ததுபோல, நியாயமும் அன் பும் இரக்கமும் நிறைந்த கிரியைகளைச் செய்யுமாறு இயேசு வலியுறுத்து கிறார். அவருடைய முன்மாதிரியை நாம் பின்பற்றினால், அவரைப் போல மற்றவர்களுக்கு ஊழியம்செய்யலாம்.

பரலோகராஜ்யம்பற்றியும் இயேசு சொன்னார். இப்போதே அந்த ராஜ்யத்தில் நாம் பங்குபெறலாமென்றும் கூறினார். அதற்கு இந்தப் பூலோகராஜ்யங்களைப் போன்றல்லாமல், வித்தியாசமான முன் னுரிமைகளும் விழுமியங்களும் நல்லொழுக்கங்களும் உள்ள வாழ்க்கைமுறை அவசியம். இந்த ராஜ்யத்தின் அடிப்படையை இயேசுவின் போதனைகளில் காணலாம். தேவனைச் சேவித்து, மற்றவர்களைச் சரியாக நடத்துமாறு வலியுறுத்துகிறார். பிறர் தேவை களைச் சந்தித்து, அவர்களைத் தூக்கிவிடுவது, தேவனை நேரடியாகச் சேவிப்பதற்கான வழிகளில் ஒன்றாகும்.

_2019, ஆகஸ்ட் 24 வகுப்புக்காகப் படிக்கவேண்டிய பாடம்_