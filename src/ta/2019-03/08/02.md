---
title:  மலைப்பிரசங்கத்தின் துவக்கம்
date:   18/08/2019
---

மலைப்பிரசங்கத்தை இயேசுவுடைய போதனைகளின் தொகுப்பு எனலாம். தேவனுடைய ராஜ்யத்திற்கேற்ற வாழ்க்கையை மூன்று அதிகாரங்களில் சொல்கிறார். அந்த வாழ்க்கைக் கான விழுமியங்களை முதலாவது சொல்ல ஆரம்பிக்கிறார். அவற்றைத்தான் பாக்கிய வசனங் கள் என்கிறோம்.

`கேள்வி: மத் 5:2-16ஐ வாசியுங்கள். ஒன்பது வகையான மக்கள் ‘பாக்கியவான்கள்’ என்று இயேசு குறிப்பிடுகிறார்; அவர்களில் பொதுவாகக் காணப்படுகிற பண்புகள் யாவை?`

இந்த வசனங்கள் ஆழமான ஆவிக்குரிய அர்த்தமுடையவை. நடைமுறைவாழ்க்கைக்கானவற்றையும் இந்த வசனங்கள் வலியுறுத்து கின்றன. நம்மிலும் நம் உலகத்திலும் காணப்படும் வறுமை நிலையை உணரும்படி இயேசு சொல்கிறார். நீதி (சில மொழிபெயர்ப்புகளில் நியா யம் என்று உள்ளது), தாழ்மை, இரக்கம், சமாதானம்பண்ணுதல், இரு தயத்தில் சுத்தம் போன்ற குணங்களைக் குறிப்பிடுகிறார். இவற்றின்படி வாழ்ந்தால் நம் உலகம் எப்படிப்பட்டதாக இருக்கும்! அந்த வாழ்க்கையை இயேசு வலியுறுத்துகிறார். உலகத்திற்கு உப்பாக, வெளிச்சமாக இருக்கும்படி அவர் கூறுவதில் இது தெளிவாகிறது. மத் 5:13-16.

உப்பும் வெளிச்சமும் வாழ்க்கையில் மிகுந்த பயனுடையவை. உப்பு சுவை தருகிறது; சேர்க்கப்படும் உணவுகளைப் பாதுகாக்கிறது. அதுபோல நாமும் நம்மைச் சுற்றிலும் இருப்பவர்களுக்கு நன்மையாக வாழவேண்டும். வெளிச்சம் இருளைப் போக்குகிறது, தடை கள் மற்றும் ஆபத்துகளைக் கண்டுகொள்ள உதவுகிறது. ஒரு வீடு அல்லது நகரத் திற்குப் பாதுகாப்பு தருகிறது, தூரத்திலுள்ள இலக்கை நோக்கிச் சரியாகச் செல்ல உதவுகிறது. இரவின் வெளிச்சம்போல இருக்கவேண்டும். ‘மனுஷர் உங்கள் நற்கிரியைகளைக்கண்டு, பரலோகத்திலிருக்கிற உங்கள் பிதாவை மகிமைப்படுத்தும்படி, உங்கள் வெளிச்சம் அவர்கள் முன்பாகப் பிரகாசிக்கக்கடவது’ என்று இயேசு சொன்னார். மத் 5:16.

சீடர்கள் தங்களைச் சுற்றிலும் இருப்போரின் வாழ்க்கையில் தாக் கத்தை ஏற்படுத்தி, மேம்படுத்தவேண்டும்; அதைத்தான் உப்பும் வெளிச் சமும் சுட்டிக்காட்டுகின்றன. தகுந்த துயரமும், இருதயசுத்தமும், தாழ் மையும், இரக்கமும், சமாதானம்பண்ணுதலும், துன்பம்சகித்தலும் காணப் படும் வாழ்க்கையானது உப்புக்கும் வெளிச்சத்திற்கும் இணையான வாழ்க்கையாகும். எனவே ‘குறைத்து மதிப்பிடப்படும்’ தம்முடைய ராஜ்யத்தின் இந்த விழுமியங்களின்படி வாழுமாறு இயேசு தம் பிரசங் கத்தைத் துவங்குகிறார்.

`உங்களுடைய பகுதியில் உங்களுடைய சபை எவ்வாறு உப்பாகவும் வெளிச்சமாகவும் விளங்க முடியும்? உங்களுடைய சபையின் ஊழியத்தால் உங்களுடைய சமுதாயம் எவ்வளவுக்குச் சிறந்ததாக மாறியிருக்கிறது? ஒருவேளை உங்கள் சபை அந்தப் பகுதியிலிருந்து அகற்றப்பட வேண்டியிருந்தால், அது பெரிய பாதிப்பை அங்கு ஏற்படுத்துமா?`