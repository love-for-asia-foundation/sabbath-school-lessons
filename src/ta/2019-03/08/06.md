---
title:  ‘மிகவும் சிறியராகிய இவர்களில்’
date:   22/08/2019
---

இயேசுவிடம் ஒரு கேள்வியைக் கேட்டு, எதிர்பார்த்த பதில் கிடைக் காத இன்னொரு சம்பவத்தை மத்தேயு 24,25இலுள்ள பிரசங்கத்தில் பார்க்கலாம். எருசலேம் தேவாலயத்தின் அழிவுகுறித்தும், இயேசுவின் வருகைகுறித்தும் இயேசுவிடம் சீடர்கள் கேட்கிறார்கள். மத் 24:1-3. விரிவாக அதற்குப் பதிலளிக்கும்போதுதான் பசியாயிருப்பவர்களுக் குப் போஜனங்கொடுப்பது, தாகமாயிருப்பவர்களுக்கு தண்ணீர்தரு வது, அந்நியர்களைச் சேர்த்துக்கொள்வது, வஸ்திரமில்லாதோருக்கு வஸ்திரம் கொடுப்பது, நோயாளிகளைக் கவனிப்பது, சிறையிலி ருப்போரைச் சந்திப்பதுபற்றி இயேசு குறிப்பிடுகிறார். ‘என் சகோதர சகோதரிகளாகிய மிகவும் சிறியராகிய இவர்களில் யாருக்கு நீங்கள் உதவினீர்களோ, உதவமறுத்தீர்களோ அதை எனக்கே செய்தீர்கள்’ என்று குறிப்பிட்டார். மத் 25:40,45.

கேட்கப்பட்ட கேள்விகளுக்கான பதில்களை, இறுதிநியாயத்தீர்ப் புடன் சம்பந்தப்படுத்திப் பேசுகிறார். மத் 24இல், சீடர்களின் கேள்வி களுக்கு பெரும்பாலும் நேரடி பதில்களைச் சொல்கிறார்; எருசலேமின் அழிவு மற்றும் தம்முடைய வருகைக்கான அடையாளங்களையும் எச் சரிப்புகளையும் சுட்டிக்காட்டுகிறார். ‘விழித்திருந்து,’ வருகையின் வாக்குறுதியை மனதில்வைத்து , நல்லதொரு வாழ்க்கை வாழுமாறு சொல்கிறார். புத்தியுள்ள-புத்தியற்ற கன்னிகைகளின் உவமையானது எதிர்பாராமல் அல் லது தாமதமாக இருக்கும் வருகைக்கு ஆயத்தப்படச் சொல்கிறது. மூன்று ஊழியக்காரர் குறித்த உவமையானது, காத்திருக் கும் வேளையில் பயனுள்ள, நன்மையான வாழ்க்கை வாழச்சொல்லு கிறது. செம்மறியாடுகள்-வெள்ளாடுகள்

`குறித்த உவமையானது தேவ பிள்ளைகளின் கடமைகளைச் சுட்டிக்காட்டுகிறது. மத்தேயு 25. கேள்வி: மத் 25:31-46இல் இயேசு சொல்வது என்ன? இவ்வாறு செய்வது கிரியைகளால் இரட்சிப்பைப்பெற முயல்வதா? இரட்சிப்புக்கேற்ற விசுவாசத்தைப் பெற்றிருக்கவேண் டியதை இந்த வார்த்தைகள் எவ்வாறு வலியுறுத்துகின்றன?`

பிறருக்கு ஊழியம்செய்யும்போது, இயேசுவுக்கே செய்கிறோம். நம் உறவுகளிலும் மனநிலைகளிலும் இவ்வசனங்கள் மாற்றத்தை ஏற் படுத்தவேண்டும். போஜனத்திற்கு இயேசுவை அழைப்பதும், மருத்துவ மனை அல்லது சிறைச்சாலையில் இயேசுவைச் சந்திப்பதும் எத்தகைய அனுபவம்! இதே ஊழியத்தை பிறருக்கு நாம் செய்தால், இயேசுவுக்கே செய்கிறோம் என்று அவர்தாமே சொன்னார். இவ்வாறு அவருக்கு ஊழி யம்செய்ய அருமையான ஒரு வாய்ப்பை அவர் வழங்கியிருக்கிறார்!

`இந்த வசனங்களில் இயேசு சொல்வதை ஜெபத்துடன் வாசியுங்கள். பசியுள்ளவர்கள், வஸ்திர மில்லாதவர்கள், சிறையிலிருப்பவர்கள் போன்றோரை தம்முடன் ஒப்பிட்டு இயேசு பேசுவதைப் புரிந்துகொள்ள முடிகிறதா? நம்முடைய வாழ்க்கையில் இது எவ்வளவு பெரிய கடமையைச் சுமத்துகிறது?`