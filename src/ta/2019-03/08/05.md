---
title:  ஐசுவரியவானும் லாசருவும்
date:   21/08/2019
---

ஐசுவரியவான்-லாசருவின் உவமைமூலம் செல்வந்தர்கள் மற் றும் தரித்திரரின் வாழ்க்கையை இயேசு ஒப்பிடுகிறார். லூக் 16: 19-31. சமுதாய நற்பணி அமைப்புகள், ஆதரவு இல்லங்கள் இல்லாததால், மாற் றுத்திறனாளிகளும் எளியவர்களும் பிற தரித்திரரும் ஐசுவரியவான்களு டைய வீட்டுவாசல்களில் பிச்சைகேட்பது வழக்கமாக இருந்தது. அப் படிப்பட்டவர்களின் வேதனையைப் போக்குவதற்கு செல்வந்தர்கள் தங்கள் ஐசுவரியங்களால் முயன்றிருக்கவேண்டும். ஆனால் இந்தச் சம்பவத்தில் ஐசுவரியவான், ‘சுயநலக்காரனாக, உதவிதேவைப்பட்ட நிலையிலிருந்த தன் சகோதரனைக் கண்டுகொள்ளவில்லை.’ - EGW, DA, p 261. உயிரோடிருந்தபோது, அவர்களுடைய சூழ்நிலைகளில் மாற்றமில்லை. ஆனால் மரித்தபிறகு, தேவனுடைய நியாயத்தீர்ப்பின் படி அவர்களுடைய சூழ்நிலைகள் தலைகீழாக மாறுகின்றன.

`கேள்வி: லூக்கா 16:19-31உடன் லூக்கா 12:13-21ஐ ஒப்பிடுங்கள். இந்த இரு சம்பவங்களுக்கும் இடையேயுள்ள ஒற்றுமைகள் என்ன? வேற்றுமைகள் என்ன? இந்தச் சம்பவங்கள் நமக்குக் கற்றுக்கொடுப்பது என்ன?`

தவறானமுறையில் அவன் ஐசுவரியவனாக மாறினதாகச் சொல் லப்படவில்லை. இருவரும் கடினமாக உழைத்தார்கள்; சிக்கனமாகச் சேர்த்தார்கள்; தேவஆசீர்வாதத்தைப் பெற்றார்கள். ஆனால் வாழ்க்கை, தேவன், பணம் போன்றவற்றில் அவர்களுடைய மனநிலைதான் மாறி யிருந்தது; அதுதான் அவர்களுடைய நித்திய வாழ்வையும் தீர்மானித்தது.

இயேசுவின் காலத்தில் பிரபலமாயிருந்த ஓர் உவமைதான் இந்தச் சம்பவம். இந்த வாழ்க்கையில் நாம் செய்யும் தீர்மானம், அடுத்த வாழ்க்கையில் பிரதிபலிப்பதை எடுத்துக்காட்டுகிறது. யாராவது நம் மிடம் உதவிகேட்டு வரும்போது, நாம் என்னசெய்கிறோம் என்பது நம் தெரிவுகளையும் முன்னுரிமைகளையும் காட்டிவிடுகிறது. வேதனை யிலிருந்த ஐசுவரியவானிடம் ‘ஆபிரகாம்’ சொன்னதுபோல, நாம் சரி யான தெரிவுகளைச் செய்வதற்கு ஏராளமான வழிகளை வேதாகமம் காட்டுகிறது. ‘மோசேயும் தீர்க்கதரிசிகளும் உண்டு, அவர்களுக்கு அவர்கள் செவிகொடுக்கட்டும்.’ லூக் 16:29.

ஐசுவரியத்தைத் தேடவும் சேர்க்கவும் பெறவும் தூண்டப்படு கிறவர், தேவனுடைய ராஜ்யத்தையும் பிறமனிதர்களையும் விட்டு விலகி, சுயத்தை முக்கியப்படுத்தி, சுயத்தைச் சார்ந்திருக்க வழி நடத்தப் படுகிறார். முதலாவது தம்முடைய ராஜ்யத்தைத் தேடவும், நாம் பெற்றி ருக்கும் ஆசீர்வாதங்களை நம்மைச் சுற்றிலும் இருப்பவர்களிடம் குறிப்பாக எளியவர்களிடம் பகிர்ந்துகொள்ளவும் இயேசு நம்மை அழைக்கிறார்.

`உங்களுடைய பொருளாதார நிலை எப்படியும் இருக்கட்டும்; வாழ்க்கையில் எது முக்கியமோ அதை நீங்கள் தேடாதபடிக்கு, பணமோ பணஆசையோ உங்களைத் தடுத்துவிடாமல் நீங்கள் எவ்வாறு கவனமாக இருக்கலாம்?`