---
title:  பூமியின் உக்கிராணக்காரர்
date:   02/07/2019
---

ஏதேன் தோட்டமும், பூமியில் புதிதாகச் சிருஷ்டிக்கப்பட்டிருந்த பகுதிகளும் பரிபூரணமாக விளங்கின; வாழ்க்கையைச் செழிப்பாக்கச் சிருஷ்டிக்கப்பட்டிருந்தன; குறிப்பாக மனிதர்களின் மகிழ்ச்சிக்காகப் படைக்கப்பட்டிருந்தன.

முதல் மனிதனுக்கும் மனுஷிக்கும், அவர்களுக்குப் பின் வரவிருந் தவர்களுக்கும் சிருஷ்டிப்பில் பங்காற்றுகிற வாய்ப்பை தேவன் கொடுத் திருந்தார். புதிய உலகில் ஆதாமும் ஏவாளும் ஒரு சிறப்பு அந்தஸ்தைப் பெறவிருந்தார்கள்.

மிருகங்களுக்கும் பறவைகளுக்கும் பெயர்வைப்பது முதல் பணி யாக ஆதாமுக்குக் கொடுக்கப்பட்டது. ஆதி 2:19. அடுத்ததொரு பணியை ஆசீர்வாதமாக தேவன் அவர்களுக்குக் கொடுத்தார்: ‘தேவன் அவர் களை நோக்கி: நீங்கள் பலுகிப் பெருகி, பூமியை நிரப்பி, அதைக் கீழ்ப் படுத்தி, சமுத்திரத்தின் மச்சங்களையும் ஆகாயத்துப் பறவைகளையும், பூமியின்மேல் நடமாடுகிற சகல ஜீவஜந்துக்களையும் ஆண்டுகொள் ளுங்கள் என்று சொல்லி, தேவன் அவர்களை ஆசீர்வதித்தார்.’ ஆதி 1:28.

`கேள்வி: ஆதி 1:28ஐயும் ஆதி 2:15ஐயும் ஒப்பிடுங்கள். மனிதனுக்குக் கொடுக்கப்பட்ட பணி விபரத்தை ஓரிரு வரிகளில் விளக்குங்கள்.`

படைப்பை முற்றிலும் அழிக்குமளவிற்கு அதை ஆக்கிரமிப்பதற் கான ஓர் உரிமமாக ஆதி 1:28ஐ கிறிஸ்தவ உலகம் பார்த்திருக்கிறது. மனிதனின் மகிழ்ச்சிக்காகவும், பயனுக்காகவும் சிருஷ்டிக்கப்பட்டது தான் உலகம். ஆனால் ‘அதைப் பண்படுத்தி, காக்க’ வேண்டுமென்று ஆதி 2:15 கூறுகிறது.

உக்கிராணத்துவம் என்றதும் பணவிஷயம்தான் நினைவுக்கு வரும். ஆனால் தேவன் சிருஷ்டித்து, நம்மிடம் கொடுத்த பூமியைப் பாதுகாப்பது வேதாகமம் கொடுக்கிற முதல் உக்கிராணத்துவப்பணி. பூமியில் வாழவிருந்த ஆதாமின் பிள்ளைகளையும், பின் சந்ததியினரை யும் மனதில் வைத்துத்தான் ஆதாம்-ஏவாளிடம் அந்தக் கட்டளை கொடுக் கப்பட்டது. சிருஷ்டிக்கப்பட்ட உலகமானது எல்லா மனிதருக்கும் வாழ்க்கையின், நன்மையின், அழகின் ஆதாரமாக இருக்கவேண்டும், அதைப் பாதுகாப்பதில் ஆதாமும் ஏவாளும் பெரும் பங்காற்றவேண் டும் என்பதே அதுகுறித்த ஆதிநோக்கமாகும்.

இன்றும் இந்தப் பூமி கர்த்தருடையதுதான். சங் 24:1. தேவன் நமக் குக் கொடுத்திருக்கிற அனைத்திற்கும் நாம் உக்கிராணக்காரர்களாக அழைக்கப்பட்டிருக்கிறோம். விழுந்துபோன உலகில் உக்கிராணப் பொறுப்பு மேலும் அதிகரித்திருக்கிறது.

`விழுந்துபோன உலகில் உக்கிராணக்காரர்களாக இருப்பது என்றால் என்ன? இந்தப் பொறுப்பை உணர்வது அனுதின வாழ்க்கையில் எப்படிப்பட்ட தாக்கத்தை ஏற்படுத்த வேண்டும்?`