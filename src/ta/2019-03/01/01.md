---
title:  தேவன் சிருஷ்டித்தார்
date:   29/06/2019
---

### இவ்வார ஆராய்ச்சிக்கு 
ஆதி 1-3; அப் 17:28; சங் 148; சங் 24:1; ஆதி 4:1-9; மத் 22:37-39; வெளி 14:7.

> <p>மனன வசனம்</p> 
> தரித்திரனை ஒடுக்குகிறவன் அவனை உண்டாக்கினவரை நிந்திக்கிறான்; தரித்திரனுக்குத் தயைசெய்கிறவனோ அவரைக் கனம்பண்ணுகிறான். நீதி 14:31.


ஏதாவது ஒரு பொருளைச்செய்து அல்லது உணவைச் சமைத்து ஒருவருக்குக் கொடுக்கிறீர்கள்; அவர் அதை உடைத்தால் அல்லது அலட்சியம்செய்தால் எப்படி இருக்கும்? தேவன் இந்த உலகத்தைப் படைத்து மனிதரிடம் கொடுத்தார்; பாவத்தால் அவர்கள் அதைச் சீர ழித்துவிட்டார்கள்; அவருக்கு எப்படி இருக்கும்?

மிகக்கவனமாக தேவன் உலகத்தைச் சிருஷ்டித்தார், அது ‘மிக வும் நன்றாயிருந்தது’ என்று வேதாகமம் சொல்கிறது. தேவன் தம் சிருஷ் டிப்புபற்றி எவ்வளவு பெருமிதமடைந்தார் என்பதை சிருஷ்டிப்பு சம் பவத்தில் காணலாம். ஆதி 1,2.  இதன் அடிப்படையில் விழுகைபற்றி ஆதி 3இல் வாசியுங்கள். மனிதர்செய்த காரியத்தால் தேவன் எவ்வள வுக்கு மனமுடைந்திருப்பார்!

ஆயிரக்கணக்கான வருடங்கள் இந்த உலகத்தில் பாவம், வன் முறை, அநியாயம், கலகம் போன்றவை காணப்பட்டாலும் தேவன் தொடர்ந்து உலகத்தை நேசித்துவருகிறார். உலகத்தை மீட்கவும், மறு சீரமைக்கவும் தேவன் திட்டமிட்டு, செயல்பட்டு வருகிறார். அவருடைய மகத்தான திட்டத்தில் நமக்கும் பங்குகொடுத்திருக்கிறார். நாம் அவரு டைய கிருபையைப் பெற்றவர்கள். எனவே தேவனோடு சேர்ந்து பணிசெய்கிற பொறுப்பும் நமக்கு உள்ளது. எவ்வளவு பரிசுத்தமான, மேன்மையான பொறுப்பு அது!

_2019, ஜுலை 6 வகுப்புக்காகப் படிக்கவேண்டிய பாடம்_