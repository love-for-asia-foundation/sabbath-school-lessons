---
title:  மேலும் படிக்க
date:   05/07/2019
---

“தேவன் அன்பாகவே இருக்கிறார்.’  அன்பே அவர் இயல்பு; அவர் பிரமாணமும் அன்பே. முன்பு எப்போதும் அப்படித்தான் இருந்தது; இனிமேலும் அப்படியே இருக்கும். ‘நித்திய நடைகளைக் கொண்ட நித்தியவாசியும் மகத்துவமும் உன்னதமுமானவர் மாறாதவர். அவரிடத்தில் யாதொரு மாறுதலும் யாதொரு வேற்றுமையின் நிழலுமில்லை.’

சிருஷ்டிப்பு வல்லமையின் ஒவ்வொரு வெளிப்பாடும் நித்திய அன்பின் ஒரு விளக்கமே. சிருஷ்டிக்கப்பட்ட ஒவ்வொன்றிற்கும் தேவனுடைய ஆட்சியில் முழுமையான ஆசீர்வாதங்கள் உள்ளன. ‘— உஎஙி, கக, ணீ 33.

“தங்களுடைய எஜமானின் உடைமைகளுக்கு உண்மையுள்ள உக்கிராணக் காரர்களாக மனிதர்கள் இருந்தால், அப்பத்திற்காகக் கெஞ்சுகிறவர்களும், வறுமை யில் தவிக்கிறவர்களும், வஸ்திரமில்லாதவர்களும், வறியவர்களும் ஒருவர்கூட இருக்கமாட்டார்கள். இன்று மனிதஇனம் மூழ்கியுள்ள உபத்திரவநிலைக்கு மனித ரின் உண்மையற்ற தன்மையே காரணம். மனிதர்களை தம் உக்கிராணக்காரர் களாக தேவன் சிருஷ்டித்திருக்கிறார். பாடுகளும் உபத்திரவமும் நிர்வாணமும் தரித்திரமும் அவனுக்கு ஏற்படவேண்டிய அவசியமில்லை. எல்லாருக்கும் தேவையான அனைத்து ஏற்பாடுகளையும் அவர் செய்திருக்கிறார்.” - EGW, Welfare Ministry, p 16.

**கலந்துரையாடக் கேள்விகள்**

`1	மேலுள்ள மேற்கோளில் கடைசியாக எலன் ஒய்ட் சொல்வது என்ன? தரித் திரத்திற்குக் காரணர் யாராம்? நாம் உண்மையுள்ள உக்கிராணக்காரர்களாக இருக்கவேண்டியது ஏன் முக்கியமானது?`

`2	பாவப்பாதிப்பு உண்டாகி ஆயிரக்கணக்கான வருடங்கள் கடந்தாலும், சிருஷ் டிப்பில் நன்மையை எவ்வாறு இன்றும் காணமுடிகிறது? தேவன் சிருஷ்டிக ரென நாம் நம்புகிறோம்; அவருடைய சிருஷ்டிப்பின் நன்மையை மற்றவர்கள் காண நாம் என்ன செய்யலாம்?`

`3	உக்கிராணத்துவம் என்றால் என்ன? உக்கிராணத்துவம்பற்றி அதிகமாகப் புரிந்துகொள்ள இந்தவாரப் பாடத்தில் உங்களுக்கு உதவியது எது?`

`4	நாம் ஒருவரைச் சந்தித்ததும், அவர்  ‘தேவனுடைய சாயலில் சிருஷ்டிக்கப்பட்டு, அவரால் அன்புகூரப்படுகிறவர்’ என்கிற எண்ணம் ஏற்பட்டால், அவரோடு உள்ளஉறவிலும், அவரை நாம் நடத்துகிறவிதத்திலும் அது எப்படிப்பட்ட தாக்கத்தை உண்டாக்கும்?`

**பாடச்சுருக்கம்**

தேவன் நல்லதொரு, பூரணமான உலகத்தைச் சிருஷ்டித்தார்; தம்    சாயலில் சிருஷ்டிக்கப்பட்ட மனிதர்களிடம், அதைப் பண்படுத்தி, காக்கச் சொன்னார். தேவன் ஆதியில் திட்டமிட்டிருந்த உறவுகளைப் பாவம் சீரழித்தது. இருந்தாலும், சிருஷ் டிப்பின் நன்மையைப் பாதுகாக்கும் உக்கிராணக்காரர்கள் நாம்; நம் சகமனிதர்கள்மேல் அக்கறைகாட்டவேண்டியவர்கள் நாம். இந்தக் கடமையை நிறைவேற்றுவதும் தேவனை நம் சிருஷ்டிகராகக் கனப்படுத்துவதற்கான ஒரு வழியாகும்.