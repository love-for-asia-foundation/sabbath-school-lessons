---
title:  மனிதரின் குடும்பவலை
date:   04/07/2019
---

பாவம் நுழைந்தபிறகு, உலகத்தின் வீழ்ச்சிக்கு அதிக நாட்கள் தேவைப்படவில்லை. பொறாமையும் தப்பெண்ணமும் கோபமும்       தலைதூக்கின; இவை முதல்சகோதரர்களுக்குள் கொலையைத் தூண் டின. காயீனின் பாவம்பற்றி காயீனிடம் தேவன் கேள்வி கேட்டதும் ‘என் சகோதரனுக்கு நான் காவலாளியோ?’ என்று அவன் முரணான, எதிர்கேள்வி கேட்கிறான். தேவனிடம் காயீன் கேட்ட கேள்விக்குப்  பதில், ‘ஆம், நீ உன் சகோதரனுக்கு காவலாளிதான்’ என்பதுதான்.

`கேள்வி: நீதி 22:2 சொல்லும் செய்தி என்ன? பிற மனிதர்களுடன் நமக்குள் உறவு பற்றி இந்த வசனம் வலியுறுத்துவது என்ன?`

ஒவ்வொரு மனிதனையும் சிருஷ்டித்தவர் தேவன். அவர்கள் அவ ருடைய சாயலில் சிருஷ்டிக்கப்பட்டவர்கள். தேவ சிருஷ்டிப்பில் இன்று கீறலும் உடைசலும் காணப்பட்டாலும், உறவுகளின் கட்டமைப்பில் அவர்கள் எல்லாரும் உண்டு. ‘மனிதஇனத்தின் கட்டமைப்பில் நாம் எல்லாரும் பின்னிப்பிணையப்பட்டிருக்கிறோம். இந்த மாபெரும் சகோதர அமைப்பில் ஒருவருக்குத் தீங்கு நேர்ந்தால்கூட அது அனைருக் கும் பாதிப்புதான்.’ - EGW, MH, p 345. பொதுவான இந்தப் பிணைப்புதான் தேவனுக்கும் சக மனிதர்களுக்கும் நம்மைப் பொறுப்பாளிகள் ஆக்கி யுள்ளது. மத் 22:37-39.

தேவன் நம் சிருஷ்டிகரென வேதாகமம் மீண்டும்மீண்டும் வலி யுறுத்துகிறது. ஓய்வுநாளைக் கைக்கொள்வதற்கும் (யாத் 20:11), கடைசி நாளில் நாம் தேவனைத் தொழுதுகொள்வதற்கும் (வெளி 14:7) அது ஒரு முக்கியக் காரணமாக இருக்கிறது. அவர் சிருஷ்டிகர் என்பதுதான் பிறர்மேல் அக்கறைகாட்டுவதற்கும், தரித்திரருக்கு இரங்குவதற்கும் முக்கிய ஊக்கச்சக்தியாக இருக்கிறது.

தேவன் நம் சிருஷ்டிகர் என்பதுதான் நமக்குள்ளான பொதுவான இணைப்பு. ‘தரித்திரனை ஒடுக்குகிறவன் அவனை உண்டாக்கினவரை நிந்திக்கிறான்; தரித்திரனுக்குத் தயைசெய்கிறவனோ அவரைக் கனம் பண்ணுகிறான்.’ நீதி 14:31. இதைவிட இந்தப் பிணைப்புபற்றி தெளிவா கச் சொல்லமுடியுமா?

தேவன் நம் சிருஷ்டிகர். நாம் நம் வாழ்க்கையை முற்றிலுமாக அவரிடம் அர்ப்பணிக்கவும், அவரைத் தொழவும், மற்றவர்கள்மேல் அக்கறைகாட்டவும் அவர்அழைக்கிறார். சிலசமயங்களில் இது எரிச்ச லூட்டலாம், சங்கடமாக இருக்கலாம், அசௌகரியமாக இருக்கலாம். ஆனாலும், நாம் நம்முடைய ‘சகோதரர்களுக்குக் காவலாளிகள்தாம்.’

`தேவன் சிருஷ்டிகர் என்று வேதாகமம் மீண்டும் மீண்டும் வலியுறுத்துவது ஏன்? மற்றவர்களை நாம் நடத்துகிற விதத்தில் இது எப்படிப்பட்ட தாக்கத்தை உண்டாக்கவேண்டும்?`