---
title:  பூரண உலகம்
date:   01/07/2019
---

ஏதேனை நினைத்ததும் ஏக்கம் வரலாம். ஆதாம்-ஏவாளின் வீடாக தேவன் உண்டாக்கின ஏதேன் தோட்டம்பற்றி வேதாகமம் சற்று விவரிக்கிறது; அதுவே நம் இருதயங்களில் ஓர் ஏக்கத்தை உண்டாக்கி விடுகிறது. அங்குள்ள வாழ்க்கை எப்படி இருந்திருக்குமெனத் தெரிய வில்லை; ஆனால், அதை அனுபவிக்கும் ஆசை நமக்கு வருகிறது.

தேவனும்கூட மனநிறைவோடு, திருப்தியோடு காணப்பட்டதாகத் தெரிகிறது. ‘தேவன் தாம் உண்டாக்கின எல்லாவற்றையும் பார்த்தார், அது மிகவும் நன்றாயிருந்தது.’ ஆதி 1:31.  அழகு இருந்தது, பயனும் இருந்தது. உருவத்திலும் பயனிலும் அதன் அமைப்பு பிரமிப்பூட்டியது. எங்கும் பசுமை, உயிரோட்டம். வாழ்க்கையைச் செழிப்பாக்கத் தேவை யான சகலமும் அங்கிருந்தன. தாம் சிருஷ்டித்த உலகம் நன்றாயிருந்தது என்று தேவன் பிரமித்துப்பேசினதில் ஆச்சரியமில்லை.

`கேள்வி: ஆதியாகமம் 1ஐ வாசியுங்கள். ‘நல்லது என்று தேவன் கண்டார்’ என்று மீண்டும் மீண்டும் சொல்லப்படுவதிலுள்ள முக்கியத்துவம் என்ன? ஆதி 1:4,10,12,15,25,31.`

விழுகைக்குப்பிறகு எழுதப்பட்டது வேதாகமம்; ஆனால், இயற் கையைக் கொண்டாடும் பகுதிகள் அதிகம் உள்ளன. யோபு 38-41; சங் 148. முதலில் சிருஷ்டிக்கப்பட்ட உலகம் எப்படியிருந்தது? பாவத்திற்குப் பிறகு என்னவாயிற்று? இவற்றை ஒப்பிடுவதற்காக யோபு 38-41உம் சங் 148உம்  எழுதப்படவில்லை; அவை நிகழ்காலத்தில் உள்ளன; இன் றும் உலகில் காணப்படுகிற நல்ல விஷயங்களைப் பேசுகின்றன.

இயேசுவும்கூட தேவனுடைய நற்குணத்திற்கும் அக்கறைக்கும் இயற்கையிலிருந்து முன்னுதாரணங்களைக் காட்டினார். மத் 6:26,28- 30. நாம் தேவனைச் சார்ந்திருப்பதையும், நம்மைச்சுற்றிலும் நமக்கு நன்மையானதை அவர் வைத்திருப்பதையும் அவற்றின்மூலம் கற்றுக் கொடுத்தார். சிருஷ்டிப்பின் அதிசயங்களைக் கூர்ந்துகவனித்தால், நம் சிருஷ்டிகரிடமிருந்து நாம் பெற்றுவரும் ஆச்சரியமான ஈவுகளைக் காணலாம். நமக்குச் சோதனைகள் இருந்தாலும், அந்த ஈவுகளைத் தருபவருக்கு நாம் நன்றியும் தோத்திரமும் அர்ப்பணிப்பும் உடையவர் களாகக் காணப்படவேண்டும்.

செவந்த்-டே அட்வென்டிஸ்டுகள் சிருஷ்டிப்பின் அருமை தெரிந் தவர்கள்; தேவனுடைய ராஜ்யம் வரக்காத்திருப்பவர்கள். எனவே இந்த உலகத்தில் கண்டு, அனுபவிக்கிற அழகுகளும் சந்தோஷங்களும் நன்மைகளும் இந்த உலகம் முன்பு எப்படி இருந்தது என்பதையும், இனி எப்படி இருக்கும் என்பதையும் உணரச்செய்யவேண்டும்.

`சிருஷ்டிப்பின் அற்புதங்களில் என்னென்ன விஷயங்களைக் கண்டு பூரிக்கிறீர்கள்? அனு தின வாழ்வில், இயற்கையில் நீங்கள் காண்கிற அதிசயங்கள் எவ்வாறு ஆண்டவரை நீங்கள் அதிகமாக அறிந்துகொள்ள உதவவேண்டும்?`