---
title:  தேவனைப் புரிந்தால், சிருஷ்டிப்புபற்றி புரிவது
date:   30/06/2019
---

இவ்வுலகமும் அதன் சகல ஜீவராசிகளும், நம் வாழ்க்கையும் அதின் சகல பிரயாசங்களும், நம்மைச் சுற்றியுள்ளோரின் வாழ்வும் அவர்களோடு நாம் இடைபடுகிற விதமும், நம் வாழ்க்கையைச் சிறப் பாக வாழ்வதும் எல்லாமே தேவனைச் சார்ந்துதான் உள்ளன. ‘அவருக் குள் நாம் பிழைக்கிறோம், அசைகிறோம், இருக்கிறோம்.’ அப் 17:28.

அப்படித்தான் வேதாகமம் ஆரம்பிக்கிறது: ‘ஆதியிலே தேவன் வானத்தையும் பூமியையும் சிருஷ்டித்தார்.’ ஆதி 1:1. அவர் சொல்ல, எல்லாம் சிருஷ்டிக்கப்பட்டன. நம் கற்பனைக்கும் எட்டாத ஆற்றலும் செயல்பாடும் அவருடைய வார்த்தையில் வெளிப்பட்டன.

தூரத்தில் இருந்துகொண்டு தேவன் இவற்றைச் செய்யவில்லை. மிகநெருக்கமாக இடைபட்டார்; முதல் மனிதனை அவர் சிருஷ்டித்த போது, அதை நாம் காணமுடிகிறது. ஆதி 2:7.

`கேள்வி: முதல் மனிதன் சிருஷ்டிக்கப்பட்ட சம்பவத்தை வாசியுங்கள். ஆதி 1:26-31. தேவனைப்பற்றி இந்தச் சம்பவம் சொல்லும் முக்கியச் செய்திகள் என்ன? மனிதர் களைப்பற்றிச் சொல்லும் முக்கியச் செய்திகள் என்ன?`

‘இயற்கையில் நேரம் செலவிடுவதாலும், அவருடைய சிருஷ்டிப் பைக் கூர்ந்துநோக்குவதாலும், அதில் படிந்துள்ள சிருஷ்டிகரின் குணத் தைக் காண்பதாலும் தேவனைப் பற்றி அதிகமாக அறிந்துகொள்ளலாம்’ என்று சொல்வார்கள். ஆனால், தேவனை அறிந்துகொள்ளும்போது, இந்த உலகத்தை எப்படிப்பட்டதாக அவர் சிருஷ்டித்திருக்கவேண்டும் என்பது புரியும். அதாவது, அவர் ஒழுங்கின் தேவன் என்பது சிருஷ்டிப் பின் ஒழுங்கில் தெரியும். அவர் ஆக்கப்பூர்வமான தேவன் என்பது, அவர் சிருஷ்டித்திருக்கும் உலகின் ஆக்கப்பூர்வமான விஷயங்களில் தெரியும்.

அதேபோல, தேவன் உறவுகளின் தேவன். எனவே, தேவன் சிருஷ் டித்திருக்கிற இந்த உலகில், உறவுகள் ஓர் அடிப்படைக் கூறாக இருப்ப தைக் காணமுடியும். ஒவ்வொரு விஷயத்தையும் சிருஷ்டிப்பின் பிற விஷ யங்களோடு உறவுள்ளதாகச் சிருஷ்டித்தார். உறவில் இணக்கமுள்ளவை களாக மிருகங்களைச் சிருஷ்டித்தார். மனிதர்களை தம்மோடும் பிற மனி தர்களோடும் பிற சிருஷ்டிகளோடும் உறவுள்ளவர்களாகச் சிருஷ்டித் தார்.

தேவனைப்பற்றி நமக்குத் தெரிந்துள்ளது மிகவும் குறைவு. ஆனால் அவருடைய குணம்பற்றி நமக்குத் தெரிந்திருக்கிற விஷயங்களின் அடிப்படையில் பார்த்தால், இந்த உலகம் எப்படிப்பட்டதாக இருக்க வேண்டுமென்று அவர் விரும்பினாரென்பதை நாம் புரிந்துகொள்ளலாம்.

`இந்த உலகத்தில் பாவத்தின் பாதிப்புகள் கண்கூடாகத் தெரிகின்றன; ஆனாலும், இயற்கை யானது தேவனுடைய குணத்தின் பிரதிபலிப்பு என்பதைப் புரிந்துகொள்வதற்கு இயற்கையை ஆராய்வது எவ்வாறு உதவுகிறது?`