---
title:  மேலும் படிக்க
date:   16/08/2019
---

“தம்முடைய கட்டளையை மீறுகிறவர்கள் தண்டிக்கப்படுவார்களென உறுதி யான ஆதாரத்தை தேவன் தம் வார்த்தையில் சொல்லியிருக்கிறார்.  ‘பாவியை நியா யப்படி தண்டிக்கமாட்டார், தேவன் மிகுந்த இரக்கம் உள்ளவர்’ என்று சொல்கிறவர் கள், கல்வாரிச் சிலுவையைப் பார்த்தாலே போதும்.  தேவ கட்டளை ஒவ்வொன்றையும் மீறினால் நியா யமான தண்டனை உண்டு என்பதற்கும், ‘பாவத்தின் சம்பளம் மரணம்’ என்பதற்கும் பாவமற்ற தேவகுமாரனுடைய மரணம் சாட்சியாக இருக்கிறது.  பாவ மில்லாதவரான கிறிஸ்து மனிதனுக்காக பாவமுள்ளவரானார்.  மனிதரின் மீறுதலை அவர் சுமந்தார்; பிதாவின் முகம் அவருக்கு மறைக்கப்பட்டது; அவருடைய உள்ளம் உடைந்தது; மரணம் நேரிட்டது.  பாவிகள் மீட்கப்படும்படி, இந்தத் தியாகங்களை எல் லாம் செய்தார்.  பாவத்தின் தண்டனையிலிருந்து வேறு எந்த வழியிலும் மனிதன் விடுவிக்கப்படக்கூடாதிருந்தது.  விலையேறப்பெற்ற இந்தப் பாவநிவாரணத்தை ஏற் றுக்கொள்ள மறுக்கிற ஒவ்வோர் ஆத்துமாவும் பாவத்தையும் பாவத்தண்டனையையும் தானே ஏற்றுக்கொண்டாகவேண்டும்.’— EGW, GC, pp 539,540.

**கலந்துரையாடக் கேள்விகள்**

`1	குற்றமற்றவரான இயேசு குற்றவாளியைப்போலத் தண்டிக்கப்பட்டார். அது தான் அநியாயம்! இந்த முக்கிய உண்மையை எப்போதும் நம் நினைவில் வைத்திருக்கவேண்டியது ஏன் முக்கியம்?`

`2	தாம் அறிவித்த ‘ராஜ்யம்’ ஏதாவது அரசியல் சீர்திருத்தத்தால் உண்டாகக்கூடிய தென இயேசு எதுவும் சொல்லவில்லை. புறக்கணிக்கப்பட்டோர், ஒடுக்கப்பட் டோருக்காக உதவிசெய்வதாகச் சொல்கிறவர்கள் வன்முறையையும் ஒடுக்கு தலையும் கையாண்ட கதைதான் வரலாற்றில் உள்ளது. ஒடுக்குகிற ஒரு வகுப் பினர்போய் இன்னொரு வகுப்பினர் எழும்பியிருப்பார்கள். புறக்கணிக்கப் பட்டோருக்கு உதவ, உலகஅதிகாரங்களை கிறிஸ்தவர்கள் பயன்படுத்துவதில் தவறில்லை என்றாலும், அரசியல் அதிகாரங்களைப் பயன்படுத்துவது எப் போதும் தோல்வியில்தான் முடிந்திருக்கிறது. அது ஏன்?`

`3	இரட்சிப்பு எதைக் கூறுகிறது? நீதிபரரான இயேசு அநீதிக்காரரான நம் ஒவ் வொருவருக்காகவும் பாடுபட்டார். நமக்காக ஏறெடுக்கப்பட்ட இந்த மாபெரும் தியாகம் நம்மை எவ்வாறு புதுமனிதர்களாக மாற்றவேண்டும்?`

**பாடச்சுருக்கம்**:

இயேசுவின் ஊழியமானது, பழைய ஏற்பாட்டுத் தீர்க்கதரிசிகளின் ஊழியப்பணியின் அடிப்படையில்தான் சுவிசேஷப்புத்தகங்களில் அறிமுகமாகிறகிறது; விவரிக்கப்படுகிறது. மேசியாவாகிய அவர் தரித்திரக்கு நற்செய்தியை அறிவிப்பார், ஒடுக்கப்பட்டோரை விடுவிப்பார், உள்ளம் நொறுங்குண்டவர்களைக் குணமாக்குவார் என்று சொல்லப்பட்டது. இயேசுவும் தம் ஊழியத்தில் அதை நிரூபித்தார். அவ ருடைய மரணம் அநீதியால் நிகழ்ந்தது; மனிதர்களின் விழுந்துபோன, மனிதநேயமற்ற தன்மை யால் நிகழ்ந்தது. நமக்காக அவர் அநியாயமாகக் கொல்லப்பட்டதால்தான் நம் பாவங் கள் மன்னிக்கப்படுவதற்கும், நித்தியவாழ்வின் வாக்குறுதியை நாம் சுதந்தரிப்பதற் கும் வழியுண்டாகியிருக்கிறது.