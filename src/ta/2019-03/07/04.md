---
title:  இயேசு குணமாக்குகிறார்
date:   13/08/2019
---

இயேசுவின் அற்புதங்கள், அதுவும் சுகமாக்கும் அற்புதங்கள் சுவிசேஷப் புத்தகங்களை அழகுபடுத்துகின்றன. ஏசாயா சொன்னது போல, அவர் குருடரைக் குணமாக்கினார். வியாதியால் சிறைப்பட் டிருந்தவர்களை, அதுவும் பல வருடங்கள் சிறைப்பட்டிருந்தவர்களை விடுவித்தார். உதாரணமாக, மாற்கு 5:24-34; யோவான் 5:1-15. அது மட்டுமல்ல, முடவரை நடக்கச்செய்தார், குஷ்டரோகிகளைச் சொஸ்த மாக்கினார். அசுத்தமாயிருந்தவர்களைத் ‘தொட்டுச்’ சுகப்படுத்தினார். மக்களுடைய இருதயங்களிலும் சரீரங்களிலும் குடியிருந்த பிசாசுகளைத் துரத்தினார்; மரித்தோரை உயிருடன் எழுப்பினார்.

மக்களைக் கவரவும், தம்மை விமர்சித்து சந்தேகதப்பட்டவர் களுக்கு தம் வல்லமைகளைக் காட்டவுமா அப்படிச் செய்தார்? இல்லை. மாறாக, சுகமாக்கியவர்களிடம் அதுபற்றி யாரிடமும் சொல்லவேண் டாமென்றார். ஆனால் சுகமாக்கப்பட்டவர்களால்தான் அந்த அற்புத மான செய்தியை யாரிடமும் சொல்லாமல் இருக்கமுடியவில்லை. அதைவிட முக்கியமான நோக்கத்திற்காக இயேசு அந்த அற்புதங் களைச் செய்தார். அவர் தருகிற இரட்சிப்பை மக்கள் பெற்றுக்கொள்ள வேண்டும் என்பதே இறுதி நோக்கம்.

இயேசு எவ்வளவு மனதுருக்கமுள்ளவர் என்பது அந்த அற்புதங் களில் வெளிப்பட்டது. 5000 பேரைப் போஷித்த சம்பவத்திற்குமுன், ‘இயேசு வந்து, திரளான ஜனங்களைக் கண்டு, அவர்கள்மேல் மன துருகி, அவர்களில் வியாதியஸ்தர்களாயிருந்தவர்களைச் சொஸ்தமாக் கினார்.’ மத் 14:14. மக்களுடைய வேதனையை இயேசு உணர்ந்தார்; தம்மிடம் உதவிநாடி வந்தவர்களுக்கு உதவவும், அவர்களைத் தூக்கி விடவும் தம்மால் முடிந்தவற்றையெல்லாம் செய்தார்.

`கேள்வி: மத் 12:15-21இல் சொல்லப்படும் ஏசாயாவின் தீர்க்கதரிசனத்தை வாசியுங்கள். ஒரு சில வியாதியஸ்தர்களைக் குணமாக்குவதைவிட மேலான நோக்கம் இயேசுவிடம் இருந்தது என்பதை எவ்வாறு மத்தேயுவும் ஏசாயாவும் சுட்டிக்காட்டுகிறார்கள்?`

‘கிறிஸ்து செய்த ஒவ்வோர் அற்புதமும் அவருடைய தெய்வீகத்  திற்கு அடையாளமாக இருந்தது. மேசியாகுறித்து முன்னறிவிக்கப் பட்டவற்றை அவர் செய்தார். ஆனால், பரிசேயர்கள் இந்தக் கிரியை களைக் கண்டு கசப்படைந்தார்கள். மனிதர்களுடைய வேதனைகளைக் கண்டு யூதத்தலைவர்கள் கொஞ்சமும் மனதுருகவில்லை. கிறிஸ்து குணமாக்கின பலர் பலசமயங்களில் அத்தலைவர்களின் சுயநலத்தாலும் ஒடுக்குதலாலும் பாதிக்கப்பட்டவர்களாக இருந்தனர். எனவே அவரு டைய அற்புதங்கள் அவர்களைக் கண்டித்தன.’ - EGW, DA, p 406.

`இயேசு குணமாக்கினதில் நியாயமும் மனதுருக்கமும் கலந்திருந்தன. ஆனால் அந்த அற் புதங்கள் மேலான நோக்கமுடையவையாக இருந்தன. மக்களை நித்தியவாழ்விற்கு வழிநடத் துவதே அவருடைய இறுதி நோக்கமாக இருந்தது. யோவான் 17:3.`