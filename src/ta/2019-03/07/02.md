---
title:  மரியாளின் பாடல்
date:   11/08/2019
---

காபிரியேல் தூதனிடமிருந்து மரியாளுக்கு ஒரு செய்தி வந்தது. உன்னதமானவரின் குமாரனாகிய இயேசு மகனாகப் பிறக்கப்போகி றார் என்பதே அந்தச் செய்தி. அவளுடைய நெருங்கிய உறவினளான எலிசபெத்தும் அற்புதமாக ஒரு குழந்தையைப் பெறவிருந்தாள்; மரி யாள் தன் கர்ப்பம்பற்றி யாரிடமும் சொல்லாமல் அவளைப் பார்க்க சென்றாள். மரியாள் சொல்லாமலேயே அந்தச் செய்தியை எலிசபெத்து ஆவியானவரால் அறிந்துகொள்கிறாள். இருவரும் தேவனுடைய நன்மைக்காகவும் வாக்குறுதிகளுக்காகவும் போற்றுகிறார்கள்.

`கேள்வி: ‘வல்லமையுடையவர் மகிமையானவைகளை எனக்குச் செய்தார்’ (லூக் 1:49) என்று மரியாள் தனிப்பட்ட விதத்திலும், பொதுவாகவும் தேவனைத் துதிக்கிறாள். லூக் 1:46- 55. நம்முடைய தொழுகையும் துதியும்கூட எவ்வாறு தனிப்பட்டவிதமாகவும், பொது வானவிதமாகவும் இருக்கவேண்டும்?`

சங்கீதம் அல்லது பழைய ஏற்பாட்டுத் தீர்க்கதரிசிகளின் எழுத்து களுக்கு இணையான பாடல் இது. தேவன்மேல் நன்றியும் ஆச்சரியமும் நிறைந்து மரியாள் பாடுகிறாள். தனிப்பட்ட விதத்தில் தன்னுடைய வாழ்க் கையில் செய்த கிரியையையும், பொதுவாக, தன் தேசத்திற்காகவும் மனித இனத்திற்காகவும் தேவன் வைத்திருந்த மிகப்பெரிய திட்டத்தை யும் மரியாள் உணர்ந்திருந்தாள்.

தேவன் வல்லவர், துதிக்குப்பாத்திரர் என்பது மட்டுமல்ல; அவர் இரக்கமுள்ளவர், எளியோர்-ஒடுக்கப்பட்டோர்-தரித்திரர்மேல் விசே ஷித்த அக்கறையுள்ளவர் என்பதையும் மரியாள் அறிந்திருந்தாள். மரி யாளின் கர்ப்பம்குறித்த ‘நற்செய்தியை’ அறிவித்த அந்தத் தூதன் சென்ற உடனேயே இவ்வாறு பாடுகிறாள்: ‘பலவான்களை ஆசனங்களிலிருந்து தள்ளி, தாழ்மையானவர்களை உயர்த்தினார். பசியுள்ளவர்களை நன் மைகளினால் நிரப்பி, ஐசுவரியமுள்ளவர்களை வெறுமையாய் அனுப்பி விட்டார்.’ லூக் 1:52,53.

இயேசுவை ‘ஆண்டவர்’ (ஆளுகிறவர்) என்று எலிசபெத்து சொல் கிறாள். லூக் 1:43. அவருடைய ஆளுகையின் ராஜ்யம் வித்தியாசமானது. இன்றைய சமுதாய அமைப்புகளையுடைய ராஜ்யங்களைப் போன்ற தல்ல; அவற்றிற்கு ‘முற்றிலும் மாறுபாடான ஒரு ராஜ்யம்.’ அத்தகைய ராஜ்யத்தை ஸ்தாபிக்க இயேசு வந்ததாக வியாக்கியானர்கள் கூறுகிறார் கள். இயேசுவின் ராஜ்யத்தில் அதிகாரமுள்ளவர்களும் ஐசுவரியவான் களும் தாழ்த்தப்படுகிறார்கள்; தரித்திரரும் ஒடுக்கப்பட்டோரும் விடுவிக்கப்பட்டு, ‘நிரப்பப்பட்டு,’ உயர்த்தப்படுகிறார்கள்.

`தேவனுடைய ராஜ்யத்தைப் போன்றதாக இன்று சபை காணப்படுமானால், மரியாள் விவரிப் பதுபோன்ற ‘தலைகீழான’ ராஜ்யத்திற்கு ஓர் எடுத்துக்காட்டாகச் சபை எவ்வாறு திகழ்ந் திருக்க முடியும்? அதேசமயம், அதிகாரமும் ஐசுவரியமும் பெற்றிருப்பவர்கள்கூட கிறிஸ்து வின் அன்புக்குப் பாத்திரவான்கள்தாம். எனவே, அவர்களுக்கும் நாம் அநியாயம் செய்யக் கூடாது.  இதை எவ்வாறு  சாத்தியமாக்குவது?`