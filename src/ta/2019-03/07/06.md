---
title:  கிறிஸ்துவின் சிலுவை
date:   15/08/2019
---

தரித்திரர் மற்றும் ஒடுக்கப்பட்டோரின் கூக்குரல்களை தேவன் கேட்கிறார் என்பது ஆறுதலான விஷயம். உலகின் மனித நேயமற்ற செயல்களையும், ஒடுக்குதலையும், அநியாயத்தையும் இயேசுவின் மூலமாக தேவன் அனுபவித்தார் என்பது பிரமிப்பூட்டுகிறது. இயேசு தம் வாழ்விலும் ஊழியத்திலும் மனருக்கமுள்ளவராக, நன்மை செய் கிறவராகக் காணப்பட்டாலும், அவருடைய மரணத்திற்கு, பகையும் பொறாமையும் அநியாயமும் காரணமாக இருந்தன.

கெத்செமனே தோட்டத்தில் வியாகுலத்தோடு இயேசு ஜெபித்த திலிருந்து அவர் கைதுசெய்யப்பட்டது வரையிலும், அதைத் தொடர்ந்து நடந்த ‘விசாரணை’, சித்திரவதை, பரிகாசம், சிலுவை, மரணம் போன்ற வற்றிலும் கொடிய வேதனையையும் சித்திரவதையையும் வேதனை யையும் அடக்குமுறையையும் இயேசு அனுபவித்தார். அவர் குற்ற மற்றவர், நல்லவர், பரிசுத்தர் என்பதால் இவற்றையெல்லாம் அதிக மாகவே செய்தார்கள். அவர் ‘தம்மைத்தாமே வெறுமையாக்கி, அடிமையின் ரூபமெடுத்து, மனுஷர் சாயலானார். அவர் மனுஷரூபமாய்க் காணப்பட்டு, மரணபரியந்தம், அதாவது சிலுவையின் மரண பரியந் தமும் கீழ்ப்படிந்தவராகி, தம்மைத்தாமே தாழ்த்தினார்.’ பிலி 2:7,8. இயேசுவின் தியாகமரணம் எவ்வளவு அருமையானது என்பது இரட் சிப்பின் சம்பவத்தில் வெளிப்படுகிறது. ஆனாலும் இயேசு அனுபவித்த கொடும் வேதனையும் அநியாயமும் நாம் மறக்கமுடியாதது.

`கேள்வி: ஒன்றுமறியாத இயேசு குற்றமுள்ளவர்போல நடத்தப்பட்டதுபற்றி ஏசாயா 53:3-6 என்ன சொல்கிறது? நமக்காக இயேசு என்னவெல்லாம் சகித்தாரெனப் புரிந்து கொள்ள முடிகிறதா?`

தீமையும் அநியாயமும் எவ்வளவு தூரம் கொடூரம்செய்யும் என் பதை இயேசுவில் தேவன் உணர்கிறார். குற்றமற்ற ஒருவனைக் கொல் வது பயங்கரம் என்றால், தேவனையே கொல்வது மிகப்பயங்கரம். விழுந்துபோன, உடைந்துபோன நிலையில் நாம் அனுபவிப்பதை எல் லாம் தேவன் அறிவார்; அவருடைய பரிவையும் மனதுருக்கத்தையும், உண்மைத்தன்மையையும் நாம் சந்தேகிக்கமுடியாது. ‘நம்முடைய பல வீனங்களைக்குறித்துப் பரிதபிக்கக்கூடாத பிரதான ஆசாரியர் நமக்கிரா மல், எல்லாவிதத்திலும் நம்மைப்போல் சோதிக்கப்பட்டும், பாவமில் லாதவராயிருக்கிற பிரதான ஆசாரியரே நமக்கிருக்கிறார்.’ எபி 4:15. நம் தேவனுடைய குணம்குறித்த எத்தகைய வெளிப்பாடு! சிலுவை சுட் டிக்காட்டும் தேவனைக் குறித்த நற்செய்தி நம்மில் நிறைந்திருக்க நாம் என்ன செய்யலாம்?

`நமக்காக இயேசு மரித்தார். நமக்காக மட்டுமல்ல, நாம் உதவுகிற எளியவர்களுக்காகவும்தான். எனவே ஆண்டவருக்காகச் செய்கிற அனைத்திலும், குறிப்பாக தரித்திரருக்கு உதவும்போது, இந்த உண்மை எவ்வாறு நம் ஊழியப்பணியின் நோக்கத்திற்கு மையமாக இருக்கவேண்டும்?`