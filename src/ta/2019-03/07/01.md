---
title:  இயேசுவும் எளியவரும்
date:   10/08/2019
---

### இவ்வார ஆராய்ச்சிக்கு 
லூக் 1:46-55; 4:16-21; 7:18-23; மத் 12:15-21; மத் 21:12-16; மாற்கு 11:15-19; ஏசா 53:3-6.

> <p>மனன வசனம்</p> 
> கர்த்தருடைய ஆவியானவர் என்மேலிருக்கிறார்; தரித்திரருக்குச் சுவிசேஷத்தைப் பிரசங்கிக்கும்படி என்னை அபிஷேகம்பண்ணினார்; இருதயம் நருங்குண்டவர் களைக் குணமாக்கவும், சிறைப்பட்டவர்களுக்கு விடுதலையையும், குருடருக்குப் பார்வை யையும் பிரசித்தப்படுத்தவும், நொறுங்குண்டவர்களை விடுதலையாக்கவும், கர்த்தருடைய அநுக்கிரக வருஷத்தைப் பிரசித்தப்படுத்தவும், என்னை அனுப்பினார். லூக்கா 4:18,19.

தேவன் எப்படிப்பட்டவர் என்பதை உலகத்திற்கு வெளிப்படுத்து வதற்காகவும் இயேசு மனிதனாக வந்தார். தம்முடைய போதனைகள், தியாகம், வாழ்க்கைமூலம் வெளிப்படுத்தினார். தேவனை வெளிப் படுத்தும் நோக்கத்திலேயே மக்களுடன் இடைபட்டார். மக்களின் வாழ்க் கையில் மெய்யான, உடனடி மாற்றங்களை உண்டாக்கினார்.

இயேசுவின் இந்த ஊழியம்பற்றி பழைய ஏற்பாட்டு தீர்க்கதரிசி களும், இயேசுவின் தாயாகிய மரியாளும் முன்னுரைத்தார்கள். தம்மு டைய முதல் பிரசங்கத்தில், இயேசுதாமே சொன்னார். லூக்கா 4. மேலும், சுவிசேஷ எழுத்தாளர்களும்கூட அவரைப்பற்றி பழைய ஏற் பாட்டுத் தீர்க்கதரிசிகள் சொன்னதைவைத்து எழுதுகிறார்கள். எனவே எளியோர், ஒடுக்கப்பட்டோர்குறித்து அத்தீர்க்கதரிசிகள் வலியுறுத் திய அதே அக்கறை இயேசுவின் வாழ்க்கையில் வெளிப்பட்டது.

ஆனால் சுயலாபத்திற்காக வாழ்ந்த மதத்தலைவர்கள் இயேசுவை அநியாயமாக, கைதுசெய்து, பொய்விசாரணை செய்து, சிலுவையில் அறைந்தார்கள். இயேசுவுக்கு அநியாயம் நேர்ந்தது; அவருடைய மர ணத்தில் பாவத்தின் கொடூரம் வெளிப்பட்டது. அவருடைய உயிர்த்தெழு தலில் ஜீவனும் நன்மையும் இரட்சிப்பும் வெற்றியுடன் மிளிர்ந்தன.

_2019, ஆகஸ்ட் 17 வகுப்புக்காகப் படிக்கவேண்டிய பாடம்_