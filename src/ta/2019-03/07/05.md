---
title:  தேவாலயத்திலிருந்து துரத்துதல்
date:   14/08/2019
---

சுவிசேஷப் புத்தகங்களில் பெரும்பாலும் சாதுவான ஒரு நபராக இயேசு நம்மைக் கவர்ந்திருப்பார். வியாதிஸ்தர்-சிறுவர்மேல் அக்கறை காட்டுவார், தொலைந்துபோனோரைத் தேடுவார், தேவனுடைய ராஜ்யம்பற்றிப் பேசுவார். அதனால்தான் அவர் கடுமையாக, வேகத் துடன் நடந்துகொண்ட சம்பவங்களை, குறிப்பாக மதத்தலைவர் களுக்கு எதிராக, அன்றைய சில நடைமுறைகளுக்கும் எதிராக அவர் நடந்துகொண்ட சம்பவங்கள் ஆச்சரியத்தை உண்டாக்குகின்றன.

`கேள்வி: மத் 21:12-16; மாற்கு 11:15-19; லூக் 19:45-48; யோவான் 2:13-17 ஆகிய வச னங்களை வாசியுங்கள். ஒரேவிதமான சம்பவம் நான்கு சுவிசேஷப்புத்தகங்களிலுமே காணப்படுவதிலுள்ள முக்கியத்துவம் என்ன?`

இந்தச் சம்பவம் நான்கு சுவிசேஷப்புத்தகங்களிலும் இடம்பெற் றிருப்பது ஆச்சரியம்தான். கடும்உணர்ச்சியோடு நடந்துகொண்ட சம் பவம் இது. மெய்யான தொழுகை காணப்படவேண்டிய இடத்தில் பலி மிருகங்களின் விற்பனை நடந்ததால் இயேசுவுக்குக் கோபம் வந்தது. அந்தப் பலிமிருகங்கள் சுட்டிக்காட்டின அனைத்தையும், அதாவது நமக்காக அவர் மரிக்கவிருந்த மரணத்தைத் தீட்டுப்படுத்துவதாக அந்த விற்பனை இருந்தது.

எபிரெயத் தீர்க்கதரிசிகளிடமும் இதே அளவு தீவிரத்தைக் காண முடியும். இயேசு, சுவிசேஷ எழுத்தாளர்கள், ஏசாயா, எரேமியா போன் றோர் சங்கீதப்புத்தகங்களிலிருந்து மேற்காள்காட்டிப் பேசுவதிலிருந்து இது புரிகிறது; இந்தச் சம்பவத்தின் உள்நோக்கத்தைப் புரிந்துகொள்ள வும் உதவுகிறது. இயேசுவை தீர்க்கதரிசியென மக்கள் நினைத்தார்கள். மத் 21:11. தேவாலயத்தில் காசுக்காரர்களையும் வியாபாரிகளையும் துரத்தினபிறகு, அவருடைய போதனைகளைக் கேட்கவும், குணமடை யவும் அவரிடம் மக்கள் வந்தார்கள். வந்தவர்கள்தாம் குணமடைந் தார்கள்; அவருடைய போதகத்தைக் கேட்டவர்கள்தாம் மனதில் நம்பிக்கையை அதிகம் பெற்றார்கள்.

மதத்தலைவர்களும் இயேசு ஒரு தீர்க்கதரிசியென நினைத்தார் கள். ஆனால், அவர் தங்கள் அதிகாரத்தையும் அந்தஸ்தையும் கெடுத்து விடுவாரோ என்று பயந்தார்கள். எனவே, முற்காலத்தில் தீர்க்கதரிசி களைக் கொல்ல தலைவர்கள் திட்டமிட்டதுபோல, இவர்கள் இயேசுவைக் கொல்ல, சதித்திட்டம் தீட்டினார்கள். லூக் 19:47,48.

`கிறிஸ்துவின் நாட்களில் தேவாலயம் எப்படி விளங்கவேண்டியிருந்ததோ அப்படித்தான் இன்று நம் உள்ளூர்ச் சபையும் விளங்கவேண்டும். அதற்கு நாம் என்ன செய்யலாம்? அன்று காணப்பட்ட ஆவிக்குரிய ஆபத்துகளை இன்று நாம் எவ்வாறு தவிர்க்கலாம்? ஒரு சில ஆவிக்குரிய ஆபத்துகளைச் சுட்டிக்காட்டுங்கள்.`