---
title:  இயேசுவின் ஊழியவாசகம்
date:   12/08/2019
---

இயேசுவின் முதல் பொதுப்பிரசங்கம் ஏசா 61:1,2ஐப் பற்றியது. அது தினவேதப்பகுதியாக இருந்திருக்கலாம்; அல்லது, அவரே அதை எடுத்து வாசித்திருக்கலாம். லூக்கா 4:16-21 இல் உள்ள அந்தச் சுருக்க மான பிரசங்கத்தின் முடிவில் ‘உங்கள் காதுகள் கேட்க இந்த வேதவாக் கியம் இன்றையத்தினம் நிறைவேறிற்று’ என்று சொன்னார். லூக் 4:21. இயேசுவினுடைய பொது ஊழியத்தின் துவக்கத்தை லூக்கா இவ்வாறு தான் விவரிக்கிறார்.

‘தலைகீழ்’ ராஜ்யம்பற்றி மரியாள் பாடினபிரகாரமே இயேசுவின் ஊழியமும் இருந்தது. இயேசுவும் இயேசுவின் அனுபவம்பற்றி எழுதும் லூக்காவும் இயேசுவின் ஊழியத்தை விவரிக்க ஏசாயாவின் தீர்க்கதரிசனத்தைச் சுட்டிக்காட்டுகிறார்கள். அதையேதான் 30 வருடங் களுக்கு முன்னர் மரியாளும் பாடியிருந்தாள். தரித்திரத்திலும் வேதனை யிலும் ஒடுக்கத்திலும் இருந்தோரை மனதில்வைத்து நற்செய்தியை இயேசு அறிவிக்கவிருந்தார்.

இயேசு தம்முடைய ஊழியவாசகமாக ஏசாயா 61இலிருந்து இந்த வசனங்களைச் சுட்டிக்காட்டுகிறார். ஆவிக்குரிய ரீதியிலான, நடை முறை ரீதியிலான ஊழியத்தையும் ஊழியப்பணியையும் இயேசு செய்ய விருந்தார். ஆவிக்குரிய வாழ்க்கை வேறு, நடைமுறை வாழ்க்கை வேறு  அல்ல என்பதையும் எடுத்துக்காட்ட விரும்பினார். மக்களுடைய சரீர, அன்றாடத் தேவைகளைச் சந்திப்பதும் ஒருவிதத்தில் அவர்களுடைய ஆவிக்குரிய தேவைகளைச் சந்திப்பதுதான் என்பதை இயேசுவும் அவ ருடைய சீடர்களும் அறிந்திருந்தார்கள்.

`கேள்வி: லூக் 4:16-21; 7:18-23 வசனங்களை ஒப்பிடுங்கள். தம்மிடம் கேட்டவர்களுக்கு இயேசு அவ்வாறு பதிலளித்தது ஏன்? இயேசுவின் தெய்வதன்மை, மேசியாதன்மை குறித்து உங்களிடம் கேட்டால், நீங்கள் என்ன பதில்சொல்வீர்கள்?`

இயேசு தம் சீடர்களை அனுப்பியபோது, இப்படிப்பட்ட ஊழியப் பணியைச் செய்யும்படி கட்டளை கொடுத்தார். ‘பரலோகராஜ்யம் சமீ பித்திருக்கிறது’ என்று பிரசங்கிக்கக் சொன்னார். அதேசமயம் ‘வியாதி யுள்ளவர்களைச் சொஸ்தமாக்கி, குஷ்டரோகிகளைச் சுத்தம்பண்ணி, மரித்தோரை எழுப்பி, பிசாசுகளைத் துரத்தி, இலவசமாய்ப் பெற்றதை இலவசமாய்க் கொடுக்கும்படி’ சீடர்களிடம் சொன்னார். மத் 10:7,8. இயேசுவின் நாமத்தினால் செய்யப்பட்ட ஊழியத்தில், அவருடைய ஊழிய விழுமியங்களும் நியதிகளும், அவர் அறிவித்த ராஜ்யமும் இடம்பெறவேண்டியிருந்தது. அடிமட்டத்தில் உள்ளோரையும், தொலைந்துபோனோரையும் தூக்கிவிட இயேசு முயன்றதுபோலவே அவர்களும் ஊழியப்பணி செய்யவேண்டியிருந்தது.

`தொலைந்துபோன உலகத்தாருக்கு முத்தூதை அறிவிக்கிற அதேவேளையில் நாமும் எவ் வாறு பிற உதவிகளையும் செய்யலாம்? அனைத்தும் ‘தற்காலச் சத்தியத்துடன்’ சம்பந்தப்பட் டிருப்பது ஏன் முக்கியமானது?`