---
title:  நியாயத்தீர்ப்பு நம்பிக்கை
date:   11/09/2019
---

`கேள்வி: பிரசங்கி 8:14 சொல்வது முற்றிலும் உண்மை என்பதை எவ்விதங்களிலெல்லாம் உணர்ந்திருக்கிறீர்கள்?`

உபத்திரவம், ஒடுக்குதல், துயரம் போன்றவை கொடுமை என் றால், மனதைப் புண்படுத்துவதும், ஏளனமாகப் பேசுவதும், அர்த்த மின்றி யாருக்கும் தெரியாமல் அவ்வாறு செய்வதும் மிகக்கொடுமை. காரணமேயின்றி புண்பட்டிருப்பதை உணரும் போது, ஆரம்பத்திலிருந்த வலியை அது மேலும் அதிகமாக்கும். கடைசிவரை நியாயம் கிடைக்கா மல் போவது பெரும் அவலம். மனித இனம் ‘அவலமிக்க நிலையில்’ இருப்பதாக இருபதாம் நூற்றாண்டின நாத்திக எழுத்தாளர்கள் புலம்பி னார்கள். நியாயம் கிடைக்கும் என்கிற நம்பிக்கையும், நியாயமான தீர்ப்பு கிடைக்கும் என்கிற நம்பிக்கையும், எல்லாம் சரியாகிவிடும் என்கிற நம்பிக்கையும்மட்டும் இல்லையென்றால் நம் உலகம்கூட அவலமான உலகமாக இருக்கும்.

ஆனால் பிர 8:14 சொல்வது இறுதி நிலையல்ல. சாலொமோன் இன்னொரு விஷயத்தை வலியுறுத்துகிறார். மாயைபற்றிப் புலம்பிவந்த வர், சட்டென்று ‘தேவன் நியாயந்தீர்க்கப் போகிறார்’ என்கிறார். எது வுமே மாயை அல்ல. ஒவ்வொன்றுக்கும் கணக்குக் கொடுத்தாகவேண் டும் என்று சொல்கிறார்.

`கேள்வி: இங்கு நாம் செய்கிற ஒவ்வொன்றும் முக்கியத்துவம் வாய்ந்ததென்று பிரசங்கி 12:13,14 எவ்வாறு கூறுகிறது?`

தேவனுடைய தன்மை, நம் வாழ்க்கை, நாம் வாழ்கிற உலகம் குறித்த நம் நம்பிக்கை என்னவாக இருக்கிறதோ, அதன்படிதான் நியா யத்தீர்ப்புகுறித்தும் நம் நம்பிக்கை அமைகிறது. தேவன் சிருஷ்டித்து, அன்புகூருகிற ஓர் உலகில் நாம் வாழ்கிறோம்; இந்த உலகம் தடம் புரண்டுபோனது; இயேசுவின் வாழ்க்கை, மரணத்தின்மூலம் இவ்வுல கத்தை மறுசீரமைக்க தேவன் திட்டமிட்டுச் செயல்படுகிறார். இந்த உல கத்தைச் சீர்ப்படுத்துவதில் தேவனுடைய நியாயத்தீர்ப்பு ஒரு முக்கியப் பங்காற்றுகிறது. இந்த உலகத்தில் ஒதுக்கப்பட்டு, கொடுமைப்படுத்தப் பட்டு, அடக்குதலுக்கு ஆளான அநேகருக்கு, நியாயத்தீர்ப்பின் செய்தி நிச்சயமாகவே நற்செய்தியாக இருக்கும்.

`அநியாயத்திற்குத் தக்க நியாயம் கிடைக்கவேண்டும் என்கிற வெகுகால ஏக்கத்திற்கு ஒரு நாள் நியாயம்கிடைக்கப் போகிறது. இந்த வாக்குறுதியிலிருந்து நாம் எவ்வாறு நம்பிக்கை பெற்றுக்கொள்ளலாம்?`