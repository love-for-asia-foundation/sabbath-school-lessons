---
title:  இனி கண்ணீரும் இல்லை, வேதனையும் இல்லை
date:   12/09/2019
---

`கேள்வி: வெளி 21:1-5; வெளி 22:1-5 சொல்கிற வாழ்க்கை எப்படிப்பட்டதாக இருக்கும்? பாவம், மரணம், வேதனை, கண்ணீர் இல்லாத ஒரு வாழ்க்கைபற்றி யோசிப்பது எளி தாகவா இருக்கிறது?`

பாவம் அழிக்கப்பட்ட பிறகு அற்புதமான, மகிமையான ஒரு வாழ்க்கை நமக்குக் காத்திருப்பதை வேதாகமம் விவரிக்கிறது. சொல் லப்பட்டிருப்பது கொஞ்சம்தான். அங்கு என்னவெல்லாம் இருக்காது என்று சொல்கிற அளவுக்கு அங்கு என்னவெல்லாம் இருக்குமென்றும் இந்த வசனங்கள் சொல்கின்றன. நமக்குத் தெரிந்ததெல்லாம் இந்த உல கம்தான்; அதனால்தான் வேதனை, உபத்திரவம், மரணம், பயம், அநி யாயம், தரித்திரம் இல்லாத ஒரு வாழ்க்கையைக் கற்பனைசெய்து பார்ப் பது கடினமாக இருக்கிறது.

தேவன்தாமே ‘கண்ணீர் யாவையும் துடைப்பார்.’ வெளி 21:4.  இது இரட்சிக்கப்பட்டோருக்குக் கிடைக்கும் பாக்கியம். வரலாறு முழு வதிலும் உபத்திரவப்பட்டவர்களின் வேதனைக்கு முடிவு கட்டப்படு வதுபற்றி இந்த ஒரே வரி சொல்லிவிடுகிறது. அவர்களுடைய உபத் திரவத்தை முடிவுக்குக் கொண்டுவருவது மட்டுமல்ல; அவர்தாமே அவர்களுடைய கண்ணீரைத் துடைக்கிறார்.

பாவவாழ்வாலும், அநியாயமும் துயரமும் நிறைந்த உலகத்தாலும் சிதைத்து, புண்ணாக்கப்பட்டவர்கள் குணமாக்கப்படுவதுபற்றி வெளிப் படுத்தல் கூறுகிறது. பாவத்தால் பலவாறும் பாதிக்கப்பட்டவர்கள் குண மாக்கப்படுகிறார்கள். ஜீவவிருட்சம் பற்றி, ‘அந்த விருட்சத்தின் இலை கள் ஜனங்கள் ஆரோக்கியமடைகிறதற்கு ஏதுவானவைகள்’ என்று யோவான் சொல்கிறார். வெளி 22:2. எனவே மனிதர்களின் வாழ்க் கையை தேவன் புரிந்துகொள்கிறார். அவர்களுக்காக மனதுருகு கிறார். மனிதனாக அவர் இந்த உலகத்தின் தீமைகளை உணர்ந்தார்; அனுபவித் தார்; பார்த்தார்; பாதிக்கப்பட்டார். நாம் ஒவ்வொருவரையும் குணமாக்கி, புதுவாழ்வைத் தருவதே அவருடைய திட்டம்.

அதுவரையிலும், கிறிஸ்துவுக்குள்ளாக நம் பங்கை நாம் செய்ய வேண்டும்; நம் பொறுப்பு சிறியதாக இருந்தாலும், நம்மைச் சுற்றிலும் தேவையோடு இருப்பவர்களுக்கு உதவவேண்டும். அன்பான வார்த் தைகள், ஒருவேளை உணவு, மருத்துவ உதவி, துணிகொடுப்பது, ஆலோசனை சொல்வது என எதைச் செய்தாலும், இயேசு இந்தப் பூமி யில் இருந்தபோது வெளிப்படுத்தின அதே சுயதியாகமுள்ள, இரக்க மான, சுயமறுப்புள்ள அன்போடு செய்யவேண்டும்.

`நாம் எவ்வளவுதான் முயன்றாலும் இந்த உலகம் போகப்போக மோசமாகிக்கொண்டேதான் இருக்கும். இயேசுவுக்கும் அது தெரியும். அதற்காக அவர் ஊழியம்செய்யாமல் இருக்க வில்லை; அதுபோல நாமும் ஊழியம்செய்யாமல் இருக்கக்கூடாது.`