---
title:  ஒரு வகையான நம்பிக்கை
date:   09/09/2019
---

‘இந்த வாழ்க்கை வேண்டாம்; இனியொரு நல்வாழ்க்கை இருக் கிறது’ என்று விசுவாசிகளை மதநம்பிக்கை இழுத்துச்செல்வதாக விமர் சிக்கிறார்கள். ‘இன்னொரு வாழ்க்கை இருப்பதாக நினைப்பது பக்திப் போர்வையில் தப்பிக்கிற முயற்சி’ என்றும், ‘அது இந்த உலகத்திற்கும் சமுதாயத்திற்கும் பயனற்றது’ என்றும் சொல்கிறார்கள். சில சமயங் களில் விசுவாசிகள்கூட இந்த விமர்சனங்களை ஆதரிக்கிறார்கள். அதாவது, இப்படிப்பட்ட மனநிலைகளை வளர்க்கிறார்கள்; பிரசங்கிக் கிறார்கள்; பிரதிபலிக்கிறார்கள்.

“இயேசு வரும்போது எல்லாம் சரியாகிவிடும்; அதுவரைக்கும் இருக்கிற நிலையிலேயே நீங்கள் இருங்கள்” என்று தரித்திரர், ஒடுக்கப் பட்டோரிடம் அதிகாரத்தில் உள்ளவர்கள் சொல்வதும் கொடுமைதான்.

நம் உலகம் விழுந்து, பிளவுபட்டு, துயர்நிறைந்த இடமாக விளங் குகிறது. ‘தேவன் இந்த உலகைச் சீர்ப்படுத்துவார். அநியாயத்திற்கும் வேதனைக்கும், துக்கத்திற்கும் முடிவுகொண்டுவருவார். ஒழுங்கற்ற இந்த உலகிற்குப் பதிலாக மகிமையும் நீதியுமான ராஜ்யத்தை ஸ்தாபிப் பார்’ என்று ஆவலோடு எதிர்பார்ப்பதில் தவறில்லை. அந்த நம்பிக்கை யும் வாக்குறுதியும் இல்லாவிட்டால், நமக்கு வேறு என்ன நம்பிக்கை தான் இருக்கிறது.

உலகத்தின்முடிவுபற்றி இயேசு பிரசங்கித்தபோது (மத் 24,25), முதல் பாதி முழுவதிலும், தப்பித்துக்கொள்ள வேண்டியதின் அவ சியத்தை வலியுறுத்தினார். “அந்நாட்கள் குறைக்கப்படாதிருந்தால், ஒருவனாகிலும் தப்பிப்போவதில்லை” என்றுகூட சொன்னார். மத் 24:22. ஆனால், தேவ வாக்குறுதிகளின் முக்கியத்துவம்குறித்து அறி முக வார்த்தைகளாகத்தான் இவற்றைச் சொன்னார். கிறிஸ்தவ விசுவா சத்தின்படியான எதிர்கால நம்பிக்கையைக் காரணங்காட்டி ‘தப்பித்தால்’ போதுமென நினைப்பது, இயேசு சொன்ன பிற முக்கியக் கருத்துகளைக் காணவிடாமல் செய்துவிடும்.

`கேள்வி: மத் 24,25 அதிகாரங்களில், இயேசுவின் பிரசங்கத்திலுள்ள மிகமுக்கியக் கருத்து கள் யாவை? இயேசுவின் வருகைக்காகக் காத்திருப்பவர்கள் எவ்வாறு வாழவேண்டு மென அங்கு இயேசு சொல்கிறார்?`

எதிர்காலம் குறித்து நம் கருத்து எப்படியோ அப்படித்தான் இவ் வுலகவாழ்க்கையில் அதன் தாக்கம் இருக்கும். நம் உலகத்தின் எதிர் காலம்குறித்து தேவன் சொல்கிற வாக்குறுதிகளை நாம் சார்ந்திருப்பதே நாம் முழுஆற்றலுடன் செயல்படுவதற்கான ஊக்கியாக இருக்கவேண் டும்; அதுதான் வளமான, ஆழமான வாழ்க்கையைத் தரும்; மற்றவர் களிலும் அது மாற்றத்தை உண்டுபண்ணும்.

`இயேசுவின் இரண்டாம் வருகைகுறித்த வாக்குறுதியும் நம்பிக்கையும் எவ்வாறு இவ்வுலகில் நாம் வாழ்கிற வாழ்க்கையில், குறிப்பாக எளியவர்களுக்கு நாம் உதவுகிற விதத்தில் தாக்கத்தை ஏற்படுத்தவேண்டும்?`