---
title:  உயிர்த்தெழுதல் நம்பிக்கை
date:   10/09/2019
---

கிறிஸ்துவின் இரண்டாம் வருகைக்குப்பிறகு வளமான எதிர் காலம் இருக்கிறது என்பதுமட்டும் கிறிஸ்தவர்களின் நம்பிக்கையல்ல. இயேசு உயிர்த்தெழுந்ததை நேரடியாகக் கண்ட ஆதிகாலக் கிறிஸ்தவர் கள், அவர் வருகை நிச்சயமென உணர்ந்தார்கள். மரணத்திலிருந்து உயிர்த் தெழுந்தவர், பாவத்தையும் அதன் விளைவையும் அகற்றி, உலகைப் புதுப்பிக்க நிச்சயம் வருவாரென்பதை உறுதியாக நம்பினார்கள். 1கொரி 15:22,23.

வருகைகுறித்த நம்பிக்கையில் உயிர்த்தெழுதலை ஒரு முக்கிய அம்சமாக பவுல் கருதினார். இயேசுவின் உயிர்த்தெழுதலை வைத்து தான் மற்ற அனைத்தையும் உண்மையெனச் சொல்லமுடியும் என்றார். ‘கிறிஸ்து எழுந்திராவிட்டால், உங்கள் விசுவாசம் வீணாயிருக்கும்.’ 1கொரி 15:17. நம்முடைய அனைத்து நம்பிக்கைகளுக்கும் கிறிஸ்துவின் உயிர்த்தெழுதல் எவ்வளவு முக்கியம் என்பதைச் சிந்தியுங்கள்.

`கேள்வி: கிறிஸ்தவ வரலாற்றில் உயிர்த்தெழுதலின் சத்தியம் எவ்வாறு முக்கியப் பங்கு வகிக்கிறதென்று கிறிஸ்தவரல்லாத ஒருவர் கேட்டால், அவருக்கு எவ்வாறு அதை விளக்குவீர்கள்? 1கொரிந்தியர் 15:12-19.`

இயேசு உயிர்த்தெழுந்ததைப் பார்த்த சீடர்களின் வாழ்க்கை அடி யோடு மாறியது. பரலோகராஜ்யம்பற்றி அறிவித்து, அதை ஸ்தாபிக் கும்படி அவர்களிடம் இயேசு சொல்லியிருந்தார். மத் 10:5-8. ஆனால், இயேசு மரித்ததும், தைரியம் போனது; நம்பிக்கை தகர்ந்தது. பிறகு இயேசு உயிர்த்தெழுந்து, ஊழியக்கட்டளையைக் கொடுத்து, (மத் 28:18-20) ஆவியானவரின் வல்லமையைப் பெற்ற பிறகுதான் (அப் 2:1-4), உலகத்தை மாற்றுகிறவர்களாக சீஷர்கள் மாறினார்கள். இயேசு ஸ்தாபித்திருந்த ராஜ்யத்திற்கேற்றவர்களாய் வாழ்ந்தார்கள்.

ஆதிகால விசுவாசிகள் மரணத்தின் அதிகாரத்திலும் பயத்திலு மிருந்து விடுதலைபெற்று, இயேசுவின் நாமத்தில் தைரியத்தோடு வாழ்ந்து, சுவிசேஷத்தைப் பகிர்ந்தார்கள். 1கொரி 15:30,31. மரணத் தைக் கொண்டுவருகிற அதே தீமைதான் உபத்திரவம், அநியாயம், வறுமை, சகலவிதமான அடக்குமுறை போன்றவைகளாக வெளிப்படு கிறது. மரணத்தின்மேல் வெற்றிபெற்ற இயேசு , இவை அனைத்திற்கும் ஒருநாளில் முடிவுகட்டப் போகிறார். 1கொரி 15:26.

`இப்போது நாம் உதவிசெய்கிற நபர்களும்கூட ஒருநாளில் மரிக்கத்தான் போகிறார்கள். எனவே, இயேசுவின் மரணமும் உயிர்த்தெழுதலும் தருகிற நம்பிக்கையை மற்றவர்களும் கண்டுகொள்ள உதவுவது ஏன் மிகவும் முக்கியமானது?`