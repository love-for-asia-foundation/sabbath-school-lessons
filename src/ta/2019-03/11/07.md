---
title:  மேலும் படிக்க
date:   13/09/2019
---

‘தேவனுடைய சத்தம் கேட்டதும், தேவஜனங்களுடைய சிறையிருப்பு மாறு கிறது; வாழ்க்கையின் மாபெரும் போராட்டத்தில் முற்றிலும் தோற்றவர்கள் தங்களு டைய நிர்கதியான நிலைகுறித்த விழிப்புணர்வை அடைகிறார்கள்.  தவணையின் நாட்களில் சாத்தானுடைய வஞ்சனைகளால் குருடடைந்திருந்தார்கள்; தங்கள் பாவப் போக்கை நியாயப்படுத்தினார்கள்.  செல்வந்தர்கள் தங்களைவிட கீழானவர்களுக்கு மேலாகப் பெருமைபாராட்டினார்கள்; தேவனுடைய கட்டளைகளுக்கு விரோதமாகச் செல்வம்சேர்த்தார்கள். பசியோடிருந்தவர்களுக்கு உணவுகொடுக்கவில்லை; வஸ் திரமில்லாதோருக்கு வஸ்திரம் கொடுக்கவில்லை; நியாயமாக நடக்கவும்,  இரக் கத்தைச் சிநேகிக்கவும் மறந்தார்கள். பூலோகச் சந்தோஷங்களுக்காகவும் செல்வங் களுக்காகவும் அவர்கள் தங்கள் ஆத்துமாக்களை விற்றார்கள்; தேவனிடத்தில் ஐசுவரியவான்களாக முயலவில்லை.  அதனால், அவர்களுடைய வாழ்க்கை தோல்வி யடைந்தது; களிப்புகள் கசப்பாக மாறின; செல்வங்கள் சீரழிந்தன.’— GC, p 654.

‘மாபெரும் போராட்டம் முடிந்தது.  இனி பாவமும் இல்லை; பாவிகளும் இல்லை.  சர்வலோகமும் தூய்மையோடு விளங்கும்.  பரந்துவிரிந்த சிருஷ்டிப்பு முழுவதிலும் சந்தோஷமும் ஒற்றுமையும் கைகோர்த்துச்செல்லும்.  சர்வத்தையும் சிருஷ்டித்தவரிட மிருந்து ஜீவனும் ஒளியும் மகிழ்ச்சியும் புறப்பட்டு, வரம்புக்கடங்காமல் விரிந்து கிடக் கிற எல்லைகளெங்கும் செல்லும்.  சிறிய அணுவிலிருந்து பெரிய உலகம்மட்டும், உயிருள்ளதும் உயிரற்றவை யுமான சகலமும், தங்கள் பூரண அழகோடும் நிறைவான மகிழ்ச்சியோடும், ‘தேவன் அன்புள்ளவர்‘ என அறிவிக்கும்.’— EGW, GC, p 678.

**கலந்துரையாடக் கேள்விகள்**

`1	இந்த உலகத்தில் நாம் எவ்வாறு வாழ்கிறோம் என்பது முக்கியமானது என்பது பற்றி இந்தவாரப் பாடத்திலிருந்து எவ்வளவுக்குப் புரிந்துகொண்டீர்கள்? தேவன் இந்த உலகத்தை அழித்துவிட்டு, புதிய உலகைப் படைக்கப்போகி றார். எனவே, இப்போது நாம் எப்படியும் வாழலாமென சிலர் நினைப்பதை யும் உங்களுடைய பதிலையும் ஒப்பிடுங்கள். தேவன்தாம் எல்லாவற்றையும் சரிசெய்யப்போகிறாரே என்று சொல்லி, எளியவர்களுக்கு உதவிசெய்யாமல் இருக்கலாமா? இதுபோலச் சொல்லி, ஒடுக்குகிறவர்கள்போல நாமும் நடந்து கொள்ளாமல் இருக்க என்ன செய்யலாம்?`

`2	இரண்டாம் வருகை நெருங்கும் சமயத்தில், தீமையும் துன்பமும் உபத்திரவ மும் அதிகரிக்கவே செய்யும். மத்தேயு 24ம் அவ்வாறு சொல்கிறது. மத்தேயு 25இன் வெளிச்சத்தில் இவற்றை நாம் எவ்வாறு புரிந்துகொள்ளலாம்?`

**பாடச்சுருக்கம்**: இயேசு வரும்போது, தீமை ஒழியும்; அநியாயம் அகலும்; ஆதிநோக்கத் தின்படி புதிய உலகம் சிருஷ்டிக்கப்படும். அதுதான் வேதாகமம் தருகிற மிகப்பெரிய நம்பிக்கை. இயேசுவின் உயிர்த்தெழுதலை அடிப்படையாகக் கொண்ட இந்த நம் பிக்கை, இன்று நம்மை மாற்றுகிறது; அவருடைய வருகைக்காக நாம் காத்திருக்கிற வேளையில் தேவனுக்கும் பிறருக்கும் சேவை செய்வதற்கான ஊக்கத்தைத் தருகிறது.