---
title:  வருகை நம்பிக்கையை வாழ்ந்து காட்டுதல்
date:   07/09/2019
---

### இவ்வார ஆராய்ச்சிக்கு 
லூக் 18:1-8; மத் 24-25; 1கொரி 15:12-19; பிர 8:14; 12:13,14; வெளி 21:1-5; 22:1-5.

> <p>மனன வசனம்</p> 
> ஆகையால், எனக்குப் பிரியமான சகோதரரே, கர்த்தருக்குள் நீங்கள் படுகிற பிரயாசம் விருதாவாயிராதென்று அறிந்து, நீங்கள் உறுதிப்பட்டவர்களாயும், அசையாதவர்களாயும், கர்த்தருடைய கிரியையிலே எப்பொழுதும் பெருகுகிறவர்களாயும் இருப்பீர்களாக. 1கொரிந்தியர் 15:58.

“பரலோகராஜ்யமானது இன்றைக்கும் இருக்கிற நிஜமான ராஜ் யம். அதில் நாம் குடிமக்களாகலாம்” என்று இயேசு சொன்னார். இந்தச் செய்தியை அறிவிக்கவும், நற்செய்தி மற்றும் பணிவிடைகள் மூலம் அவருடைய ராஜ்யத்தை எடுத்துக்காட்டவும், அவர் தம்  சீடர்களை அனுப்பினார். அதாவது, அவர்கள் இலவசமாய்ப் பெற்றிருந்தார்கள்; இலவசமாய்க் கொடுக்கவேண்டியிருந்தது.

ஆனால், தம்முடைய ராஜ்யம் ‘இவ்வுலகத்திற்குரியதல்ல’ என் றும், இனிதான் முழுமையாக வரவிருக்கிறது என்றும் இயேசு சொன் னார். யோவான் 18:36. இயேசு மனிதனாக வந்து, ஊழியம்செய்து, மரித்து, உயிர்த்தெழுந்து தேவனுடைய ராஜ்யத்தை ஸ்தாபித்தார். ஆனால், இந்தப் பூலோக ராஜ்யங்கள் அகற்றப்பட்டு, தம்முடைய ராஜ் யம் முழுமையாக வந்து, தேவன் அரசாளப்போகும் நாளையும் ஆவ லோடு எதிர்பார்த்திருந்தார்.

அட்வென்ட்டிஸ்ட் என்றால், இந்த ராஜ்யத்திற்காகவும், வரு கைக்காகவும் நம்பிக்கையோடு காத்திருப்பவர். இந்த நம்பிக்கைதான், இப்போதைய வாழ்க்கையை முற்றிலும் மாற்றுகிறது. இனி வரப் போகும் உலகத்தின் தன்மையை உணர்ந்து, இப்போதே செய்ய வேண்டிய மாற்றங்களைச் செய்து, வாழப் பிரயாசப்படுவோம்.

_2019, செப்டம்பர் 14 வகுப்புக்காகப் படிக்கவேண்டிய பாடம்_