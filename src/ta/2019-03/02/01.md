---
title:  சிறந்த உலகிற்கான செயல்திட்டம்
date:   06/07/2019
---

### இவ்வார ஆராய்ச்சிக்கு 
யாத் 3:7; மத் 22:37-40; யாத் 22:21-23; உபா 14: 22-29; 26:1-11; லேவி 25:8-23.

> <p>மனன வசனம்</p> 
> பழிக்குப்பழி வாங்காமலும், உன் ஜனப்புத்திரர்மேல் பொறாமை கொள்ளாமலும், உன்னில் நீ அன்புகூருவதுபோல் பிறனிலும் அன்புகூருவாயாக; நான் கர்த்தர். லேவி 19:18.

தேவன் தமது இரக்கத்தால் மனிதர் உறவை விரும்புகிறார்.  உடைந்துபோன உறவை மனிதர்களுடன் புதுப்பிக்க தேவன் ஏங்கு கிறார் என்பதை ஏனோக்கு, நோவா, ஆபிரகாம், ஈசாக்கு, யாக்கோபு போன்றோரின் அனுபவங்களில் காண்கிறோம். குறிப்பாக இவர் களையும் இவர்கள் குடும்பத்தினரையும்மட்டும் ஆசீர்வதிப்பது தேவ நோக்கமல்ல. இவர்கள் தேவனோடு உறவுவைத்து, ஆசீர்வாதத்தைப் பெறும்போது, மற்றவர்களுடன்  உறவைச் சீர்ப்படுத்தி, அந்த ஆசீர் வாதத்தை மற்றவர்களுடன் பகிர்ந்துகொள்வார்கள் என்பதே மகா திட்டம். ‘நான் உன்னைப் பெரிய ஜாதியாக்கி, உன்னை ஆசீர்வதித்து, உன் பேரைப் பெருமைப்படுத்துவேன்; நீ ஆசீர்வாதமாய் இருப்பாய் பூமியிலுள்ள வம்சங்களெல்லாம் உனக்குள் ஆசீர்வதிக்கப்படும்’ என்று ஆபிரகாமிடம் தேவன் சொன்னார். ஆதி 12:2,3. அவர் ஆசீர் வாதம் பெற்று, பிறருக்கும் ஆசீர்வாதம் தரவேண்டியிருந்தது.

இஸ்ரவேலர் மூலமாகவும், பிறகு அந்தத் தேசத்தில் பிறக்கவிருந்த மேசியா மூலமாகவும் ஆசீர்வாதம் வரவிருந்தது. இஸ்ரவேல் தேசத்தை உருவாக்கி, அவர்கள்மூலம் தேவன் செயல்பட்டார். கற்பனைகளை, சட்டத்திட்டங்களை, பண்டிகைகளை, நியமங்களைக் கொடுத்தார். அவற்றின்படி நடந்து, தேவ ஆசீர்வாதத்தைப் பெற்று, பிறருக்கு ஆசீர் வாதமாகத் திகழவேண்டியிருந்தது. இதே நியதி இன்றும் பொருந்தும்.

_2019, ஜுலை 13 வகுப்புக்காகப் படிக்கவேண்டிய பாடம்_