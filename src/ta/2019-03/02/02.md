---
title:  கேட்கிற தேவன்
date:   07/07/2019
---

‘எகிப்திலிருக்கிற என் ஜனத்தின் உபத்திரவத்தை நான் பார்க்கவே பார்த்து, ஆளோட்டிகளினிமித்தம் அவர்கள் இடுகிற கூக்குரலைக் கேட்டேன், அவர்கள் படுகிற வேதனைகளையும் அறிந்திருக்கிறேன்.’ யாத் 3:7.

கடுமையான அடிமைத்தனத்திலிருந்து மீள  இஸ்ரவேலர் காத்தி ருக்க வேண்டியிருந்தது. தம் மக்களைச் சந்தித்து, அவர்களை எகிப்தி லிருந்து விடுவிப்பதாக தேவன் வாக்குரைத்திருந்தார். சந்ததிகள் கடந் தன; அவர்களை ஒடுக்கின அந்தச் சிலைவழிபாட்டுக்காரரின் செல்வ மும் அந்தஸ்தும் அதிகரித்தன; ஆனாலும், தேவன் அமைதியாக இருந் ததுபோல் தெரிந்தது.

பிறகு ஒரு விசேஷித்த விதத்தில், தனிமையான ஒரு வனாந்தரத் தில், மோசேக்கு தேவன் தரிசனம் தந்தார். அந்த மோசே தன் தலைமை வாய்ப்பை இழந்தவன்; பயந்து ஓடின இளவரசன்; எளிய மேய்ப்பன். தயங்கின மோசேக்கு தேவன் ஒரு வேலையைக் கொடுத்தார். அவன் இஸ்ரவேலரிடம் சென்று, தேவன் அவர்களுடைய கூக்குரலைக் கேட்ட தாகவும், அவர்கள் சிறுமையைக் கண்டதாகவும் அறிவிக்கவேண்டும். உண்மையிலேயே தேவன் அவர்களைக் கண்டார். அற்புதமான விதத் தில் அவர்களுடைய சூழ்நிலையை மாற்றவிருந்தார்.

`கேள்வி: இஸ்ரவேலருக்கு தாம் செய்யவிருந்ததுபற்றி அவர்களிடம் தேவன் விளக்கமாகச் சொன்னதிலுள்ள முக்கியத்தும் என்ன? யாத் 3:16,17.`

அவர்களை ஒரு நல்ல தேசத்திற்குக் கொண்டுபோவதும், எகிப்தி யரின் அடிமைத்தனத்திலிருந்து தப்புவிப்பதும்மட்டும் தேவநோக்க மல்ல. நூற்றுக்கணக்கான வருடங்கள் கடினமாக உழைத்து, எகிப்திய சாம்ராஜ்யத்தின் செல்வச்செழிப்புக்கு துணைபுரிந்தார்கள். பார்வோன் முதலில் எதிர்த்தாலும், இதுவரை இஸ்ரவேலர் உழைத்த உழைப்புக் கேற்ற பலனோடு வெளியேறுவார்களென்று மோசேயிடம் தேவன் உறுதிப்படுத்தினார். ‘இந்த ஜனங்களுக்கு எகிப்தியரின் கண்களில் தயவு கிடைக்கப்பண்ணுவேன்; நீங்கள் போகும்போது வெறுமையாய்ப் போவதில்லை’ என்றார். யாத் 3:21.

சிறுமைப்படுத்தப்பட்ட அனுபவத்தைப் பயன்படுத்தி, அந்த முன் னாள் அடிமைகளை ஒரு புதிய சமுதாயமாக ஏற்படுத்த தேவன் திட்ட மிட்டார். வித்தியாசமான ஒரு வாழ்க்கை வாழ்ந்து, தழைத்தோங்குகிற ஒரு சமுதாயமாக அவர்கள் விளங்கவேண்டியிருந்தது. சுற்றிலுமுள்ள தேசத்தாருக்கு முன்மாதிரிகளாக, ஆபிரகாமைப்போல தேவனிடமிருந்து தாங்கள் பெற்ற ஆசீர்வாதத்தின்மூலம் உலகம்முழுவதிற்கும் ஆசீர்வாத மாகத் திகழவேண்டியிருந்தது.

`தேவன் மக்களுடைய உபத்திரவங்களைக் காண்கிறார், அவர்களுடைய கூக்குரலைக் கேட் கிறார்; தேவனைப் பற்றிய என்ன உண்மை இதில் வெளிப்படுகிறது? யாத் 4:31.`