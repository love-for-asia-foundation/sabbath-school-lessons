---
title:  யூபிலி வருஷம்
date:   11/07/2019
---

இஸ்ரவேலர் சொந்த தேசம் இல்லாது இருந்தார்கள். வாக்குத்தத்த தேசத்திற்குள் செல்ல ஆவலோடிருந்தார்கள். கானான் சென்று புதிய தொரு சமுதாயத்தை அமைக்கும்போது, நிலம் எவ்வளவு முக்கியமாக இருக்குமென்பது தேவனுக்குத் தெரியும். கோத்திரம்-குடும்பம்வீதமாக அந்தத் தேசத்தை ஓர் ஒழுங்குடன் பிரித்துக்கொடுக்குமாறு யோசுவா விடம் சொன்னார்.

நாட்கள் செல்லசெல்ல, நிலங்களை வைத்திருக்கும் ஒரு சிலரிடம் மட்டுமே செல்வமும் வாய்ப்பும் வளங்களும் சேருமென முன்னரே உணர்ந்திருந்தார். குடும்பக்கஷ்டங்கள், வியாதி, தவறான தீர்மானங் கள், இழப்பு போன்ற சூழ்நிலைகளில், உடனடி ஆதாயத்திற்காக அல்லது பிழைப்புக்காக நிலங்களை வைத்திருக்கிறவர்கள் அவற்றை விற்கக்கூடுமென்றும், பின்வரும் அவர்களுடைய சந்ததியார் அதனால் அந்த இடத்தைவிட்டே செல்லக்கூடுமென்றும் அறிந்திருந்தார்.

எனவே, நிலத்தை ஒரேயடியாக யாரும் விற்கமுடியாது என்று தேவன் தீர்வுசொன்னார். மாறாக, விற்கப்பட்ட ஒரு நிலம் அடுத்த ‘யூபிலி வருஷம்’ வரும்போது, அதை விற்ற குடும்பத்தாருக்கே சொந்த மாகிவிடும்; நிலத்தை விற்றவர்கள் அல்லது அந்தக் குடும்ப அங்கத் தினர்களுக்கு யூபிலி வருடத்தின்போது அந்த நிலம் மீண்டும் சொந்த மாகிவிடும். மக்கள் தம்முடன் வைத்திருக்கிற உறவைச் சார்ந்துதான், மற்றவர்களுடனான உறவு அமையும் என்பதை தேவன் மீண்டும் அவர் களுக்கு நினைவூட்டினார்: ‘தேசம் என்னுடையதாயிருக்கிறபடியால், நீங்கள் நிலங்களை அறுதியாய் விற்கவேண்டாம்; நீங்கள் பரதேசிகளும் என்னிடத்தில் புறக்குடிகளுமாயிருக்கிறீர்கள்.’ லேவி 25:23.

`கேள்வி: லேவி 25:8-23இல் சொல்லப்படும் நியதிகளை, குறிப்பாக ‘உங்களில் ஒருவனும் பிறனுக்கு அநியாயஞ்செய்யக்கூடாது’ என்கிற அறிவுரையைக் கடைப்பிடித்தால், இன்று சமுதாயம் எவ்வளவு வித்தியாசமானதாக இருக்கும்?`

‘சமுதாயச் சமநிலையை ஊக்குவிக்கும்விதத்தில் தேவன் ஒழுங் குகளை ஏற்படுத்தியிருந்தார். இடைப்பட்ட காலத்தில் சமுதாயத்திலும் தேசத்திலும் மறக்கப்பட்டுப் போனவற்றை ஓய்வுவருடம் மற்றும் யூபிலி வருடம் எனும் ஏற்பாடுகள் சரிசெய்தன.’ - உஎஙி, கக, ணீ 534. 

இந்தப் பொருளாதார, சமுதாய ஒழுங்குகளை எவ்வளவு காலத் திற்கு இஸ்ரவேலர் முழுவதுமாகக் கைக்கொண்டார்களெனத் தெரிய வில்லை. 2நாளா 36:21.

`தேவசட்டங்களை முழுவதுமாகக் கைக்கொண்டால் உலகம் எப்படிப்பட்டதாக விளங்கும் என்பதை இந்தச் சட்டங்கள் காட்டுகின்றன. மேலும், ஒதுக்கப்பட்டோர்-தரித்திரர்மேல் தேவன் விசேஷித்த அக்கறைகாட்டுவதும், மனிதர்களின் செயல்பாடுகளில் எல்லாம் நியாயம் இருக்கவேண்டுமென்று அவர் விரும்புவதை இது எவ்வாறு காட்டுகிறது?`