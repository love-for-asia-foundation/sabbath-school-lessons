---
title:  பத்துக்கற்பனைகள்
date:   08/07/2019
---

`கேள்வி: யாத் 20:1-17இன் கற்பனைகளை இரத்தினச்சுருக்கமாக மத் 22:37-40இல் இயேசு சொல்கிறார்; ஒவ்வொரு கற்பனையையும் புரிந்துகொள்ள இது எவ்வாறு உதவுகிறது?`

பத்துக்கற்பனைகள் ஒரு தேசத்தின் அரசியலமைப்புச் சட்டம் போல உள்ளன. தேவன் தம் மக்களை அடிமைத்தனத்திலிருந்து விடு வித்து, அவர்களை ஒரு தேசமாக ஏற்படுத்தியதால், அவர்களுக்கான அடிப்படை நியதிகளாக அதைக் கொடுத்தார். தேவன்மேலும் பிற மனிதர் மேலும் அன்புடன் வாழ்வதற்கான சிறப்புக் கட்டளையாக அது இருந்தது. அதனால்தான் கிறிஸ்தவப் பாரம்பரிய நாடுகள் பல இந்த வழிகாட்டு நெறிகளின் அடிப்படையில் தங்கள் தேசச்சட்டங்களை அமைத்துள்ளன.

சுருக்கமாகச் சொல்லப்பட்டிருப்பதால், அவற்றின் பயனையும் பரந்துவிரிந்த நோக்கையும் குறைத்து மதிப்பிடமுடியாது. உதாரணமாக, ‘கொலைசெய்யாதிருப்பாயாக’ என்கிற ஆறாம் கட்டளையில் (யாத் 20:13) ‘வாழ்க்கைக்கு கேடுவிளைவிக்கும் சகலவிதமான அநியாயங் களும்,’ ‘எளியவரைக் கவனிக்காமல் அலட்சியமாக இருப்பதும்’ அடங்கும். அதுபோல ‘களவு செய்யாதிருப்பாயாக’ என்கிற கட்டளை (யாத் 20:15) ‘அடிமைத்தனத்தைக் கண்டிக்கிறது; ஆக்கிரமிப்புக்கான போர்களைத் தடைசெய்கிறது.’ ‘கடன்களையும்  சம்பளத்தையும் நியாய மாகக் கொடுக்கச்சொல்கிறது.’ அதுபோல, ‘பிறருடைய அறியாமை, பெலவீனம் அல்லது கஷ்டத்தைப் பயன்படுத்தி ஆதாயமடைவதைத்’ தடைசெய்கிறது. - EGW, PP, p 308, 309.

நாம் நேரடியாகக் கொலைசெய்வதில்லை அல்லது திருடுவ தில்லை. எனவே, நம்மைப் பார்த்தால் நமக்கு மோசமானவர்களாகத் தெரியாது. ஆனால், ஒரு சில செயல்களைச் செய்யாமல் இருப்பதால் நாம் கற்பனைகளின்படி நடந்துவிட்டதாகச் சொல்லமுடியாது. இயேசுவும் அதை உறுதிப்படுத்தியிருக்கிறார். மாறாக நம் எண்ணங்கள், நோக் கங்கள், கடமைதவறல்கள்கூட தேவனுடைய பிரமாணத்தை நாம் மீறின குற்றத்திற்குச் சமமாக இருக்கலாம். மத் 5:21-30.

எனவே ஒவ்வொருவரும் பத்துக்கற்பனைகளை ஏற்றுக்கொண்டு, அவற்றின்படி நடந்தால் எப்படியிருக்கும்! அப்படிப்பட்ட சமுதாயம் செயல்படுகிற சமுதாயமாக இருக்கும்; தேவன்மேலும், மனிதர்மேலும் உள்ள அன்பினால் ஒவ்வொருவரும் ஆர்வத்துடன் செயல்படுவார்கள்.

`நாம் ‘குறுகியபார்வையிலேயே’ பத்துக்கற்பனைகளை வாசிக்கிறோம்; இந்த முக்கிய நியதி களின் பரந்துவிரிந்த பயன்பாடுகளைக் காணத்தவறுகிறோம். இதற்குக் காரணம் என்ன? குறுகியபார்வையுடன் நடப்பது ஏன் எளிதாக இருக்கிறது?`