---
title:  மேலும் படிக்க
date:   12/07/2019
---

‘மோசேமூலம் தேவன் தந்த பிரமாணங்கள் தேவனுக்கு மனிதர்மேல் உள்ள உரிமைகளை முதலில் வெளிப்படுத்துகின்றன. அடுத்ததாக, ஏழைகளைக் கனி வோடும் தயாளத்தோடும் நடத்தவேண்டுமென்பதைத்தான் வெளிப்படுத்துகின்றன. தேவன் தமது ஜனங்களை அதிகமாக ஆசீர்வதிப்பதாக வாக்குக்கொடுத்திருந்த போதும், அவர்கள்மத்தியில் வறுமையே காணப்படாது என்பது தேவனுடைய திட்ட மல்ல. தேசத்தில் ஏழைகள் இல்லாமல் போவதில்லை என்று அறிவித்திருந்தார். பரிவும் கனிவும் தயவும் காட்டுகிறவர்களும் அவருடைய மக்கள் மத்தியில் எப்போதும் இருக்கவேண்டுமென அவர் விரும்பினார். இப்போது போலவே அப்போதும் வறுமை, வியாதி, சொத்து இழப்பு போன்றவற்றால் பாதிக்கப்பட்டவர்கள் இருந்தார்கள். தேவன் கொடுத்திருந்த சட்டங்களைப் பின்பற்றின வரையிலும் அவர்கள் மத்தியில் பிச்சைக்காரர்கள் இருக்கவில்லை; உணவின்றி துன்புற்றவர்களும் இருக்க வில்லை.’— EGW, PP, p 530, 531.

‘செல்வந்தர்போல ஏழைகளும் ஆசீர்வாதமாக இருப்பதற்கே இந்த ஒழுங்கு கள் இருந்தன. இவை பேராசையையும் சுயத்தை உயர்த்துவதையும் கட்டுப்படுத்தி, தயாளகுணத்தை வளர்க்கவேண்டியிருந்தன. அனைத்து வகுப்பினருக்குள்ளும் நல்நினைவையும் நம்பிக்கையையும் வளர்ப் பதன்மூலம் சமுதாய ஒழுங்கைப் பேணி, அரசாங்கத்தை நிலைநிறுத்தவேண்டியிருந்தது. மனிதநேயம் எனும் கட்டமைப்பில் நம் எல்லாருக்கும் பங்கிருக்கிறது; மற்றவர் நலனுக்காக நாம் செய்வது எதுவாக இருந்தாலும், அது நம்மீது ஆசீர்வாதங்களைக் கொண்டுவரும்.’ - p 534, 535.

**கலந்துரையாடக் கேள்விகள்**

`1	இஸ்ரவேலரின் சமுதாய அமைப்பு எப்படி இருக்கவேண்டுமென இஸ்ரவேல ருக்கும் மோசேக்கும் தேவன் சட்டங்களைக் கொடுத்தார். அதில் எந்தச் சட்டம் அல்லது ஒழுங்கு உங்களுக்கு மிகவும் பிடித்திருக்கிறது? (அது இந்த வாரப் பாடத்தில் கொடுக்கப்பட்டதாகவோ, வேதாகமத்திலிருந்து நீங்கள் படித்த தாகவோ இருக்கலாம்.)`

`2	பாதிக்கப்படுகிற நிலையிலுள்ள மக்கள்மேலான அக்கறையின்பேரில் தேவன் முக்கியமாக சட்டங்களைக் கொடுத்தார்; அதற்குக் காரணம் என்ன?`

`3	இந்தச் சட்டங்களில் எவை, எவ்வாறு இன்றைய நிலைக்குப் பொருந்தும்? இஸ்ரவேலர் தங்கள் வாழ்க்கையிலும் சமுதாயத்திலும் கடைப்பிடிக்க வேண்டியிருந்த ஒழுங்குகளிலிருந்து நாம் என்ன முக்கிய விஷயங்களைக் கற்றுக்கொள்ளலாம்?`

**பாடச்சுருக்கம்**

தேவன் எகிப்தில் இஸ்ரவேலரின் கூக்குரலைக் கேட்டு, அவர்களை மீட்டார். அனைவருக்கும் குறிப்பாக மறக்கப்பட்ட, ஒதுக்கப்பட்ட மக்களுக்கும் ஆசீர்வாதமாக விளங்கும் ஒரு புதிய சமுதாயத்தை அவர்கள்மூலம் ஏற்படுத்தவும், அவர்களோடு ஒரு விசேஷித்த உடன்படிக்கை உறவை ஏற்படுத்தவும் பிரயாசப்பட்டார்.