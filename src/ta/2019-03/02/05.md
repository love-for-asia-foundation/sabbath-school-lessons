---
title:  இரண்டாவது தசமபாகம்
date:   10/07/2019
---

தசமபாகம் கொடுப்பது பற்றி வேதாகமம் சொல்லும் அறிவுரை களை பல கிறிஸ்தவர்கள் கைக்கொள்கிறார்கள். சுவிசேஷத்தை அறி விக்கும்படி திருச்சபையைத் தாங்குவதற்காக வருமானத்தில் அல்லது ‘பலனில்’ 10 சதவீதத்தை விசுவாசிகள் கொடுக்கவேண்டும் என்பதற்கு பொதுவாக மல்கியா 3:10 ஐச் சுட்டிக்காட்டுவதுண்டு. தசமபாகத்தைச் சரியாகப் பயன்படுத்துவதற்கான கட்டுப்பாடுகளை சபை விதித்துள் ளது. நேரடி ஊழியத்திற்கும், சுவிசேஷ ஊழியத்திற்கும் அதைப் பயன் படுத்துமாறு சொல்லப்படுகிறது.

`கேள்வி: தசமபாகத்தின் முக்கிய நோக்கம்பற்றி உபா 14:22-29 வசனங்கள் சொல்வது என்ன?`

வருமானத்தில் 10 சதவீதத்தைக் கொடுத்ததும் கடமையைச் செய்து விட்ட எண்ணம் வருகிறது. ஆனால் அந்த 10 சதவீதம் ஒரு ஆரம்பம்தான் என்று இஸ்ரலேருக்கான அறிவுரை காட்டுகிறது. லேவியப்பிரமாணங் களின்படி வாழ்ந்து, கொடுத்திருக்கக்கூடிய இஸ்ரவேலர் ஒருவர், தேவ பணிக்கும், ஆசாரியர்களை ஆதரிப்பதற்கும், ஆசரிப்புக்கூடாரப் பணிக்கும், தரித்திரருக்கு உதவுவதற்கும் தன் ஆண்டு வருமானத்தில் நான்கில் ஒரு பகுதியைக் கொடுத்திருக்கக்கூடுமாம்.

குறிப்பாக அந்நியர்களுக்கும், திக்கற்றோருக்கும், விதவைகளுக் கும் கொடுக்கப்பட்ட தசமபாகத்தை இரண்டாம் தசமபாகம் என்று சில அறிஞர்கள் கூறுகிறார்கள். பிரயாசப்பட்டு, கிடைத்த பலன்களைவைத்து மக்கள் மகிழ்ச்சியாயிருக்க வேண்டும். புதிய தேசத்தில் அவர்களை ஆசீர்வதிப்பதாக தேவன் வாக்குரைத்திருந்தார். ஆனால் அந்த ஆசீர் வாதத்தை தாங்கள்மட்டும் அனுபவித்து, தங்களைப்போல ஆசீர்வதிக் கப்படாதோரை அவர்கள் மறந்துபோக தேவன் விரும்பவில்லை.

வருடந்தோறும், தங்கள் பலனில் தசமபாகத்தை ஆலயத்திற்கு எடுத்துச்சென்று, அங்கு அவர்கள் பகிர்ந்தளிக்க வேண்டியிருந்தது. ஆனால் ஒவ்வொரு மூன்றாம் வருடத்திலும், தங்கள் சமுதாயத்தில் உள் ளவர்கள்மேல் அக்கறைகாட்ட வேண்டியிருந்தது. அறுவடையின் பலன் களிலிருந்து லேவியருக்கும், அந்நியருக்கும், திக்கற்றோருக்கும், வித வைகளுக்கும் கொடுத்து, உதவவேண்டியிருந்தது. உபா 26:12.

மேலும், தங்கள் வருமானத்தில் ஒரு பகுதிமூலம், அதிக தரித்திரத் தில் இருந்தவர்களுக்கு பணஉதவியும், பிறஉதவிகளும் செய்யவேண்டி யிருந்தது. இதையும்கூட தேவன் தங்கள்மேல் காட்டிய இரக்கத்தையும், நியாயத்தையும் நினைவுகூர்ந்தே அவர்கள் செய்யவேண்டியிருந்தது.

`உபா 26:1-11இல் ஆண்டவர் சொல்வது என்ன? எளியவருக்கு உதவிசெய்வதற்கு இந்த நியதி எவ்வாறு இன்று பொருந்தும்?`