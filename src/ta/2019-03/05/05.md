---
title:  எசேக்கியேல்
date:   31/07/2019
---

‘சோதோமின் அக்கிரமம்’ பற்றி கிறிஸ்தவர்களிடம் கேட்டால், பல்வேறு பாலியல் பாவங்களையும், வேறு இழிவானவிஷயங்களையும் பட்டியலிடுவார்கள். அவ்வளவுக்குச் சீர்கெட்டு, அழிவுக்கு பாத்திர மாயிருந்த ஒரு சமுதாயம் பற்றித்தான் ஆதி 19:1-13 கூறுகிறது.

ஆனால் சோதோமின் அக்கிரமம் அதுமட்டுமல்ல. எசேக்கியேல்   சொல்வதைக் கவனியுங்கள்: ‘ இதோ, கெர்வமும், ஆகாரத் திரட்சியும், நிர்விசாரமான சாங்கோபாங்கமுமாகிய இவைகளே உன் சகோதரியான சோதோமின் அக்கிரமம்; இவைகளே அவளிடத்திலும் அவள் குமாரத் திகளிடத்திலும் இருந்தன; சிறுமையும் எளிமையுமானவனுடைய கையை அவள் பலப்படுத்தவில்லை.’ எசே 16:49. அந்தப் பட்டணத்தில் பிற இழிவான பாவங்களும் காணப்பட்டன. ஆனால் தங்களிடமுள்ளதைப் பகிர்ந்தளிக்காமல், எளியவர்கள்மேல் அக்கறையற்றவர்களாக இருந் தார்களென எசேக்கியேல் கூறுகிறார்.

`கேள்வி: பாலியல் பாவங்கள் அளவுக்கு இந்தப் பாவங்களையும் தேவன் மோசமானவைகளாகப் பார்க்கிறார் என்று நம்புகிறீர்களா?`

ஆமோஸ், மீகா, ஏசாயாவுக்குப்பிறகு வந்த எசேக்கியேலும் வர விருந்த அழிவுகுறித்துதான் ஆரம்பத்தில் அறிவித்தார். ஆனால் எருச லேமை பாபிலோனியர்கள் கைப்பற்றி, அங்குள்ளவர்கள் சிறைப்பட் டுச்சென்றபிறகு, அவர்கள் சிறையிருப்பிலிருந்து திரும்புவது குறித்து அதிகமாகத் தீர்க்கதரிசனம் உரைத்தார்.

`கேள்வி: தாம் எப்படிப்பட்ட மேய்ப்பர் என்பதையும் இஸ்ரவேலின் தலைவர்கள் எவ்வளவு மோசமான மேய்ப்பர்களாக இருந்தார்கள் என்பதையும் எசே 34:2-4,7-16 இல் தேவன் ஒப்பிடுகிறார். பலவீனமான ‘ஆடுகளை’ அவர்கள் எவ்வாறு மேய்த்தார்களாம்? ஆனால், அந்த ‘ஆடுகளை’ தேவன் எவ்வாறு மேய்ப்பாராம்?`

சோதோமைக் காட்டிலும் மோசமானவர்களாக இருந்தபோதிலும், அவர்களை அக்கிரமங்களிலிருந்து திருப்புவதற்கு நம்பிக்கையோடு தேவன் செயல்பட்டார். தம் மக்கள்குறித்து புதிய திட்டம் வைத்திருந் தார்; அவர்கள் தேசத்திற்குத் திரும்புவார்கள். எருசலேமின் சிறையிருப்பு மாறும். தேவாலயத்தை மீண்டும் கட்டுவார்கள். தேவன் ஏற்படுத்தியிருந்த பண்டிகைகளை ஆசரிப்பார்கள். அவர்கள் சுதந்தரிக்கும்படி அந்தந்தக் கோத்திரத்திற்குச் சரியாக தேசம் பிரித்துக்கொடுக்கப்படும். எசே 47:13- 48:29. எகிப்திலிருந்து விடுதலையான இஸ்ரவேலர் குறித்து தாம் என்ன திட்டம் வைத்திருந்தாரோ அதைச் சிறையிருப்பிலிருந்து திரும்புகிற தம் மக்களிடமும் நிறைவேற்ற விரும்பினார். சமுதாயத்தில் பலவீன மானவர்கள் மேலும், பிறதேசத்தார் மேலும் அக்கறைகாட்டுவதும் அதில் அடங்கும். 

`இரண்டாம் வாய்ப்புகளைத் தருகிறவர் நம் தேவன். நல்ல தீர்மானங்களைச் செய்ய வாய்ப்பு பெற்றிருந்த தம் மக்கள் தவறுசெய்தாலும், அவர் இரண்டாம் வாய்ப்பைத் தருகிறார். இது நமக்குத் தருகிற மிகப்பெரிய ஆறுதல் என்ன?`