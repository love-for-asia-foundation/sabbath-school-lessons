---
title:  மீகா
date:   30/07/2019
---

`கேள்வி: ‘மனுஷனே, நன்மை இன்னதென்று அவர் உனக்கு அறிவித்திருக்கிறார்; நியா யஞ்செய்து, இரக்கத்தைச் சிநேகித்து, உன் தேவனுக்கு முன்பாக மனத்தாழ்மையாய் நடப்பதை அல்லாமல் வேறே என்னத்தைக் கர்த்தர் உன்னிடத்தில் கேட்கிறார்.’ மீகா 6:8. இந்த வசனம் சொல்கிறபடி எவ்விதங்களில் எல்லாம் நாம் வாழமுடியும்?`

மீகா 6:8 ஒரு பிரபலமான வசனம். பெரும்பாலான வசனங்கள் போல இதை சுலோகனாகவும் அல்லது ‘போஸ்டர்’ வசனமாகவும் பயன்படுத்துவது உண்டு. ஆனாலும் இதன் அர்த்தத்தை முற்றிலும் அறிந்திருக்கிறோமா என்பது ஒரு கேள்விதான்.

`கேள்வி: மக்கள் செய்துவந்த என்னென்ன பாவங்கள்குறித்து மீகா கண்டிக்கிறார்? மீகா 2:8-11; 3:8-12.`

யூதாவின் ஆகாஸ் ராஜாவுடைய ஆட்சிக்காலத்தில் தேவமக்கள் வரலாற்றிலேயே மிகக்கீழ்த்தரமான ஆவிக்குரிய நிலையில் இருந்தார் கள். சிலைவழிபாடும், அதுசம்பந்தமான தீமைகளும் பெருகின.  எளி யவர்களை ஒடுக்கி, அவர்களிடமிருந்து பிடுங்கினார்கள். இது குறித்து வேறு தீர்க்கதரிசிகளும் அவர்களை எச்சரித்தார்கள்.

அக்காலத்தின் பிற தீர்க்கதரிசிகள்போல மீகாவும் அழிவுகுறித்தே தீர்க்கதரிசனம் உரைத்தார். தேவமக்கள் செய்த பாவத்தால் தேவன் கோபமும் துக்கமும் அடைந்ததும், அவர்களுக்கு அழிவு சமீபித்து வந் ததும் மீகா முதல் மூன்று அதிகாரங்களில் சொல்லப்படுகிறது.

ஆனாலும் தேவன் தம் மக்களை விடவில்லை. அவர்கள்மேல் தேவன் வைத்திருந்த அக்கறைதான் தீர்க்கதரிசிகளின் கண்டிப்பான செய்திகளில் வெளிப்பட்டன. அன்பும் அக்கறையும்தான் அவர்களை எச்சரிக்கச் செய்தது. அவர்களை மன்னித்து, சிறையிருப்பைத் திருப்ப தேவன் ஏங்கினார். எப்போதும் அவர்கள்மேல் கோபமாயிருக்க அவர் விரும்பவில்லை. மீகா 7:18-20.

எல்லாரும் கடைப்பிடிக்கவேண்டிய ‘சூத்திரம்’ இது. நியாயமாக நடக்கவேண்டும், இரக்கத்தை சிநேகிக்கவேண்டும், தாழ்மையாக நடக்க வேண்டும். இவ்வாறு சொல்வது எளிது. ஆனால் இந்த விசுவாசத்தின் படி வாழ்வது எளிதல்ல. காரணம் என்னவென்றால், அது இன்றைய சமுதாயத்தின் நடைமுறைக்கு ஒத்துப்போகாது என்பதால். நியாயம் செய்து, இரக்கத்தை சிநேகித்து, தாழ்மையுடன் நடப்பதற்கு தைரியமும் விடாமுயற்சியும் வேண்டும். ஏனென்றால், அநியாயத்தால் ஆதாயமடை கிறவர்களும், இரக்கத்தைப் பரிகாசிப்பவர்களும், பெருமையாக நடப் பவர்களும் இன்று உலகத்தில் இருக்கிறார்கள். ஆனால் தேவன் சொன்ன படி நடக்கும்போது, நாம் அவருக்குக் கீழ்ப்படிகிறோம்.

`நியாயமாக நடப்பதற்கும், இரக்கத்தை  சிநேகிப்பதற்கும், தேவனுக்குமுன் தாழ்மையாக நடப் பதற்கும் இடையேயுள்ள தொடர்பு என்ன?`