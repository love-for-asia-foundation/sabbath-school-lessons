---
title:  மேலும் படிக்க
date:   02/08/2019
---

‘தங்களுடைய காலத்தின் குறிப்பிடத்தக்க கொடுமைகளுக்கும், வெளிப் படையான அநீதிக்கும், புதுமையான ஆடம்பரத்திற்கும், பகட்டிற்கும், இழிவான குடிப் பழக்கத்திற்கும், விருந்திற்கும், கொடிய விபச்சாரத்திற்கும், சிற்றின்பத்தோய்விற்கும் எதிராக தங்கள் சத்தங்களை உயர்த்தினார்கள் தீர்க்கதரிசிகள்.  ஆனால், பாவத் திற்கு எதிரான அவர்களின் கடிந்துகொள்ளுதலும் கண்டனங்களும் வீணாய்ப் போயின.’ - EGW, PK, p 282.

‘ஜனங்களின் சமுதாய நிலை மிகவும் வருத்தகரமானதாகத் தோன்றியது.  மனிதர் ஆதாயத்தை நாடினவர்களாய், வீடுகள் மேல் வீடுகளையும் வயல்கள்மேல் வயல்களையும் சேர்த்துக்கொண்டிருந்தார்கள். நீதியைப் புரட்டினார்கள்; ஏழைகளுக்கு இரக்கம் காட்டவில்லை ... திக்கற்றோரைப் பாதுகாக்கவேண்டிய நியாயாஸ்திரிகள் கூட ஏழைஎளியோரின் கூப்பிடுதலுக்கும், விதவைகள் மற்றும் திக்கற்ற பிள்ளை களின் கூப்பிடுதலுக்கும் தங்கள் செவியை அடைத்துக்கொண்டார்கள்.’ p 306,307.

‘தீர்க்கதரிசிகள் சொன்ன இந்தத் தெளிவான வார்த்தைகளை, ஒவ்வோர் ஆத்துமாவுக்குமான தேவவார்த்தையாக நாம் ஏற்றுக்கொள்ளவேண்டும்.  ஒடுக்கப் பட்டு, கஷ்டப்படுகிறவர்களுக்கு இரக்கமும் கனிவும் முன்யோசனையும் கிறிஸ்தவப் பணிவும் கூடிய செயல்களைச் செய்யக் கிடைக்கும் எந்தத் தருணத்தையும் நாம் இழந்துவிடக்கூடாது.’  p 327.

**கலந்துரையாடக் கேள்விகள்**

`1	தீர்க்கதரிசிகள் எதிர்காலத்தைப்பற்றி முன்னுரைப்பவர்களென நாம் நினைக் கிறோம். ஆனால் தாங்கள் வாழ்ந்த பகுதியின் ஒழுக்கநிலைகுறித்து தீர்க்கதரிசி கள் அக்கறையுடன் இருந்ததை பழைய ஏற்பாடு சொல்கிறது. தீர்க்கதரிசிகளின் பணிகுறித்து, இப்போது என்ன புரிந்துகொண்டீர்கள்?`

`2	சத்தியத்திற்காக நிற்பது எவ்வளவு ஆபத்தானது, கடினமானது என்பது தீர்க்க தரிசிகளின் வாழ்க்கையிலும் செய்தியிலும் வெளிப்படுகிறது. தீர்க்கதரிசிகள் அவ்வாறு வாழ்ந்ததற்கும் செய்ததற்கும் காரணம் என்ன?`

`3	தேவன் தம் மக்கள்மேல் கோபங்கொண்டதையும் அதேசமயம் மிகுந்த அக் கறைகாட்டியதையும் தீர்க்கதரிசிகளின் எழுத்துகளில் காணமுடிகிறது. தேவ குணத்தின் இந்த இரண்டு அம்சங்களையும் உங்களால் எவ்வாறு சமநிலைப் படுத்திப் பார்க்கமுடிகிறது?`

**பாடச்சுருக்கம்**

தேவசித்தத்தையும் தேவவழியையும் காட்டுவதில் பழைய ஏற்பாட்டு தீர்க்கதரிசிகள் வைராக்கியம்காட்டினார்கள்; மக்கள் மீறினபோது, கோபத்தோடும் எரிச்சலோடும் தேவனுக்கு ஆதரவாக நின்றார்கள். தேவனுடைய அக்கறைதான் அவர் களில் வெளிப்பட்டது. எளியோருக்கும் ஒடுக்கப்பட்டவர்களுக்கும் நியாயம்கிடைக்க வேண்டுமென்றும் வைராக்கியம் பாராட்டினார்கள். அநியாயம்செய்வதை நிறுத்தி, தேவனிடம் திரும்புமாறு மக்களை அழைத்தார்கள். தம் மக்களுக்கு தாம் நலமான எதிர்காலம் வைத்திருந்தை தேவன்தாமே தரிசனங்கள்மூலம் வாக்குரைத்தார்.