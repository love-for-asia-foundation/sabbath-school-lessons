---
title:  ஏசாயா
date:   01/08/2019
---

`கேள்வி: சமுதாயத்தில் தன்னைச் சுற்றிலும் எப்படிப்பட்ட நிலை காணப்பட்டதாக தீர்க்க தரிசி கூறுகிறார்? ஏசாயா 1:15-23; 3:13-15; 5:7,8.`

முதல் ஐந்து அதிகாரங்களில், தேவமக்கள் பின்வாங்கிப்போனது குறித்து ஏசாயா கடுமையாக விமர்சிக்கிறார், தேவனைப் புறக்கணித்து தொடர்ந்து தவறே செய்ததால் நெருங்கியிருந்த நியாயத்தீர்ப்புகுறித்து எச்சரிக்கிறார். மக்கள் தேவனிடம் திரும்பி தங்கள் வாழ்க்கையையும் சமுதாயத்தையும் சீர்ப்படுத்தினால் நம்பிக்கையுண்டெனச் சொல்கிறார். ஆனால் மிகுந்த துக்கத்தோடு அவர் பேசுவதை உணரமுடிகிறது. தேவன் எப்படிப்பட்டவர் என்பதையும், தம் மக்களிடம் அவர் என்ன எதிர் பார்க்கிறார் என்பதையும் அவர் புரிந்திருந்ததால், அந்த மக்கள் செய்ய மறந்ததையும், எண்ணற்றோருக்கு அநீதி இழைத்ததையும், தேசத்திற்கு நியாயத்தீர்ப்பு வரவிருந்ததையும் நினைத்துப் புலம்புகிறார்.

அவருடைய தீர்க்கதரிசன ஊழியம்முழுவதிலும் இதே நிலைதான் காணப்படுகிறது. தேவன் செய்ததையெல்லாம் எண்ணிப்பார்க்குமாறு மக்களிடம் கூறுகிறார். எதிர்காலத்தில் அவர்களுக்காக தேவன் செய்ய நினைத்திருப்பதைச் சொல்லி, நம்பிக்கையூட்டுகிறார். எனவே உடனடி யாக தேவனைத் தேடும்படிச் சொல்கிறார். அதாவது, அவர்கள் தங்கள் தவறான செய்கைகளிலிருந்து மனந்திரும்பி, மற்றவர்களை நடத்துகிற விதத்தைச் சீர்ப்படுத்தி, அவரோடு உறவைப் புதுப்பிக்கவேண்டும்.

ஏசாயா 58,59ம் அதிகாரங்களில், நியாயத்திற்காக மீண்டும் குரல் கொடுக்கிறார். சமுதாயத்தில் ‘நியாயம் பின்னிட்டு அகன்றது; நீதி தூர மாய் நின்றது; சத்தியம் வீதியிலே இடறி, யதார்த்தம் வந்து சேரமாட்டா மற்போகிறது’ என்கிறார். ஏசா 59:14. அதை தேவன் அறிவாரென்றும், தேவன் தம் மக்களை இரட்சிப்பார் என்றும், அதற்காக ‘மீட்பர் வரு வார்’ என்றும் சொல்கிறார். ஏசா 59:20.

வரவிருந்த மேசியாபற்றிய அறிவிப்புதான் ஏசாயா புத்தகத்தில் அதிகமாகக் காணப்படுகிறது. அவர் வந்து இறுதியில் தேவராஜ்யத்தை பூமியில் ஸ்தாபித்து, நியாயத்தை நிலைநாட்டி, இரக்கம் காண்பித்து, குணப்படுத்தி, சிறைப்பட்டவர்களை தம் பக்கம் திருப்புவார்.

`இயேசுவின் வாழ்க்கை, ஊழியம், மரணம்பற்றி பின்வரும் தீர்க்கதரிசனங்கள் சொல்வது என்ன? ஏசா 9:6,7; 11:1-5; 42:1-7; 53:4-6. இயேசு இந்த உலகத்திற்கு வந்த நோக்கம் பற்றி இந்தத் தீர்க்கதரிசனங்கள் சொல்வது என்ன?`