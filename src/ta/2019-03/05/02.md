---
title:  நியாயம்செய்யும்படி அடிக்கடி கொடுக்கப்பட்ட அழைப்பு
date:   28/07/2019
---

இஸ்ரவேல்குறித்து தேவன் மிகத்தெளிவான திட்டம் வைத்திருந் தார்; ஆனால் இஸ்ரவேலர்தான் எதிர்பார்ப்புக்கேற்றபடி வாழவில்லை. தேசத்தில் குடியிருந்து ஒருசில தலைமுறைகளுக்குள்ளாகவே, தீர்க்க தரிசியும் நியாயாதிபதியுமான சாமுவேலிடம் ‘சகல ஜாதிகளுக்குள்ளும் இருக்கிறபடி’ தங்களை அரசாள ஒரு ராஜாவை நியமிக்கவேண்டுமென்று கேட்டார்கள். 1சாமு 8:5.

`கேள்வி: ராஜா வேண்டுமென்று கேட்ட மக்களுக்கு சாமுவேல் கொடுத்த எச்சரிப்பு என்ன? 1சாமு 8:10-18.`

பிறதேசத்தார்போல வாழ இஸ்ரவேலரும் ஆசைப்படுவது சாமு வேலுக்குப் புரிந்தது. முதல் ராஜாவான சவுலுக்கு சாமுவேல் ஆலோசக ராக இருந்தாலும், சாமுவேல் சொன்னதுபோலவே நடக்கஆரம்பித்தது. இஸ்ரவேல் சாம்ராஜ்யத்தின் பொற்காலமான தாவீது, சாலொமோனின் நாட்களிலும்கூட பாவச்சோதனைகளுக்கும் ஊழலுக்கும் அதிகார வெறிக்கும் அந்த ராஜாக்கள் தப்பமுடியவில்லை.

இஸ்ரவேல் மற்றும் யூதாவினுடைய ராஜாக்களின் நாட்களில் தேவன் பேசிவந்தார். தம் சித்தத்தைத் தெரிவிக்கவும், சமுதாயத்தில் மறக்கப்பட்ட நிலையிலுள்ள மக்கள்குறித்து தாம் கொடுத்திருந்த பொறுப்புகளை நினைவூட்டவும் தீர்க்கதரிசிகளை அனுப்பினார். 

சமுதாயத்தில் நேர்மையாக வாழ்ந்து, நியாயமே செய்யும்படி எபி ரெயத் தீர்க்கதரிசிகள் மீண்டும்மீண்டும் வலியுறுத்தினார்கள். இஸ்ர வேல் மக்களும் தலைவர்களும் உண்மையின்றி நடந்தபோது, கடிந்து கொண்டார்கள்; புறக்கணிக்கப்பட்ட மக்களுக்காக, குறிப்பாக இஸ்ர வேலர் தேவசித்தப்படி செய்யத் தவறியதால், பாதிக்கப்பட்டவர் களுக்காக தீர்க்கதரிசிகள் உடனுக்குடன் குரல்கொடுத்து வந்தார்கள்.

நியாயமாக வாழ பழைய ஏற்பாட்டு தீர்க்கதரிசிகள் வலியுறுத்தினார் கள்; இன்று நாம் மெத்தனமாக இருக்கிறோம்; இதை ஒப்பிட்டு ஆபிர காம் ஹெஸ்கெல் பின்வருமாறு எழுதுகிறார்: ‘தீர்க்கதரிசிகளைக் கலங் கப்பண்ணின காரியங்கள் இன்று உலகம் முழுவதிலும் தினமும் நிகழ் கின்றன. அநியாயத்தை அவர்கள் சற்றும் பொறுக்கவில்லை என்பது நம்மை நடுங்கச்செய்யவேண்டும். அநியாயமும் மாய்மாலமும் பொய் புரட்டும் கோபக்கொந்தளிப்பும் துயரமும் நிகழ்ந்துவருவதை நாமே கண்கூடாகப்பார்த்தும், நமக்குக் கோபமோ கலக்கமோ வருவதில்லை. சிறு அநியாயத்தைக்கூட, தீர்க்கதரிசிகள் பெரிதுபடுத்தி காட்டினார்கள்.’

தேவனுடைய மனதையும் சிந்தையையும் இவர்கள் வெளிப்படுத் திக் காட்டுகிறார்கள். உலகத்தில் அநியாயத்தையும் துன்பத்தையும் கண்டு தேவன் கண்கலங்குவதைக் காண அவர்கள் உதவுகிறார்கள்.

`நமக்கும் பிறருக்கும் தீங்குவிளைவிக்கிற, ‘சகலஜாதிகளுக்குள்ளும்’ காணப்படுகிறவற்றைச் செய்ய நாமும் எவ்வாறெல்லாம் முயல்கிறோம்?`