---
title:  ஆமோஸ்
date:   29/07/2019
---

‘நான் தீர்க்கதரிசியுமல்ல, தீர்க்கதரிசியின் புத்திரனுமல்ல; நான் மந்தை மேய்க்கிறவனும், காட்டத்திப்பழங்களைப் பொறுக்குகிறவனு மாயிருந்தேன். ஆனால், மந்தையின் பின்னாலே போகிறபோது, என் னைக் கர்த்தர் அழைத்து, நீ போய் என் ஜனமாகிய இஸ்ரவேலுக்கு விரோதமாகத் தீர்க்கதரிசனம் சொல்லு என்று கர்த்தர் உரைத்தார்’ என் றான். ஆமோஸ் 7:14,15.

ஒரு தீர்க்கதரிசிக்கான தகுதிகள் தனக்கில்லையென ஆமோஸ் கூறுகிறார். ஆனால், தான் சொல்லும் செய்தியை இஸ்ரவேல் மக்கள் கேட்குமளவிற்கு அவரால் செய்தியை அறிவிக்கமுடிந்தது.

சீரியா, பெலிஸ்தியா, பெனிக்கேயா, ஏதோம், அம்மோன், மோவாப் ஆகிய நாடுகளைப் பட்டியலிட்டு, அவர்களுடைய குற்றங் களையும், வெறிச்செயல்களையும், அராஜாகங்களையும் விவரித்து, தேவன் அவர்களைத் தண்டிப்பாரெனக் கூறுகிறார். ஆமோஸ் 1:3-2:3. தங்கள் எதிரிகள்தாம் இந்தக் குற்றங்களைச் செய்தார்களென நினைத்து இஸ்ரவேலர் திருப்தியடைந்திருக்கலாம்; இந்தக் குற்றங்கள் பலவற்றை இஸ்ரவேலுக்கு எதிராகத்தான் அத்தேசத்தார் செய்திருந்தார்கள்.

பின்னர், யூதாவுக்கு எதிரான தேவனுடைய தீர்ப்புகளையும் அவர் சொல்கிறார். இஸ்ரவேல் தேசம் உடைந்தபோது,  தென்பகுதியிலி ருந்த தேசம்தான் யூதா. அவர்கள் தேவனைப் புறக்கணித்து, அவரு டைய கற்பனைகளுக்குக் கீழ்ப்படியாமல் போனதால், அவர்கள் தண் டிக்கப்படுவார்களென எச்சரிக்கிறார். ஆமோஸ் 2:4,5. இப்போது, தங் களுக்கு பக்கத்திலிருந்த தேசத்தாரைத்தானே ஆமோஸ் குற்றஞ்சாட்டு கிறாரென வடதேசத்தார் நிம்மதியடைந்திருக்கலாம். ஆனால் ஆமோஸ் புத்தகத்தின் மீதமுள்ள பகுதிகளில், தேவனுக்கு எதிராக வட தேசத்தார் செய்த தீமைகள், விக்கிரகாராதனை, அநியாயம் பற்றியும் அவர்களின் தொடர் தோல்விகளையும் பற்றியும்தான் பார்க்கிறோம்.

`கேள்வி: எத்தகைய பாவங்கள் குறித்து ஆமோஸ் எச்சரிக்கிறார்? ஆமோஸ் 3:9-11; 4:1,2; 5:10-15; 8:4-6.`

அழிவுகுறித்து எச்சரித்தாலும், தேவனிடம் திரும்புமாறு மக்களி டம் வேண்டுகிறார் ஆமோஸ். அவர்கள் நியாயமாக வாழத் தீர்மானித்து, தங்கள் மத்தியிலிருந்த எளியவர்கள்மேல் அக்கறைகாட்ட வேண்டி யிருந்தது. ‘நியாயம் தண்ணீரைப்போலவும், நீதி வற்றாத நதியைப்போல வும் புரண்டுவரக்கடவது.’ ஆமோஸ் 5:24. ஆமோஸ் தீர்க்கதரிசனத்தின் கடைசி சில வசனங்களில் தேவமக்களின் சிறையிருப்பு திருப்பப்படு மெனச் சொல்லப்படுகிறது. ஆமோஸ் 9:11-15. ‘அதிக தேவதுரோகமும் அதிக தேவையும் காணப்பட்ட சமயத்தில் மன்னிப்பையும் நம்பிக்கை யையும் பற்றிய செய்தியைக் கொடுத்தார்.’ - EGW, PK, p 283.

`தவற்றைத் திருத்துவதற்கு சிலசமயங்களில் கடிந்துகொள்ள வேண்டியது அவசியமா? எப்போது கடிந்துகொள்ளவேண்டும் என்பதை எவ்வாறு அறியலாம்?`