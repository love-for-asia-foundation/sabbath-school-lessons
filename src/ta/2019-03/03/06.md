---
title:  தேசத்திற்கான ஓய்வு
date:   18/07/2019
---

இஸ்ரவேலரின் வாழ்க்கையோட்டத்தோடு பின்னிப்பிணைந்த ஓர் அம்சமாக ஓய்வுநாள் இருந்தது. ஓய்வுநாள் நியதி வார நியதி அல்ல. ஒவ்வொரு ஏழாம் வருடத்திலும் ஒரு விசேஷித்த ஓய்வை ஆச ரிக்கவேண்டியிருந்தது. ஏழு ஏழு வருடங்களுக்குப்பிறகு, அதாவது ஒவ்வொரு ஐம்பதாவது வருடமான யீபிலி வருடமும் ஓய்வு வருடம்.

`கேள்வி: வேவி 25:1-7இல் கொடுக்கப்படும் கட்டளை என்ன? உங்கள் வாழ்க்கையிலும் வேலையிலும் இந்த நியதியை எவ்வாறு கடைப்பிடிக்கலாம்?`

ஓய்வு வருடத்தில் விவசாயம் செய்யக்கூடாது. இது நில மேலாண்மையில் குறிப்பிடத்தக்க ஒரு செயலாகும். இந்த விவசாய நடைமுறையின் பயன் இன்று அதிகமாகக் கண்டறியப்பட்டுள்ளது. 

ஏழாவது வருடமானது அடிமைகளுக்கும் குறிப்பிடத்தக்க ஒரு வருடமாகும். இஸ்ரவேலரில் யாராவது கடன்பட்டு, தங்களை அடிமை களாக விற்க நேர்ந்தால், ஏழாம் வருடத்தில் அவர்களை விடுதலை செய்துவிடவேண்டும். அதேபோல், ஏழாம் வருடத்தில் நிலுவையில் உள்ள கடன்களையும் ரத்துசெய்துவிடவேண்டும். உபா 15:1-11.

வனாந்தரத்தில் எவ்வாறு மன்னாவுக்கு தேவனை நம்பியிருந்தார் களோ, அது போலத்தான் ஓய்வுவருடத்திலும் விதைக்காமல் தேவனை நம்பியிருக்கவேண்டியிருந்தது. ஓய்வுவருடத்தில் நிலத்தில் விளைவதே போதுமென்றும் நம்பிக்கை அவசியமாயிருந்தது. அதுபோலத்தான், அடிமைகளை விடுதலை செய்வதும், கடன்களை ரத்துசெய்வதும். அது இரக்கத்தின் ஒரு செயல்; அதுபோல தேவவல்லமையிலும் நம்பிக்கை வைக்கிற ஒரு செயல்; தேவைகளை தேவன் சந்திப்பார் என்று நம்பி யிருப்பதாகும். தங்களுடைய தேவைகளுக்காக மற்றவர்களை ஒடுக்க வேண்டியதில்லை என்று மக்கள் கற்றுக்கொள்ள வேண்டியிருந்தது.

ஓய்வுநாளின் ஒழுங்கும் நியதிகளும் இஸ்ரவேலரின் சமுதாயத் தில் முழுதாக்கத்தை உண்டாக்கவேண்டியிருந்தது. அதுபோலத்தான் இன்றும்; ஓய்வுநாள் ஆசரிப்பானது ஓர் ஆவிக்குரிய  ஒழுங்கு; மற்ற அனைத்து நாட்களிலும் நாம் வாழ்கிற வாழ்க்கையில் அது மாற்றத்தை உண்டாக்கவேண்டும். முதலாவது தேவனுடைய ராஜ்யத்தைத் தேடு மாறு இயேசு சொன்னதைக் கடைப்பிடிக்கும் ஒரு வழிதான் ஓய்வுநாள். ‘இவைகளெல்லாம் உங்களுக்கு வேண்டியவைகள் என்று உங்கள் பரமபிதா அறிந்திருக்கிறார். இவைகளெல்லாம் உங்களுக்குக் கூடக்கொடுக்கப்படும்.’ மத் 6:32,33.

`ஓய்வுநாள் ஆசரிப்பானது வாரத்தின் மற்ற ஆறுநாட்களிலும் எப்படிப்பட்ட தாக்கத்தை உண் டாக்கவேண்டும்? மற்ற ஆறுநாட்களிலும் பேராசையோடும், சுயநலத்தோடும், அன்பில்லாம லும் வாழ்ந்து, ஓய்வுநாளில்மட்டும் புனிதராய்க் காட்டுவதில் என்ன பயன் இருக்கிறது? வாரத் தின் மற்ற நாட்களிலும் இந்தக் குறைகள் நம்மிடம் காணப்படாதிருந்தால், ஓய்வுநாளைப் பரிசுத்தமாக ஆசரிக்கலாம் அல்லவா?`