---
title:  சமத்துவ நாள்
date:   16/07/2019
---

யாத்திராகமம் 20இலும் உபாகமம் 5இலும் நான்காம் கற்பனை பற்றித்தான் விவரமாகச் சொல்லப்படுகிறது. சில கற்பனைகளில் இரண்டுமூன்று வார்த்தைகள்தாம் உள்ளன. ஆனால், நான்காம் கற்பனைதாம் ஏன், எப்படி, யாருக்காக ஓய்வுநாளை நினைவுகூர வேண்டுமென விளக்கமாகச் சொல்கிறது.

`கேள்வி: வேலைக்காரர்கள், அந்நியர்கள், மிருகங்கள்பற்றிக்கூட யாத் 20:8-11இல் வரு கிறது; காரணம் என்ன?`

ஓய்வுநாள் விவரத்தில் பிறமனிதர்களுக்கு முக்கியத்துவம் வரு கிறது. உலகின் அனைத்துக் கலாச்சாரத்தினர் மத்தியிலும் இது போன்ற கட்டளை காணப்படுவதாக சிக்வே கே. டான்ஸ்டட் கூறுகிறார். ஓய்வுநாள் கற்பனையானது, ‘மேல்மட்டத்தினரிலிருந்து ஆரம்பிக்கா மல் அடிமட்டத்தினரை வலியுறுத்தி ஆரம்பிக்கிறது. சமுதாயத்தில் பெல வீனர்களாக உள்ளவர்ளுக்கு முக்கியத்துவம் கொடுக்கிறது. அடிமை களுக்கும் அந்நியருக்கும் பணிமிருகங்களுக்கும் ஓய்வு அதிகம் தேவைப்படும் என்பதால், அவ்வாறு வலியுறுத்துகிறது. அடிமட்டத் தினருக்கும், வாயில்லா ஜீவன்களுக்கும் ஏழாம்நாள் ஓய்வுநாள் அடைக்கலமாக இருக்கிறது” என்கிறார்.

ஒவ்வொருவரும் அனுபவிக்கவேண்டிய நாள் ஓய்வுநாளென்று கற்பனை சொல்கிறது. ஓய்வுநாளின் அடிப்படையில் நாம் அனைவரும் சமம். வாரத்தின் மற்ற நாட்களில் பணியாளர்களை வேலைவாங்கலாம்; ஆனால், ஓய்வுநாளில் முடியாது. ஏனென்றால், அவர்களுக்கும் அதை ஓய்வுநாளாக தேவன் கொடுத்திருக்கிறார். மற்ற நாட்களில் ஒருவர் வேலைக்காரனாக அல்லது அடிமையாக இருக்கலாம்; ஆனால் மனிதர் கள் சமமாகச் சிருஷ்டிக்கப்பட்டு, தேவனால் மீட்கப்பட்டவர்கள் என் பதை ஓய்வுநாள் நினைவூட்டுகிறது; எனவே அவரும் தன் வழக்கமான வேலைகளை மறந்து, அந்நாளில் மகிழ்ந்திருக்க தேவன் அழைக்கிறார். ஓய்வுநாள் ஆசரிப்பவர்கள்போக, ‘உன் வாசல்களில் இருக்கிற அந் நியனானாலும்’ ஓய்வுநாளின் பயனைப் பெறவேண்டும். யாத் 20:10.

அடிமைத்தனத்திலிருந்து விடுதலைபெற்றிருந்த இஸ்ரவேலரின் மனநிலையில் இது உண்மையிலேயே தாக்கத்தை ஏற்படுத்தியிருக்கும். புதியதொரு தேசத்தில் தங்கவிருந்தார்கள்; எகிப்தியரின் ஒடுக்குமுறைகள் அவர்களிடம் காணப்படுவதை தேவன் விரும்பவில்லை. அவர் களுடைய சமுதாயத்திற்கான விலாவாரியான சட்டங்களைக் கொடுத் தார்; மேலும், எல்லாரும் தேவனுக்குமுன் சமம் என்பதற்கான வாராந்திர நினைவுச்சின்னமாக ஓய்வுநாளையும் கொடுத்தார்; அது நமக்கும் தேவையான நினைவுச்சின்னம்தான்.

`உங்களுடைய ஓய்வுநாள் ஆசரிப்புமூலம் உங்களுடைய சமுதாயத்தில் உள்ளவர்கள் எவ்விதத்தில் பயனடையப் போகிறார்கள்?`