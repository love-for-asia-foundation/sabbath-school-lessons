---
title:  குணப்படுத்துகிற நாள்
date:   17/07/2019
---


பல விஷயங்களை உள்ளடக்கியதாக, பரந்தநோக்கமுடையதாக ஓய்வுநாள் ஆசரிப்பு கொடுக்கப்பட்டது. ஆனால், இயேசு இந்தப் பூமிக்கு வந்திருந்த சமயத்தில் அதன் நோக்கத் தையே மதத்தலைவர்கள் மாற்றியிருந்தார்கள். விடுதலையின், சமத்துவத்தின் நாளாக இருப் பதற்குப் பதிலாக மனிதபாரம்பரியங்களையும், கட்டுப்பாடுகளையும் உடைய நாளாக அதை மாற்றியிருந்தார்கள். அதை மற்றவர்கள்மேலும் திணித்தார்கள்; அத்தகைய நடவடிக்கைகளை இயேசு எதிர்த்தார்.

அதின் ஒரு பகுதியாக ஓய்வுநாளில் அநேகரை அவர் குணமாக் கினார். காரணத்தோடுதான் மற்ற நாட்களில் செய்யாமல் ஓய்வுநாளில் இயேசு அந்த அற்புதங்களைச் செய்தார். ஓய்வுநாளின் நோக்கத்தை விளக்குவதே அதன் நோக்கம்.ஓய்வுநாளில் குணமாக்குவது சரிதான் என்று இயேசு சொன்னார். இயேசுவைக் கொல்லுவதற்கு பரிசேயர்கள் அதை ஒரு காரணமாகக் காட்டினார்கள்.

`கேள்வி: ஓய்வுநாளில் இயேசு குணமாக்கின பின்வரும் சம்பவங்களை வாசியுங்கள்.  மத் 12:9-13; மாற்கு 1:21-26; 3:1-6; யோவான் 9:1-16. இந்தச் சம்பவங்களில் வெளிப் படும் குறிப்பிடத்தக்க விஷயங்கள் என்ன?`

ஓய்வுநாளின் முக்கியத்துவத்தை இயேசு உறுதிப்படுத்தினார். அந்தக் குறிப்பிட்ட 24 மணி நேரம் வித்தியாசமானது. தேவனோடும், நம் குடும்பத்தினரோடும், நம் சபையினரோடும், நம் சமூகத்தினரோடும் உறவை வளர்ப்பதற்கான வாய்ப்பு அது. நம்முடைய சுயநலத்திற்காக ஓய்வுநாளை ஆசரிக்கக்கூடாது. ‘ஓய்வுநாளிலே நன்மை செய்வது நியாயந்தான்’ என்று இயேசு சொன்னார். மத் 12:12.

பிறர்மேல் அக்கறைகொண்டு ஏராளமான நன்மைகளைச் செய் யும் சபைஅங்கத்தினர்கள் இருக்கிறார்கள். அவ்வாறு நன்மைசெய்வ தில் இன்னும் முன்னேற்றம் தேவையென உணர்கிறவர்களும் உண்டு. ஒடுக்கப்பட்டோர் அல்லது புறக்கணிக்கப்பட்டோர்மேல் தேவன் அக் கறைகாட்டுகிறார்; நாமும் அக்கறைகாட்டவேண்டும். ஓய்வுநாளில் நாம் வழக்கமான வேலைகளைச் செய்யவேண்டியதில்லை; அன்று நமக்கு எவ்வித அழுத்தமும் கிடையாது. பிறர்மேல் அக்கறைகாட்டு வதற்கு அன்று அதிக நேரமுள்ளது; அதுதான் உண்மையோடும் ஊக்கத் தோடும் ஓய்வுநாளைக் கைக்கொள்வதாகும். ‘நான்காம் கற்பனையின் படி, ஓய்வுக்கும் தொழுøக்கும் அர்ப்பணிக்கப்பட்ட நாள் ஓய்வுநாள். அன்று உலகப்பிரகாரமான வேலையைச் செய்யாமல், தேவனுடைய சித்தத்திற்கு உட்பட்டு கருணையும் இரக்கமுமான கிரியைகளைச் செய்ய வேண்டும் ... வேதனையைத் தணிப்பதும், துக்கத்தைப் போக்குவதும் அன்பின் சேவையாகும், இது தேவனுடைய நாளைப் பரிசுத்தப்படுத்து கிறது.’ - EGW, Welfare Ministry, p. 77.

`ஓய்வுநாளில் பிறருக்கு என்ன நன்மைகளைச் செய்கிறீர்கள்?`