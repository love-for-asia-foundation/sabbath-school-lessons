---
title:  மேலும் படிக்க
date:   19/07/2019
---

‘துன்பத்தில் இருப்போருக்கு நிவாரணமளிப்பது ஓய்வுநாள்பிரமாணத்திற்கு இசைவானதென இயேசு அவர்களிடம் சொன்னார். அந்தப் பிரமாணத்தின்படியே தேவதூதர்களும் செய்கிறார்கள்; பாடுகளிலுள்ள மனிதர்களுக்கு ஊழியம்செய்யும் படி பரலோகத்திற்கும் பூமிக்கும் நடுவே எப்போதும் ஏறுவதும் இறங்குவதுமாக இருக் கிறார்கள்.

‘இந்த நாளில் மனிதன் செய்யவேண்டிய ஒரு வேலையும் இருக்கிறது. வாழ் வின் அத்தியாவசிய தேவைகளைச் சந்திக்கவேண்டும். நோயாளிகளைக் கவ னிக்கவேண்டும். எளியவருக்கு உதவவேண்டும். வேதனையில் இருக்கும் ஒருவருக்கு ஓய்வுநாளில் உதவமறுப்பவன் குற்றவாளியே. தேவனுடைய பரிசுத்த ஓய்வுநாள் மனிதனுக்காக உண்டாக்கப்பட்டது. அன்று இரக்கத்தின் கிரியைகளைச் செய்வது அதன் நோக்கத்தை நிறைவேற்றுவதாகும். ஓய்வுநாளோ, வேறு எந்த நாளோ, அன்று நீக்கப்படக்கூடிய வேதனையை ஒரு மணி நேரம்கூட தம் சிருஷ்டிகள் அனுபவிப்பதை தேவன் விரும்புவதில்லை.’ — EGW, DA, p 206,207.

**கலந்துரையாடக் கேள்விகள்**

`1	தேவனை நீங்கள் நம்புவதின் அடையாளமாக ஓய்வுநாளை ஆசரித்திருக்கிறீர் களா? அந்த நம்பிக்கையின் விளைவாக மன்னாவின் அனுபவத்தை தேவன் உங்களுக்குத் தந்திருக்கிறாரா? தந்திருந்தால், வகுப்பில் அதைப் பகிர்ந்துகொள் ளுங்கள். நீங்கள் கற்ற பாடத்தையும் சொல்லுங்கள்.`

`2	ஓய்வுநாளின் பல்வேறு அம்சங்களை நான்காம் கற்பனையில் தேவன் சொல் கிறார். யாத் 20:8-11; உபா 5:12-15. அதில் உங்களுக்கு மிகவும் அதிகமாகப் பிடித்த அம்சம் எது?`

`3	ஓய்வுநாளின் ஆசீர்வாதங்களை வகுப்பாக அல்லது தனியாக என்னென்ன வழிகளிலெல்லாம் உங்கள் பகுதியில் பகிர்ந்துகொள்ளலாம்?`

`4	ஓய்வுநாள் எவ்வாறெல்லாம் உங்கள் வாழ்க்கையை மாற்றுகிறது? ஓய்வு நாளின் நியதிகளும் ஒழுங்கும் உங்கள் வாழ்க்கையின் என்னென்ன அம்சங் களில் இன்னும் அதிக தாக்கத்தை உண்டாக்கவேண்டியிருக்கிறது?`

**பாடச்சுருக்கம்**

சிருஷ்டிப்பு மற்றும் மீட்பின் நினைவுச்சின்னமாக ஓய்வுநாளை தேவன் கொடுத்தார். ஓய்வுநாளில் அதிகமான நடைமுறைப் பயன்களும் உள்ளன. தேவனு டைய ஏற்பாட்டில் நாம் நம்பிக்கையாக இருக்கவும், சமத்துவத்தைப் பேணவும் அது கற்றுத்தருகிறது. நம் உறவுகளை எல்லாம் மாற்றக்கூடிய ஆவிக்குரிய ஒழுங்காகவும் அது விளங்கமுடியும். ஓய்வுநாளில் வியாதியஸ்தர்களைக் குணமாக்கி, அதன் மெய் நோக்கத்தை இயேசு எடுத்துக்காட்டினார்; எளியவருக்கு ஓய்வுநாளில் உதவிசெய்வது சரியென்றும் காட்டினார்.