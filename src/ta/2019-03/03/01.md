---
title:  'ஓய்வுநாள்: விடுதலை நாள்'
date:   13/07/2019
---

### இவ்வார ஆராய்ச்சிக்கு 
யாத் 16:16-18; 20:8-11; உபா 5:12-15; மத் 12:9- 13; லேவி 25:1-7.

> <p>மனன வசனம்</p> 
> பின்பு அவர்களைநோக்கி: மனுஷன் ஓய்வுநாளுக்காக உண்டாக்கப்பட வில்லை, ஓய்வுநாள் மனுஷனுக்காக உண்டாக்கப்பட்டது என்றார். மாற்கு 2:27.

சிருஷ்டிப்பு நாளின் இறுதிச்செயலாக ஓய்வுநாளை தேவன் உண் டாக்கினார். தேவன் ஏழாம்நாளில் ஓய்ந்திருந்தது மட்டுமல்ல, வாழ்க் கையின் ஒன்றுகலந்த ஓர் அம்சமாகவும் ஓய்வை ஏற்படுத்தினார். மனிதர்கள் தேவனோடும் பிற மனிதர்களோடும் பேசிமகிழ்வதற்காக உண்டாக்கப்பட்டதுதான் ஓய்வுநாள்.

அதனால்தான் தம் மக்களுக்கான திட்டத்தில் ஓய்வுநாளையும் கற்பனைகளில் ஒன்றாகக் கொடுத்தார்; இஸ்ரவேல் தேசத்தின் உரு வாக்கத்தின்போதே ஓய்வுநாளும் சொல்லப்பட்டது. எபிரெயர்களின் வாழ்க்கையில் ஓய்வுநாள் ஒரு முக்கியப் பங்காற்ற வேண்டியிருந்தது.

ஓய்வுநாள் என்றவுடன், அன்று என்ன செய்யலாம், என்ன செய்யக்கூடாது என்பவை பற்றியே அதிகம் பேசுகிறோம். ஆனால், தேவகிருபையின் ஓர் அடையாளமாக ஓய்வுநாள் கொடுக்கப்பட்டதை மறக்கவே கூடாது. உலகத்திலும் தேவமக்களின் வாழ்விலும் முக்கியப் பங்காற்றுவதற்கு ஓய்வுநாள் கொடுக்கப்பட்டது. 

எல்லா மனிதருக்காகவும் ஓய்வுநாள் சிருஷ்டிக்கப்பட்டதாக இயேசு சொன்னார். நாம் மெய்யாக ‘ஓய்வுநாளைக் கைக்கொள்ள நினைக்கும்போது,’ வாரத்தின் மற்ற அனைத்து நாட்களிலும் அது தாக் கத்தை உண்டாக்கும்; மற்றவர்களுக்கு ஆசீர்வாதமான ஒரு வழிவகை யாகவும் அமையும். இயேசுவின் வாழ்வில் அதைப் பார்க்கிறோம்.

_2019, ஜுலை 20 வகுப்புக்காகப் படிக்கவேண்டிய பாடம்_