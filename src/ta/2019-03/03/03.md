---
title:  ஓய்வுநாள் கொடுக்கப்பட்டதற்கான இரண்டு காரணங்கள்
date:   15/07/2019
---

`கேள்வி: ஓய்வுநாள்பற்றிக் கூறுகிற இந்த இரண்டு வேதப்பகுதிகளும் எவ்வாறு ஒன்றை  யொன்று உறுதிப்படுத்துகின்றன? யாத் 20:8-11; உபா 5:12-15.`

நினைவுகூருதல் என்பது உறவின் முக்கியமான அம்சம். தேவன் நம்முடைய சிருஷ்டிகர், நம்முடைய மீட்பர் என்கிற உண்மையின் அடிப் படையில், நாம் அவரோடு அன்புறவுகொள்ளவேண்டுமென தேவன் விரும்புகிறார்; அவர் நம் மீட்பர், சிருஷ்டிகர் என்பதையே இந்த இரு வேதப்பகுதிகளிலுமுள்ள நான்காம் கற்பனை காட்டுகிறது. ஓய்வு நாளை நாம் ஆசரிப்பதற்கும் இவைதாம் முக்கியக் காரணங்களாகும்.

பொய்யான பல தெய்வங்களை வழிபட்ட நாடு எகிப்து. அங் கிருந்து வந்த இஸ்ரவேலருக்கு சிருஷ்டிகராகிய தேவனே மெய்யானவர் என்பதை நினைவுப்படுத்த வேண்டியிருந்தது. அதற்கான முக்கிய நினைவுச்சின்னமாக ஓய்வுநாள் இருந்தது. ஒவ்வொரு வாரமும் வெள் ளிக்கிழமையில் இரண்டுமடங்கு மன்னா கொடுக்கப்பட்டது, அவரு டைய சிருஷ்டிப்பின் வல்லமைக்கு பலத்த ஆதாரமாக இருந்தது. தேவன் நம் சிருஷ்டிகர் என்பது நான்காம் கற்பனைபற்றிச் சொல்கிற யாத் 20இன் வேதப்பகுதியில் தெளிவாக உள்ளது.

ஆனால், இஸ்ரவேலரின் விடுதலை, மீட்பு, இரட்சிப்புகுறித்து உபாகமம் 5 சொல்கிறது. தேவன் தங்களை மீட்டதை இஸ்ரவேலர் சாட்சி யாகச் சொல்லவேண்டியிருந்தது; ஒவ்வோர் ஓய்வுநாளிலும் நினைவு கூரவேண்டியிருந்தது. முதலாவது சரீரப்பிரகாரமாக எகிப்தின் அடிமைத் தனத்திலிருந்து மீட்கப்பட்டார்கள். பிறகு தேவனைப்பற்றியும் இரட்சிப்புபற்றியும் புரிந்துகொண்டார்கள். ஆவிக்குரிய இரட்சிப்பை வாராவாரம் நினைவுபடுத்தி, அவர்களை மகிழச்செய்கிற நாளாக ஓய்வுநாள் மாறியது.

ஓய்வுநாளின் நோக்கமே தேவனுக்கும் அவருடைய மக்களுக் கும் இடையே உறவைச் சீர்ப்படுத்துவதுதான். ‘நான் தங்களைப் பரிசுத் தம்பண்ணுகிற கர்த்தர் என்று அவர்கள் அறியும்படிக்கு, எனக்கும் அவர்களுக்கும் அடையாளமாய் இருப்பதற்கான என் ஓய்வுநாட்களை யும் அவர்களுக்குக் கட்டளையிட்டேன்.’ எசே 20:12. ஆனால் இது ஒரு குறிப்பிட்ட மக்களுக்கானதல்ல. இஸ்ரவேலர் ஒரு புதிய  சமுதாயத்தை உருவாக்கவேண்டியிருந்தது; உலகத்தின் பிறமக்கள்மேல் அன்பைக் காட்டி, ஆசீர்வாதத்தை வழங்கவேண்டியிருந்தது.

‘ஆகையால் ஓய்வுநாளை ஆசரிக்க உன் தேவனாகிய கர்த்தர் உனக்குக் கட்டளையிட்டார்.’ உபா 5:15. நம்முடைய சிருஷ்டிப்பு, மீட்பு குறித்து நினைவுகூர்ந்து, மகிழும்படி ஓய்வுநாளை ஆசரிக்கும்போது, ஆண்டவரோடும் பிற மக்களோடும் நம் உறவு வளரும். தேவன் நம் மேல் கிருபையாயிருக்கிறார்; நாமும் கிருபையாயிருக்கவேண்டும்.

`ஓய்வுநாளைக் கைக்கொள்வது எவ்வாறு பண்புள்ளவர்களாக, அன்புள்ளவர்களாக, அக்கறையுள்ளவர்களாக, மனதுருக்கமுள்ளவர்களாக நம்மை மாற்றமுடியும்?`