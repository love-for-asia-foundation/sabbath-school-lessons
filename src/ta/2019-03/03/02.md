---
title:  மன்னா போதும்
date:   14/07/2019
---

இஸ்ரவேலர் பல தலைமுறைகளாக அடிமைத்தனத்திலும் சமு தாயச் சீர்கேட்டிலும் கழித்து, சிறுமைப்பட்டிருந்தனர். அவர்களை விடுவித்தபிறகு, அவர்களைத் தூக்கிநிறுத்தி, உயர்தரமான வாழ்க்கை யைக்காட்ட விரும்பினார் தேவன்; ஒழுக்கமிக்க சமுதாயத்தை அமைப் பதற்கான சட்டங்களைக் கொடுத்தார். அதற்கான முதல்பாடமே அன் றாட வாழ்க்கை சம்பந்தப்பட்டதாக இருந்தது.

40 வருட வனாந்தர யாத்திரை முழுவதிலும் அவர்கள் கடைப் பிடித்த வாழ்க்கை மூலமாக ஒழுங்கும், தேவமுன்னேற்பாடுகளின் கண்கூடான ஆதாரமும், சுயநலமற்ற வாழ்க்கைக்கான ஏற்பாடுகளும், இஸ்ரவேல் கலாச்சாரத்தின் ஓர் அங்கமாக மாறியிருக்கவேண்டும். மன்னா கொடுக்கப்பட்டதில் அதைக் காணலாம். இஸ்ரவேலரின் பாளையத் தைச் சுற்றிலும், ஒவ்வொரு நாள் காலையிலும் தரையின்மேல் மன்னா பொழியப்பட்டது.

`கேள்வி: அவரவர் புசிக்கும் அளவுக்கு மட்டுமே மன்னாவைச் சேர்க்கமுடிந்தது என்று சொல்லப்படுவதிலுள்ள முக்கியத்துவம் என்ன? யாத் 16:16-18.`

கொடுக்கிற விஷயத்தில் கிறிஸ்தவர்கள் எப்படி இருக்கவேண்டும் என்பதற்கு இந்தச் சம்பவத்தைத்தான் பவுல் உதாரணமாகக் காட்டுகிறார்: ‘இப்பொழுது உங்களிடம் நிறைய உள்ளது. அவற்றைத் தேவையான வர்களுக்குக் கொடுங்கள். அவர்களிடம் மிகுதியாக இருக்கும்போது அவர்கள் உங்களுக்குத் தேவையானதைக் கொடுத்து உதவுவார்கள். இப்படியே எல்லாம் சமமாகும்.’ 2கொரி 8:14. (பொது மொழிபெயர்ப்பு.)

தேவன் தம்முடைய மக்களுக்கும், தம்முடைய சிருஷ்டிப்புக்கும் போதுமானதைக் கொடுத்திருக்கிறார். தேவையானதைமட்டும் செலவழித்து விட்டு, மீதியானதை மற்றவர்களோடு பகிர ஆயத்தமாக இருந்தால், எல்லாருடைய தேவைகளையும் சந்திக்கமுடியும். நாளைய தேவைகளை தேவன் பார்த்துக்கொள்வார் என்கிற நம்பிக்கை இருந் தால்மட்டுமே, அன்றன்றைக்கானதை எடுக்கமுடியும். இஸ்ரவேலர்கள் போன்று சிறுமைப்பட்டவர்கள் தங்களுடைய பிழைப்பைமட்டுமே யோசிப்பார்கள்; ஆனால், நம்பிக்கையும் தயாளமும் பகிர்தலும் நிறைந்த ஒரு வாழ்க்கையை எடுத்துக்காட்ட தேவன் விரும்பினார்.

ஒவ்வொரு வெள்ளிக்கிழமையிலும் இரண்டுமடங்கு மன்னா பொழிந்தது. ஓய்வுநாளுக்கு ஆயத்தமாகும்படி அன்றுமட்டுமே அவர்கள் அதிகமாகச் சேகரிக்கமுடியும். தேவன் தங்களுடைய தேவை களை எல்லாம் பார்த்துக்கொள்வார் என்று நம்புவதற்கு ஓய்வுநாளுக் கான ஏற்பாடும் ஓர் உதாரணமாக இருந்தது. தேவனுடைய அந்தக் கிருபையின் செயலானது, ஏழாம்நாள் ஓய்வுநாளில் தேவன் வாக்களித் திருந்த ஓய்வை அவர்கள் முழுவதுமாக அனுபவிக்க உதவியது.

`ஓய்வுநாளில் தேவன் தருகிற ஓய்வை முழுவதுமாக அனுபவிக்க, வெள்ளிக்கிழமைகளில் நாம் என்ன செய்யலாம்?`