---
title:  சிலைவழிபாடும் ஒடுக்குதலும்
date:   04/08/2019
---

எகிப்திலிருந்து இஸ்ரவேலரை தேவன் விடுவித்து, சீனாய் மலை மேல் அவர்களைச் சந்தித்தார்; அங்கே பத்துக்கற்பனைகளை எழுதிக் கொடுத்தார். வேறு தேவர்களை வணங்கக்கூடாது, சிலைகளைச் செய் யக்கூடாது என்கிற முதல் இரு கற்பனைகளும் அவற்றில் அடங்கும். யாத் 20:2-6. தேவன் சொன்னபடியெல்லாம் செய்து, அவருடைய மக்களாக வாழ்வோமென மக்கள் சொன்னார்கள். யாத் 24:1-13.

பிறகு மோசே மலைக்கு ஏறிச்சென்று, கிட்டத்தட்ட ஆறு வாரங் கள் அங்கே இருந்தார்; அவருக்கு என்னவாயிற்றோவென மக்கள் நினைத்தார்கள். மக்கள் அழுத்தம்கொடுக்கவே, ஆரோன் ஒரு பொற் கன்றுகுட்டியைச் செய்து, அதற்குமுன்பாக மக்கள் பலியிடும்படிச் செய் தார்; பிறகு, ‘ஜனங்கள் புசிக்கவும் குடிக்கவும் உட்கார்ந்து, விளையாட எழுந்தார்கள்.’ யாத் 32:6. அவ்வளவு சீக்கிரத்தில் மக்கள் தேவனைவிட்டு சிலைவழிபாட்டிற்குத் திரும்பியதைக் கண்டு மோசே கொதித்தார்; தேவ னும் எரிச்சலடைந்தார். மோசே அவர்களுக்காகப் பரிந்துபேசினதா லேயே அவர்கள் காக்கப்பட்டதுபோலத் தெரிந்தது. யாத் 32:30-34.

சிலைவழிபாட்டிற்குள் அடிக்கடி மக்கள் இழுக்கப்பட்டார்கள். இஸ்ரவேல் மற்றும் யூதா ராஜாக்களின் வரலாற்றில் பெரும்பாலும் இதை நாம் காணலாம். பொய்த்தெய்வங்களை வழிபடுவதற்காக மூர்க்கத்தன மான சடங்குகளைச் செய்தார்கள். எனவே, மக்களை மீண்டும் தம்மிடம் அழைப்பதற்காக தேவன் அனுப்பின தீர்க்கதரிசிகள் இந்தப் பாவத் தைக் கடிந்துகொண்டார்கள். எழுப்புதலையும் சீர்திருத்தத்தையும் வலி யுறுத்தினபோது, தரித்திரரையும் எளியோரையும் ஆதரவற்றோரையும் நியாயமாக நடத்தும்படி வேண்டிக்கொண்டார்கள்.

`கேள்வி: சங்கீதம் 115:1-8இல் சங்கீதக்காரன் வலியுறுத்தும் கருத்து என்ன?`

எதை அல்லது யாரைத் தொழுகிறோமோ, அவைபோல நாம் மாறிவிடுகிறோம். எனவே தேவமக்கள் நீதியின் தேவனைவிட்டுவிட்டு, பொய்த்தெய்வங்களைத் தொழுதுகொள்ளத் திரும்பினபோது, பிறர்மேலான அக்கறையும், நியாயமான நடத்தையும் இயல்பாகவே குறைந்துபோனது. பிறதெய்வங்களைப் பின்பற்றினதால், பல விஷ யங்களில் அவர்களுடைய மனநிலை மாறினது. மற்றவர்களை மோச மாக நடத்தியதும் அதில் ஒன்று. அவர்கள் தேவனுக்கு உண்மையுள்ள வர்களாக இருந்திருந்தால், எளியோர்மேல் தேவனுக்கிருந்த அதே அக்கறை அவர்களிலும் காணப்பட்டிருக்கும்.

`நம்முடைய தொழுகை நம்மை மாற்றுகிறது என்பதுபற்றித் தியானியுங்கள். இந்த நியதி இன்று நம் வாழ்வில் எவ்வாறெல்லாம் வெளிப்படுகிறது?`