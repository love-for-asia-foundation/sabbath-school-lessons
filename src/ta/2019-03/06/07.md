---
title:  மேலும் படிக்க
date:   09/08/2019
---

‘பல நூற்றாண்டுகளுக்குமுன் இஸ்ரவேலுக்குக் கொடுத்த ஆலோசனை யையே மீண்டும் சொல்லி, பக்தியான வாழ்வின் முக்கியத்துவத்தை வலியுறுத்தினான் தீர்க்கதரிசி. ஒவ்வொரு காலக்கட்டத்திலும், சம்பிரதாயங்களில் சிக்கி, இரக்கம் காட்ட மறந்தோருக்கு இந்த ஆலோசனைகளையே யேகோவாவின் ஊழியர்கள் மீண்டும்மீண்டும் சொன்னார்கள். ‘— EGW, PK, pp 326,327.

‘ஏசாயா 58ம் அதிகாரத்தை மக்களிடம் குறிப்பிட்டுக் காட்டும்படி எனக்கு அறி வுறுத்தப்பட்டது. இந்த அதிகாரத்தை கவனமாக வாசித்து, சபைகளில் புத்துயிரைக் கொண்டுவரும் ஊழியம்பற்றி அறிந்துகொள்ளுங்கள். நம்முடைய உதாரக்குணம் மற்றும்  பிரயாசங்களால் சுவிசேஷப்பணியைச் செய்யவேண்டும். கஷ்டத்திலிருக்கும் ஆத்துமாக்களைக் காணும்போது அவர்களுக்குக் கொடுங்கள். பசியோடிருப்பவர் களைச் சந்திக்கும்போது, ஆகாரங்கொடுங்கள். இவ்வாறு செய்யும்போது கிறிஸ்து வுக்கேற்ற ஊழியப்பணிகளைச் செய்கிறீர்கள். பிறருக்கு இரங்கிப் பணிசெய்வதே எஜமானின் பரிசுத்த பணியாக இருந்தது. அதில் பங்காற்றும்படி எங்குமுள்ள நம் மக்களை ஊக்குவிக்கவேண்டும்.’ - EGW, Welfare Ministry, p 29.

**கலந்துரையாடக் கேள்விகள்**

`1	நியாயம்செய்வதும், இரக்கம்காட்டுவதும்கூட தொழுகைதான் என்று எப்போ தாவது சிந்தித்திருக்கிறீர்களா? மற்றவர்கள்மேல் அக்கறைகாட்டுவதற்கு இது எவ்வாறு உதவியாக இருக்கும்? தொழுகைகுறித்த கண்ணோட்டத்தில் இது எவ்வாறு ஒரு மாற்றத்தை உண்டுபண்ணமுடியும்?`

`2	கிறிஸ்தவர்களாக நம் தனிப்பட்ட வாழ்விலும், சபை வாழ்விலும் ‘நியாயப்பிர மாணத்தில் கற்பித்திருக்கிற விசேஷித்தவைகளை’ புறக்கணியாமல் இருக்க நாம் என்ன செய்யலாம்? மத் 23:23. கொசுவில்லாதபடி வடிகட்டி, ஒட்டகம் விழுங்கிய அனுபவம் உங்களுக்கு உண்டா? மத் 23:24.`

`3	மாய்மாலம் எவ்வாறு பாவமாகும்? நல்லதுசெய்வதுபோலத் தெரிந்தால் போதாதா என்று வாழ்கிறது நல்லதா?`

`4	ஏழை எளியவர்கள்மேல் தேவன் எவ்வளவுக்கு அக்கறைவைத்திருக்கிறார் என்பது அவருடைய தீர்க்கதரிசிகள்மூலம் வெளிப்படுகிறது; இது உலகத்தை நீங்கள் பார்க்கிறவிதத்தில் என்ன மாற்றத்தை உண்டுபண்ணுகிறது? இன்றைய ஊடகச் செய்திகளை தீர்க்கதரிசிகளின் கண்களின் ஊடே பார்த்து, காதுகளின் ஊடே கேட்டால், நீங்கள் காண்கிறவிதத்திலும் கேட்கிறவிதத்திலும் அது எத்தகைய மாற்றத்தை உண்டுபண்ணும்?`

**பாடச்சுருக்கம்**:

தேவனை உரிமைபாராட்டி, அவரைத் தொழுதுகொண்டவர்கள் தீமை செய்தபோதுதான் தீர்க்கதரிசிகள் குறிப்பாகக் கடிந்துகொண்டார்கள். அநியாயம்செய் வது தொழுகைக்கு முரணானது என்றும், அது மாய்மாலமான மார்க்கமென்றும் இயேசு வும் தீர்க்கதரிசிகளும் கூறினார்கள். தேவன் விரும்புகிற மெய்யான தொழுகையில் ஒடுக்கப்பட்டோருக்கு ஆதரவாகச் சேவைசெய்வதும், எளியோர்மேல் அக்கறை காட்டு வதும் அடங்கும்.