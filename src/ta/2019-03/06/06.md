---
title:  இரக்கமும் உண்மைத்தன்மையும்
date:   08/08/2019
---

இயேசுவின் காலத்து மதத்தலைவர்கள் சிலர், அவர் ‘பாவிகளோடு’ உட்கார்ந்து சாப்பிடுவதாக விமர்சித்தார்கள். அதற்கு இயேசு, ‘பலியை யல்ல, இரக்கத்தையே விரும்புகிறேன்’ என்று ஓசியா தீர்க்கதரிசி சொன் னதைச் சுட்டிக்காட்டி, அப்புத்தகத்திலிருந்து கற்றுக்கொள்ளும்படிச் சொன்னார். மத்தேயு 9:13; ஒப்பிடவும் ஓசியா 6:6.

பிறர்மேல் அக்கறைகொண்டு, இயேசு சேவைசெய்தார். இயேசுவைப் போல வாழ்வதே தேவன்மேல் மெய் அர்ப்பணிப்பு வைப்பதற் கான வழி; மற்றவர்களை அவர் நடத்தியவிதமும், குணமாக்குதலின் அற்புதங்களும், அவருடைய உவமைகள் பலவும் அதைச் சுட்டிக்காட் டின. மதத்தலைவர்கள்தாம் இயேசுவை மிகவும் விமர்சித்தார்கள்; இயேசுவின் கடுமையான விமர்சனத்திற்கும் ஆளானார்கள். ஏசாயா நாட்களின் மதவாதிகளைப்போல, தங்களுடைய சமயச்சடங்குகளால் தாங்கள் தேவனோடு விசேஷித்த உறவு வைத்திருந்ததாக நினைத் தார்கள்; ஆனால், தரித்திரரை அடக்கினார்கள்; எளியோரைப் புறக் கணித்தார்கள். அவர்களுடைய செயல்களுக்கும் தொழுகைக்கும் சம் பந்தமில்லை. அத்தகைய மாய்மாலத்தை இயேசு கடிந்துகொண்டார்.

`கேள்வி: மாற்கு 12:38-40இல் அவர்கள் ‘விதவைகளின் வீடுகளைப் பட்சிப்பதாக’ இயேசு சொல்வது சம்பந்தமற்ற பேச்சாக இருக்கிறதா? அல்லது, அதை வலியுறுத்ததான் இயேசு விரும்பினாரா? அவர்கள் ஏன் ‘அதிக ஆக்கினையை அடைவார்கள்’?`

மதவாதிகளைக் குறித்த கடுமையான விமர்சனங்களை மத்தேயு 23இல் இயேசு சொல்லியிருக்கிறார். வாழ்க்கையில் பின்தங்கியோருக்கு அவர்களுடைய மார்க்கத்தால் பயனில்லையென்றும், அதிக பாரங் களையே சுமத்துகிறதென்றும் சொல்கிறார். அவர்கள் செய்கிறவையும், அல்லது செய்யத்தவறுபவையும், அவர்களின் அக்கறையின்மையும் ‘மனுஷர் பிரவேசியாதபடி பரலோகராஜ்யத்தைப் பூட் டிப்போடுவதாக’ இயேசு சொன்னார். மத் 23:13.

அவர்களுடைய மதநடவடிக்கைகளுக்கும், ஆதாயமடைவதற் காகச் செய்கிற அநியாயங்களுக்கும் சம்பந்தமே இல்லையென முற் காலத் தீர்க்கதரிசிகள்போல இயேசுவும் சொல்கிறார். ‘மாயக்காரராகிய வேதபாரகரே! பரிசேயரே! உங்களுக்கு ஐயோ, நீங்கள் ஒற்தலாமிலும் வெந்தயத்திலும் சீரகத்திலும் தசமபாகம் செலுத்தி, நியாயப்பிரமாணத் தில் கற்பித்திருக்கிற விசேஷித்தவைகளாகிய நீதியையும் இரக்கத்தை யும் விசுவாசத்தையும் விட்டுவிட்டீர்கள்.’ மத் 23:23. மதநடவடிக்கைகளி லும் ஆசரிப்புகளிலும் தவறில்லையென்பதை இயேசு ஒத்துக்கொள் கிறார்; ஆனால் பிறரை நியாயமாக நடத்தாமல் இவற்றைக் கைக்கொள் வதில் அர்த்தமில்லை என்கிறார்.

`சத்தியத்தைப் பெற்றிருப்பதும் அறிந்திருப்பதுமே போதுமென்கிற கண்ணியில் சிக்கிக்கொள் ளாமல் தப்பித்துக்கொள்ள நாம் என்ன செய்யலாம்?`