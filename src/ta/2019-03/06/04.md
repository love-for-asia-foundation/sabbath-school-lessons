---
title:  மத அடக்குமுறையாளர்கள்
date:   06/08/2019
---

யூதா, இஸ்ரவேல் ராஜ்யங்களில் மக்கள் தேவனிடம் திரும்பின சமயங்களில் தேவாலயத்திற்குச் சென்று, தேவனைத் தொழுதார்கள்; ஆனாலும், அந்தத் தொழுகையில் சிலைவழிபாட்டின் அம்சங்களும், சுற்றிலுமிருந்த தேசத்தாரின் மார்க்கங்களும் கலந்திருந்தன. அவர்கள் எவ்வளவுதான் பக்தியாக வாழ முயற்சித்தாலும், தினமும் தங்கள் வாழ்க் கையில் செய்துவந்த தீமைகளிலிருந்து அவர்களைத் திருப்ப அது போது மானதாக இல்லையென தீர்க்கதரிசிகள் கூறினார்கள். தொழுகைச் சடங் குகள், பாடல்கள் மூலம் எவ்வளவுதான் பக்தியாக வாழ முயன்றபோதி லும், எளியோரின் கூக்குரல்களைப் போக்க அவை போதுமானவையாக இல்லை.

தன் காலத்து மக்களிடம், “தேசத்தில் சிறுமைப்பட்டவர்களை ஒழியப்பண்ண, எளியவர்களை விழுங்குகிறீர்கள்” என்று சொன்னார் ஆமோஸ். ஆமோஸ் 8:4. சடங்குக்கு ஆராதித்துவிட்டு, தங்கள் பண்ட சாலைகளைத் திறக்கவும், ‘தரித்திரரைப் பணத்துக்கும், எளியவர்களை ஒருஜோடு பாதரட்சைக்கும் கொள்ளும்படிக்கும்’ அநியாயமாக வியா பாரம் செய்ய விரையவும் அவசரங்காட்டினார்கள். ஆமோஸ் 8:6.

`கேள்வி: இந்த மதப்பற்றாளர்களின் சடங்குகள்குறித்து ஆண்டவர் சொல்வது என்ன? ஏசா 1:10-17; ஆமோஸ் 5:21-24; மீகா 6:6-8.`

எளியோர், ஒடுக்கப்பட்டோர்மேல் அக்கறைகாட்டாமல் மக்கள் வெளிப்படுத்திய பக்தியையும் தொழுகையையும் கடுமையான வார்த் தைகளால் தம் தீர்க்கதரிசிகள்மூலம் தேவன் சாடுகிறார். தாம் அவர் களுடைய தொழுகையை ‘பகைத்து வெறுப்பதாகச்’ சொல்கிறார். ஆமோஸ் 5:21-24. அவர்கள் ஆசரிக்கக்கூடுவது தமக்கு ‘பிரியமல்ல’ என்றும், அவர்களுடைய காணிக்கையும் இசையும் அர்த்தமற்றவை என்றும் சொல்கிறார்.

எது சரியான தொழுகையாயிருக்கும் என்பதை அதிகமான, பரி காசமான வார்த்தைகளால் மீகாவில் சுட்டிக்காட்டுகிறார். பலியா தேவை, அதிலும் ‘ஆயிரங்களான ஆட்டுக்கடாக்க(ளும்), எண்ணெயாய் ஓடு கிற பதினாயிரங்களான ஆறுகளுமா’ தேவை என்று தீர்க்கதரிசி பரிகா சம் செய்கிறார். மீகா 6:7. பிறகு, தேவதயவையும் மன்னிப்பையும் பெறுவதற்கு அவர்கள் தங்கள் முதற்பேரானவர்களைப் பலியிட்ட கொடூரச்செயலையும் சுட்டிக்காட்டுகிறார்.

ஆனால் தேவன் உண்மையில் அவர்களிடம் எதிர்பார்த்ததை கடைசியில் சொல்கிறார்: ‘நியாயஞ்செய்து, இரக்கத்தைச் சிநேகித்து, உன் தேவனுக்கு முன்பாக மனத்தாழ்மையாய் நட.’ மீகா 6:8.

`உங்களைச் சுற்றிலுமுள்ள ஏழை எளியோருக்கு உதவுவதைவிட தொழுகைமுறைகளுக்கும் சடங்குகளுக்கும் அதிக முக்கியத்துவம் கொடுத்த குற்றத்தைச் செய்திருக்கிறீர்களா? அந்த அனுபவத்திலிருந்து என்ன கற்றுக்கொண்டீர்கள்?`