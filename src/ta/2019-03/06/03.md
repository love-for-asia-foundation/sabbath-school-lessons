---
title:  தொழுகைக்கான ஒரு காரணம்
date:   05/08/2019
---

தேவன் யார்? என்ன செய்திருக்கிறார்? அவருடைய சாற்றுப் பண்புகள் என்ன? ஏன் அவரைத் தொழவேண்டும்? மக்கள் தேவனைத் தொழுதுகொள்ளவற்கான காரணங்கள் வேதாகமம் முழுவதிலும் உள்ளன. அவர் நல்லவர், நியாயமுள்ளவர், இரக்கமுள்ளவர்.  நமக்காக அவர் என்ன செய்திருக்கிறார் (குறிப்பாக சிலுவையில்) என்பதையும், என்ன செய்வதாக வாக்குரைத்திருக்கிறார் என்பதையும் வேதாகமம் சொல்கிறது. நாம் ஒவ்வொருவரும் அவரைத் தொழு வதற்கு வலுவான காரணங்கள் உள்ளன.

`கேள்வி: தேவனைத் தொழவும், அவரைப் போற்றவும் நம்மை ஊக்குவிக்கவேண்டிய விஷயங்கள் யாவை? உபா 10:17-22; சங் 101:1; 146:5-10; ஏசா 5:16; 61:11.`

இத்தகைய சூழ்நிலைகளில் தேவமக்கள் தேவனைத் தொழுது கொண்டார்கள். எகிப்திலிருந்து விடுதலையடைந்திருந்த இஸ்ரவேல ரின் சார்பில் தேவன் தலையிட்ட சமயங்களில் எல்லாம் இஸ்ரவேலர் மகிழ்ச்சியுடன் தொழுதுகொண்டார்கள். உதாரணமாக, செங்கடலைக் கடந்த சமயத்தில் தேவன் தங்களை விடுவித்ததை நினைத்து, மிரியாம் மற்றும் மோசேயின் தலைமையில் தேவனைத் துதித்து மக்கள் பாடி னார்கள். யாத் 15.

அந்நேரங்களில் எல்லாம் தேவன் நியாயமுள்ளவராக இரக்கமுள்ள வராக நடந்துகொண்டார். அதை அவர்கள் மறந்திருக்கக்கூடாது. தங் கள் பின் சந்ததியாருக்கும் இச்சம்பவங்களைச் சொல்லிவந்தார்கள்; எனவே தேவனுடைய நீதி, இரக்கத்திற்காக பின்சந்ததியாரும் அவரைத் தொழுதுகொள்வது சாத்தியமாயிற்று. இவ்வாறு பின்சந்ததியாருக்குச் சொல்லி, அவர்களைத் தொழச்செய்வதற்கான ஓர் உதாரணத்தை உபா 10:17-22 இல் காணலாம்.

முதலாவது, தேவன் நியாயமுள்ளவர் என்பது அவருடைய குணத் தின் ஒரு முக்கிய அம்சம். ‘தேவன் அநியாயஞ் செய்யாமலும், சர்வ வல்ல வர் நீதியைப் புரட்டாமலும் இருக்கிறது மெய்யே.’ யோபு 34:12. தேவன் நியாயமுள்ளவர், நீதிதவறாதவர்.  அவரைத் தொழுது, போற்றவேண் டும்.

இரண்டாவது, தேவன் நியாயமுள்ளவர் என்பது தம் மக்களுக் காக, எளியோர் - ஒடுக்கப்பட்டோருக்காக அவர் நியாயத்தோடும் நீதி யோடும் செயல்படுவதிலும் காணலாம். நியாயம் அவருடைய குணத் தின் ஓர் அம்சம் என்பது பேச்சளவில் மட்டுமல்ல. அவர் ‘சிறுமையான வனுடைய கூக்குரலைக் கேட்கிறவர்.’ யோபு 34:28. இன்று நம் உலகில் காணப்படும் தவறுகளைத் திருத்துகிறவர். தேவனுடைய இறுதி நியாயத் தீர்ப்பிலும், புதிய பூமியின் சிருஷ்டிப்பிலும் இதை முற்றிலும் உணரலாம்.

`இஸ்ரவேலர் தேவனைத் தொழுதுகொள்வதற்கு பல காரணங்கள் இருந்தன. சிலுவை அனுபவத்திற்குபின் வாழும் நமக்கு, அவரைத் தொழுதுகொள்வதற்கு எவ்வளவு பெரிய காரணம் இருக்கிறது?`