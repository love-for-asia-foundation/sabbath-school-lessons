---
title:  கர்த்தருடன் நடத்தல்
date:   24/07/2019
---

சங்கீதப்புத்தகம் முடிகிற தருவாயில், கர்த்தரைத் துதிப்பதும் அதி கரிக்கிறது. ‘கர்த்தரைத் துதியுங்கள்!’ என்கிற கட்டளையை கடைசி ஐந்து சங்கீதங்களிலும் காணலாம். ஒடுக்கப்பட்டோர்மேலும் பசியோடிருப்ப வர்கள்மேலும் தேவன் அக்கறைகாட்டுகிறார், எனவே அவரைத் துதி யுங்களென சங்கீதம் 146 கூறுகிறது.

`கேள்வி: குறிப்பாக 5-9 வசனங்களில் சங்கீதக்காரர் வலியுறுத்துவது என்ன?`

தேவன் இந்த உலகத்தைச் சிருஷ்டித்தவர். சங் 146:6. அவர் நீதிபதி யாகவும், கொடுக்கிறவராகவும், விடுதலைபண்ணுபவராகவும், பாது காப்பவராகவும் செயல்பட்டுவருகிறார். அதாவது மக்களின் தேவை களை அறிந்து அவர் செயல்படுவதாக இச்சங்கீதம் கூறுகிறது. நம் வாழ் விலும், சமூகத்திலும், உலகத்திலும் தேவன் என்ன செய்கிறார், செய்ய நினைக்கிறார் என்பதை தெளிவாகச் சொல்லுகிறது.

எளியவருக்கு உதவும்படி தேவன் சொல்வதால், அவ்வாறு நாம் செய்யவேண்டுமென நினைக்கிறோம். ஆனால் தேவனே அதைத்தான் செய்துவருகிறார். அவரை நாம் பின்பற்றவேண்டுமென சங் 146 சொல் கிறது. தரித்திரம்,ஒடுக்குதல், நோய் போன்றவற்றிற்கு எதிராக நாம் பாடுபடும்போது, நாம் தேவனுடைய உடன் வேலையாட்களாக, அவரு டைய நோக்கங்களை நிறைவேற்றுகிறவர்களாகக் காணப்படுகிறோம். சங் 146 சொல்கிறவற்றை தேவனோடு சேர்ந்து செய்வதைவிட மேலான சிலாக்கியம் வேறு ஏதாவது இருக்கமுடியுமா?

இதில் நமக்கு நன்மைகளும் இருக்கின்றன. தேவனைத் தேட வேண்டும்; அவரோடு நெருங்கிய உறவுவைக்கவேண்டும் என்பதே கிறிஸ்தவர்களின் விருப்பம். ஆனால், தேவன் செய்கிற ஒன்றை நாமும் செய்யும்போதும் அவரைக் கண்டுகொள்கிறோமென சங் 146:7-9 வச னங்கள் சொல்கின்றன; இன்னும் பல வசனங்களும் கூறுகின்றன. சங் 146 சொல்வதுபோல தரித்திரரையும், வியாதியஸ்தரையும், ஒடுக்கப் பட்டோரையும் தூக்கிவிட தேவன் செயல்படுகிறாரென்றால், நாமும் அதையே செய்யவேண்டும். ‘தரித்திரர், துன்பப்படுகிறவர்கள் மத்தியில் வாழ்ந்து, பணிசெய்ய கிறிஸ்து இந்தப் பூமிக்கு வந்தார். அவர்கள்மேல் அதிகபட்ச அக்கறைகாட்டினார். இன்று தம்முடைய பிள்ளைகள்மூல மாக தரித்திரரையும் எளியவர்களையும் சந்திக்கிறார், வேதனையைப் போக்குகிறார், பாடுகளை நீக்குகிறார்.

‘துன்பம்போக்கி, தேவைகளைச் சந்திப்பதைவிட தேவனுடைய அன்பையும் இரக்கத்தையும் புரிந்துகொள்ள, பரலோகப்பிதாவின் மன துருக்கத்தையும் பரிவையும் அறிந்துகொள்ள வேறு வழி ஒன்றுமில்லை. சுவிசேஷமானது அதிக தேவையும் வறுமையும் உள்ள பகுதிகளில் அறி விக்கப்படும்போதுதான், மிகுந்த பயன்தந்திருக்கிறது.’ - 7T, p 226.

`பிறருக்குச் சேவைசெய்வதன்மூலம் தேவனோடு நெருக்கமான உறவு ஏற்பட்ட அனுபவம் உங்களுக்கு உண்டா?`