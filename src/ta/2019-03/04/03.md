---
title:  ‘தேவனே, ஏதாவது செய்யும்!’
date:   22/07/2019
---

`கேள்வி: சங்கீதம் 82 சொல்லும் செய்தி என்ன?`

சமுதாய ஒழுங்கையும் சட்டங்களையும் தேவன் இஸ்ரவேலருக்குக் கொடுத்திருந்தாலும், அவர்கள் அவற்றிற்கு மாறாக பல சமயங்களில் நடந்துகொண்டார்கள். சுற்றிலுமிருந்த பிற தேசத்தார்போல அநியாய மாகவும், ஒடுக்குகிறவர்களாகவும் நடந்தார்கள். தலைவர்களும், நியாயசாஸ்திரிகளும் சுயநலக்காரர்களாகமாறி, பரிதானம் வாங்கி நியாயத்தைப் புரட்டினார்கள். நீதிமன்றங்களில் பாதுகாப்பு கிடைக் காமல் சாமானியர்களும் ஏழைகளும் அடக்குமுறைக்கு ஆளானார்கள்.

இதுபோன்ற சூழ்நிலைக்கான பதில்தான் சங் 82. தேவனே எல்லா ருக்கும் மேலான நீதிபதி. தலைவர்களையும் நீதிபதிகளையும் அவர் நியாயந்தீர்ப்பதாக இந்தச் சங்கீதம் காட்டுகிறது. சமுதாயத்தில் இத் தகைய பதவிகளில் இருப்பவர்கள் ‘அவருக்குக் கீழான நீதிபதிகளாக நியமிக்கப்பட்டிருக்கிறார்கள்.’ - உஎஙி, கஓ, ணீ 198. தேவனுடைய கீழ திகாரிகளாக, பிரதிநிதிகளாக அவர்கள் அந்தப் பதவியில் இருந்து, பணிசெய்கிறார்கள். தேவனுடைய நியாயம்தான் பூமியில் நியாயம் வழங்குவதற்கான மாதிரியாக இருக்கவேண்டும்; அதை வைத்துதான் நியாயம், அநியாயம், நியாயாதிபதிகளுக்குத் தீர்ப்புகிடைக்குமென தாவீது சுட்டிக்காட்டுகிறார்.

தேவன் தலையிட்டு, தேசத்தில் பெருகிவிட்ட அநியாயத்தைத் தடுத்துநிறுத்தும்படி அழைப்பதுபோல அந்தச் சங்கீதம் முடிவடைகிறது. சங் 82:8. சிறுமைக்கும் ஒடுக்குதலுக்கும் ஆளானவர்களின் சார்பாக, தாங்கள் வாழ்கிற, வேலைசெய்கிற இடங்களில் அநியாயத்தால் ஒடுக்கப் பட்டவர்களின் சார்பாக பேசுகிற பல சங்கீதங்களில் இதுவும் ஒன்று. 

இப்பிரபஞ்சத்தின் மேலும், சகல ஜாதிகளின்மேலும் நீதியரசராக வும் பேரரசராகவும் இருக்கிற தேவனிடம் ஒரு வேண்டுகோள் வைக் கிறது சங்கீதம் 82. அவருக்கு மேலான நீதிமன்றமோ அதிகாரமோ கிடை யாது. இந்த உலகத்தில், ஏழைகள் மற்றும் ஒடுக்கப்பட்டோரின் கூக் குரல்கள் நீதிமன்றங்களில் கேட்கப்படாமலோ விசாரிக்கப்படாமலோ போகலாம்; ஆனால், உதவிக்காக நம்பிக்கையோடு செல்வதற்கான ஓர் இடமிருக்கிறது என்கிற நிச்சயத்தை இது தருகிறது.

சிலசமயங்களில் நமக்கு அநியாயம் நேர்ந்திருக்கலாம். வேறு சில சமயங்களில் நாமே அநியாயம் செய்திருக்கலாம்; அல்லது, அநி யாயத்தால் ஆதாயமடைந்திருக்கலாம். யாராக இருந்தாலும் சங்கீதம் 82 சொல்கிற கருத்தையும் ஞானத்தையும் கவனியுங்கள்.

`அநியாயம் செய்கிற நீதிபதிகள்மேலும் தேவன் அக்கறைகாட்டுகிறார். அவர்களை தம் பிள்ளைகள் என்று சொல்லி, சரியான வாழ்க்கையைத் தெரிந்துகொள்ளுமாறு அழைக்கிறார். சங் 82:6.  எனவே, பிறரை ஒடுக்குகிறவர்களுக்கும்கூட நம்பிக்கை இருக் கிறது; ஆனால், மாறுவதற்கு அவர்கள்தாம் தீர்மானிக்கவேண்டும். சிந்தியுங்கள்.`