---
title:  மேலும் படிக்க
date:   26/07/2019
---

‘குற்றவுணர்வு, சுயகண்டணம் முதல் அதிகபட்ச விசுவாசம், தேவனோடுள்ள நெருக்கம்வரை தாவீதின் சங்கீதங்கள் பல்வேறு அனுபவங்களைப் பேசுகின்றன. பாவமானது அவமானத்தையும் ஆபத்தையும் மட்டுமே கொண்டுவரும் என்று அவனு டைய வாழ்க்கைப்பதிவு அறிவிக்கிறது. அதேசமயம், தேவனுடைய அன்பும் இரக்கமும் ஆழ்ந்த ஆழங்களையும் சென்றடையும் என்றும், விசுவாசமானது மனந்திரும்புகிற ஆத்துமாவை உயர்த்தி, தேவனுடைய குமாரர் என்னும் சுதந்தரத்தைப் பெற்றுத் தரும் என்றும் அறிவிக்கிறது. தேவவார்த்தையின் அனைத்து நிச்சயங்களிலும் சங்கீதம் தேவனுடைய உண்மைக்கும் நியாயத்திற்கும் அவருடைய கிருபையின் உடன் படிக்கைக்கும் வலிமையான சாட்சிகளில் ஒன்றாக இருக்கிறது.’— EGW, PP, p 754.

நீதிமொழிகளில் காணப்படும் ஞானத்தைப்பற்றி பின்வருமாறு சொல்கிறார்: ‘மதச்சார்புள்ள, மதச்சார்பற்ற சமுதாயத்தினரின் நலனுக்கு அடிப்படையான நியதி கள் இவை. உடைமைகளுக்கும் வாழ்க்கைக்கும் பாதுகாப்பளிக்கும் நியதிகள் இவை. தன்னம்பிக்கையும் ஒத்துழைக்கிற மனநிலையும் இன்று சாத்தியமாவதற்கு எல்லா வற்றையும்விட தேவவார்த்தையில் உள்ள அவருடைய கற்பனைக்கே உலகம் கடன் பட்டுள்ளது. இன்னும் பார்த்தால், மனிதர்களின் இருதயங்களில் மங்கிப்போன, கிட்டத்தட்ட மறைந்தேபோன விஷயங்களிலும் அப்படித்தான்.’ - EGW, Edu, p 137.

**கலந்துரையாடக் கேள்விகள்**

`1	எந்தவிதத்தில் நீங்கள் ஒரு தலைவராக, செல்வாக்குள்ள பதவிவகிப்பவராக இருக்கிறீர்கள்? உங்கள் வாழ்க்கையில் நீங்கள் எவ்வாறு நியாயத்தின் முகவ ராகத் திகழமுடியும்?`

`2	நீங்கள் வாழும் இடத்தின் சமுதாய, கலாச்சார அமைப்புகள் என்ன? அங்குள்ள எளியவர்களுக்கு நீங்கள் எவ்வாறு உதவமுடியும்?`

`3	ஒரு வலுவான சமுதாயத்தை அமைப்பதற்கு நேர்மையின் நியதிகளும், நியாயத்தின் நியதிகளும் காணப்படவேண்டியது ஏன் முக்கியமானது?`

`4	நலமான வாழ்விற்கு தேவையான ஞானம்பற்றி நீதிமொழிகள் கூறினாலும், தேவனுடைய தன்மைபற்றி அப்புத்தகம் சொல்வது என்ன?`

**பாடச்சுருக்கம்**

வாழ்க்கையின் அன்றாட அனுபவங்களுக்கும் சோதனைகளுக்கும் மத்தியில் உண்மையுள்ளவர்களாக வாழ்வது எப்படி என்று பேசும் புத்தகங்களாக சங் கீதமும் நீதிமொழிகளும் உள்ளன. சமுதாயம்குறித்த தேவநோக்கத்தையும், தரித்திரர் மற்றும் ஒடுக்கப்பட்டோர்மேல் அவர் காட்டுகிற விசேஷித்த அக்கறையையும் சொல் கிற புத்தகங்கள் அவை. புறக்கணிக்கப்படுகிற அல்லது அடக்கியாளப்படுகிற மக்களை  தேவன் கவனிக்கிறார். அவர்களைப் பாதுகாக்க அவர் தலையிடுவார் என் பதைத்தான் சங்கீதங்களின் புலம்பல்களும் நீதிமொழிகளின் ஞானமும் சொல்கின் றன. தேவனுடைய தன்மை அப்படிப்பட்டதென்றால், நாமும் அவருடைய தன்மை யுடையவர்களாக இருக்கவேண்டும்.