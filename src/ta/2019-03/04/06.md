---
title:  'நீதிமொழிகள்: எளியோர்மேல் இரக்கம்காட்டுதல்'
date:   25/07/2019
---

அறிவுரைகளின் தொகுப்பு நீதிமொழிகள் புத்தகம். பல்வேறு தலைப்புகள், வாழ்க்கை அனுபவங்களின்கீழ் அறிவுரைகள் உள்ளன. வறுமை, ஐசுவரியம், மனநிறைவு, நியாயம், அநியாயம்பற்றிப் பேசு கிறது;  அவற்றை வெவ்வேறு கோணங்களில் பேசுகிறது. நேர்மையோடு வாழ்வது எளிதல்ல. அதனால்தான், தேவனுக்கு உண்மையாக இருப் போரின் வாழ்விலும்கூட வெவ்வேறு சூழ்நிலைகளும் தெரிவுகளும் உண்டாக்குகிற தாக்கங்கள்பற்றி நீதிமொழிகள் எச்சரிக்கிறது.

`கேள்வி: ஐசுவரியம், தரித்திரம், எளியவர்களுக்கு உதவுதல்பற்றி பின்வரும் வசனங்கள் சொல்வது என்ன? நீதி 10:4; 13:23,25; 14:31; 15:15,16; 19:15,17; 30:7-9.`

வறியோர், ஆதரவற்றோர்மேல் தேவன் எவ்வளவு கவனமும் அக்கறையும் வைத்திருக்கிறாரென நீதிமொழிகள் சொல்கிறது. சூழ் நிலைகள், தவறான தெரிவுகள், அடக்குமுறை போன்றவற்றால் தரித்திரம் ஏற்படலாம்; காரணம் எதுவாக இருந்தாலும், அவர்களைச் சிருஷ்டித்தவரும் (நீதி 22:2), பாதுகாப்பவரும் (நீதி 22:22,23) தேவன். அவர்கள் என்னதான் தவறுகளைச் செய்திருந்தாலும், அவர்களை ஒடுக்குவதும், கொள்ளையிடுவதும் கூடாது.

ஞானமாகத் தெரிவுகள் செய்து, தேவனுக்குக் கீழ்ப்படியும்போது செழிப்பாக வாழலாமென நீதிமொழிகள் சொல்கிறது. ஆனாலும், தேவ னுடைய ஆசீர்வாதங்களைப் பெறுகிறவர்களெல்லாம் ஐசுவரியவான் களாகிவிடுவதில்லை. தேவனுக்கு உண்மையாயிருப்பது உலக ஆதா யத்தைவிட அதிக முக்கியமானது; அதிக பலன்தரக்கூடியது. ‘அநியாய மாய் வந்த அதிக வருமானத்திலும், நியாயமாய் வந்த கொஞ்ச வரு மானமே உத்தமம்.’ நீதி 16:8.

வியாபாரம், ஆட்சி, நீதித்துறை ஆகியவற்றிலும் நேர்மையும் நியாயமும் காணப்படவேண்டுமென்று நீதிமொழிகள் கூறுகிறது. நீதி 14:5,25; 16:11-13; 17:15; 20:23; 21:28; 28:14-16. தனிமனிதர்கள்மட்டு மல்ல, ஒட்டுமொத்த சமுதாயமும் அனைத்து மக்களின் நலனுக்காக, குறிப்பாக பாதுகாக்கப்பட வேண்டியவர்களுக்காகச் செயல்படவேண்டு மென்று நீதிமொழிகள் கூறுகிறது. ஆட்சியில் இருப்பவர்களும் தலை வர்களும் தேவனுடைய உதவியால் மிகச்சிறப்பாகச் செயல்படவேண் டும் என்றும் (நீதி 8:15,16), எளியவர்கள்மேல் தேவனுடைய கிருபையை யும் மனதுருக்கத்தையும் காட்டுகிற அவருடைய முகவர்களாக விளங்க வேண்டும் என்றும் சொல்கிறது.

`இக்கட்டான நிலையில் இருப்பவர்களைப் பார்த்து யார்வேண்டுமானாலும் பரிதாபப்படலாம். அதே பரிதாப உணர்வு நம்முடைய செயல்களில் வெளிப்பட நாம் என்ன செய்யலாம்?`