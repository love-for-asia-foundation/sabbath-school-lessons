---
title:  'சங்கீதம்: சிறுமைப்பட்டோருக்கு நம்பிக்கையூட்டும் பாடல்கள்'
date:   21/07/2019
---

துன்பத்திலும் தவிப்பிலும் உள்ளவர்களை தேவன் பார்க்கிறார்; அவர்களுக்குச் செவிகொடுக்கிறார். தேவன்மேல் நம்பிக்கையாக இருந் தும், தங்களுக்கு அநியாயம் நேர்ந்துவிட்டதாக புலம்புகிற நபர்களைச் சங்கீதங்களில் காணலாம். நியாயத்தையும் நன்மையையும் தேவவல்ல மையையும்விட அநியாயமும் ஒடுக்குதலும் மேலோங்கிவிடும்போலத் தெரிவதாகவும், அனுபவிப்பதாகவும் பாடியிருக்கிறார்கள்.

இதே பாடல்களை இன்றும் பாடுகிறவர்கள் இருக்கிறார்கள். ஆனால், இவர்கள் வாழ்க்கையிலும் விசுவாசத்திலும் தோல்வி இருக் காது; நம்பிக்கை இருக்கும். காலதாமதத்திற்குமுன், தீமைவெல்வதற்கு முன், தீமைபெருகி ஒடுக்கப்படுகிறவர்களை மேற்கொள்வதற்குமுன் தேவன் செயல்படவேண்டும் என்கிற அவசரம் காணப்படும். இவ்வாறு வாழ்க்கையின் சோதனைகளையும் இடர்பாடுகளையும் ஒருபக்கமும், விசுவாசத்தை இன்னொரு பக்கமும் வைத்து, அவற்றை இணைத்து, சங்கீதக்காரர்கள் எழுதுகிறார்கள்.

`கேள்வி: இந்தச் சங்கீதத்தை எழுதிய தாவீது எப்படிப்பட்ட சூழ்நிலைகளில் இருந்தார்? சங் 9:7-9,13-20. மோசமான அனுபவத்தை எதிர்கொண்டிருந்த நிலையிலும் தேவன் நல்லவர் என்று அவர் சொல்வதை உணர்கிறீர்களா? பயங்கர, சோதனையான சமயங் களில் தேவன்மேலுள்ள உங்களுடைய விசுவாசம் சோதிக்கப்பட்டுள்ளதா?`

சங்கீதம் இதற்குச் சொல்கிற பதில் ஒன்றுதான். நம்பிக் கையோடிருங் கள்; தேவன் நல்லவர்; நியாயமான தீர்ப்பு கிடைக்கும். தீமையும் அநியாயமும் வெற்றிபெறுவது போலத் தெரியலாம்; ஆனால் பாவி களையும் அநியாயக்காரர்களையும் தேவன் நியாயந்தீர்ப்பார். அவர்கள் தண்டிக்கப்படுவார்கள்; தீங்குக்கும் சிறுமைக்கும் ஆளானவர்கள் விடு விக்கப்பட்டு, புதுப்பிக்கப்படுவார்கள்.

தேவனுடைய நியாயத்தீர்ப்புக்காக ஏங்கி, காத்திருப்பதாக சங் கீதங்கள் சொல்வதை முதலில் தான் புரிந்துகொண்டபோது, தனக்கு ஆச்சரியம் உண்டானதாக சி.எஸ். லீவிஸ் கூறுகிறார். நியாயத்தீர்ப்பு பற்றி அநேகர் பயப்படுவதைப் பார்த்தவர், அதுகுறித்து ஆதிகால யூதர் களின் கண்ணோட்டம் எப்படியிருந்ததென ஆராய்ந்து, எழுதுகிறார்: ‘தங்கள் பக்கம் நியாயமிருந்தும், தங்கள் உடைமைகளை எல்லாம் பறிகொடுத்தவர்களின் முறையீடு இறுதியில் கேட்கப்படும். தீர்ப்புபற்றி அவர்கள் பயப்படமாட்டார்கள். தங்கள் வழக்கு விசாரணைக்கு வந் தால் தங்களுக்குத்தான் வெற்றி என்பது அவர்களுக்குத் தெரியும்.  தேவன் நியாயத்தீர்க்கும்போதும் அப்படியே நடக்கும்.’ - சி.எஸ். லீவிஸ்.

துன்பங்களுக்கும் ஏமாற்றங்களுக்கும் மத்தியில், சிறுமைப்பட்ட வர்களுக்கு நியாயமுண்டு என்று சங்கீதம் கூறுகிறது.

`நியாயத்தீர்ப்பால் நமக்கு நன்மைதான், அதுகுறித்து நாம் பயப்படத்தேவையில்லை. அதற்குக் காரணம் என்ன?`