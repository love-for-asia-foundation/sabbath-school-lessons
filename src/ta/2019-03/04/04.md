---
title:  ஒரு ராஜாவின் வாக்குறுதி
date:   23/07/2019
---

`கேள்வி: தலைவர்களுக்காக எழுதப்பட்டது சங்கீதம் 101. நாம் தலைவர்களாக இல்லாமல் இருக்கலாம்; ஆனால், நமக்கு இதிலுள்ள முக்கியச் செய்தி என்ன?`

தலைவர்களுக்கான செய்திதான் சங்கீதம் 101. இஸ்ரவேலின் ராஜாவாக அரசாளத் துவங்கின சமயத்தில் தாவீது சங்கீதம் 101ஐ எழுதி யிருக்கவேண்டும். தான் ராஜாவாகப் பதவியேற்ற சமயத்தில் செய்த பொருத்தனைகளாகவும் இவை இருக்கலாம். சவுலின் வீரனாக இருந் தார்; பிறகு, சவுலிடமிருந்த தப்பியோடினார். வழிபுரண்ட ஓர் அரசன் எவ்வாறு தன் நாட்டிற்கும் தன் குடும்பத்திற்கும் பாதிப்பை உண்டாக்க முடியுமென்பதை அவர் கண்கூடாகப் பார்த்தார். எனவே, தான் அப்படி யொரு தலைவனாக இருக்கப்போவதில்லையெனத் தீர்மானித்திருந்தார்.

அரசியல் அல்லது தேசியத்தலைவர்களாக நாம் இல்லாமல் இருக் கலாம். ஆனால், பிறரில் தாக்கத்தை ஏற்படுத்தவும் பிறரை ஊக்கப்படுத் தவும் நம் எல்லாருக்குமே வாழ்க்கையில் வாய்ப்பு கிடைக்கிறது. வேலையில், சமூகப்பணியில், குடும்பத்தில் அல்லது சபையில் அந்த வாய்ப்பு கிடைக்கலாம். ‘சங்கீதம் 101இல் தாவீது செய்யும் பொருத்தனை கள் குடும்பத்தில் செல்வாக்குமிக்க பொறுப்புகளில் உள்ள அனைவரின் பொருத்தனைகளாகவும் இருக்கவேண்டும்.’

நமக்கு வாய்ப்பு கிடைக்கும்போது, நம் தலைவர்களிடம் இந்த நியதிகளை எடுத்துரைக்கவேண்டும்; கடைப்பிடித்துக்காண்பிக்க வேண்டும். செல்வாக்குள்ள நபர்கள் யாராக இருந்தாலும், தாவீதின் தலைமைத்துவ நியதிகளைக் கடைப்பிடிக்கிற வாய்ப்பு எல்லாருக்குமே உள்ளது. அப்படி நடக்கும்போது, பிறருக்கு ஆசீர்வாதமாக இருப்போம். 

முதற்கண் தேவனுடைய இரக்கத்திற்காகவும் நியாயத்திற்காகவும் அவரைக் கனப்படுத்துகிறார் தாவீது. சங் 101:1. தலைமைத்துவத்தோடு சம்பந்தப்பட்ட அனைத்திற்கும் இதுதான் அடிப்படை. வாழ்க்கையிலும் பணியிலும் இரக்கத்தையும் நியாயத்தையும் கற்றுக்கொண்டு, செயல் படுத்த தாவீது பிரயாசப்பட்டார். பதவியிலும் அதிகாரத்திலும் இருப்ப வர்களுக்கு அநியாயம், ஊழல், ஏமாற்று போன்றவை கண்ணிகளாக உள்ளன. இதுபோன்றவற்றில் சிக்காமல், தான் பாதுகாக்கப்படுவதை தாவீது விரும்பினார்.

ஆலோசகர்கள் நல்லவர்களாக இருக்கவேண்டியது முக்கிய மென உணர்ந்தார்; உண்மையான ஆலோசகர்களையும், உத்தம அதிகாரி களையும் நியமிப்பேனென்று உறுதிகூறுகிறார். தனக்குக்கீழ் பணிபுரி கிறவர்களிடம் நியாயமும் இரக்கமும் காணப்படுவதை விரும்பினார்.

`நமக்கு ஆலோசகர்களும் அதிகாரிகளும் இல்லாமல் இருக்கலாம். ஆனால் நியாயத்தோடும் இரக்கத்தோடும் வாழ்வதற்கும், வழிநடத்துவதற்கும் நாம் என்ன செய்யலாம்?`