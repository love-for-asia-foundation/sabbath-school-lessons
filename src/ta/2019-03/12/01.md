---
title:  இரக்கத்தைச் சிநேகித்தல்
date:   14/09/2019
---

### இவ்வார ஆராய்ச்சிக்கு: 
மத் 6:25-33; யாக் 1:5-8; 2:15,16; ஏசா 52:7; 1யோவான் 3:16-18; ஏசா 58:1-10.

> <p>மனன வசனம்</p> 
> செம்மையானவர்களுக்கு இருளிலே வெளிச்சம் உதிக்கும்; அவன் இரக்கமும் மனஉருக்கமும் நீதியுமுள்ளவன். இரங்கிக் கடன்கொடுத்து, தன் காரியங்களை நியாயமானபடி நடப்பிக்கிற மனுஷன் பாக்கியவான். சங்கீதம் 112:4,5.

எளியோர்மேல் தேவன் அக்கறைகாட்டுகிறார்; அவர்களுக்கு ஊழியம்செய்யும்படி தம் மக்களை அழைக்கிறார். வேதாகமம் பல இடங்களில் இதுபற்றிச் சொல்கிறது. ஆனாலும் இந்த வேதாகமக் கட்டளையானது ஆங்காங்கே, ஓரளவுக்குத்தான் நிறைவேற்றப்பட்டுள் ளது. கிறிஸ்துவின் வருகைக்கும், அதன்பிறகான நிகழ்வுகளுக்கும் பிறகே முற்றிலுமாக நிறைவேறும்.

அதுவரை, தீமை பலவிதங்களில் உருவாகிக்கொண்டிருக்கும்; சாத்தானின் அந்தகாரச் செல்வாக்குகளால் அது மேலும் தீவிரமடையும். தரித்திரம், வன்கொடுமை, சிறுமைப்படுத்தல், அடிமைத்தனம், அடக்கு முறை, சுயநலம், பேராசை போன்றவற்றில் இந்தத் தீமை வெளிப்படு கிறது. எவ்வளவுதான் எதிர்ப்பு இருந்தாலும், சமுதாயங்களும் சபை களும் குடும்பங்களும் இந்தத் தீமைகளை எதிர்க்கவேண்டும். தேவனுடைய அன்பையும் கற்பனைகளையும் உணர்ந்தவர்களாக, இயேசுவின் தியாகம் மற்றும் ஊழியத்தின் வெளிச்சத்தில் வாழவேண் டும்; பரிசுத்த ஆவியானவரின் பிரசன்னத்தால் பெலப்பட்டு, வழி நடத்தப்படவேண்டும். ‘நியாயஞ்செய்து, இரக்கத்தைச் சிநேகித்து,  தேவனுக்குமுன்பாக மனத்தாழ்மையாய்’ நடக்கும்படி, மனதுருக்க முள்ளவர்களாக, ஆக்கப்பூர்வமானவர்களாக, தைரியமுள்ளவர்களாக வாழவேண்டும்.

_2019, செப்டம்பர் 21 வகுப்புக்காகப் படிக்கவேண்டிய பாடம்_