---
title:  பாதிக்கப்பட்டவர்களுக்காகக் குரல் கொடுத்தல்
date:   19/09/2019
---

‘மவுனமாயிருக்க ஒரு காலமுண்டு, பேச ஒரு காலமுண்டு’ என்று சாலொமோன் எழுதினார். பிர 3:7. எப்போது பேசவேண்டும், எப்போது அமைதிவேண்டும் என்று அறிவது சிக்கலானது. சிறுமைப்பட்டோருக் காகவும் குரலற்றோருக்காகவும் குரல்கொடுக்கவேண்டிய விஷயத் தில், தீமையை நன்மையால் வெல்லவேண்டிய விஷயத்தில், ஒரு சபை யாக நாம் எதுவும் பேசாமல் அமைதிகாக்கிற தவற்றைச் செய்கிறோமா?

இயேசுவின் முன்மாதிரியின்படி செய்ய அழைக்கப்பட்டவர்கள் நாம். அவருடைய கைகளாகவும் கால்களாகவும் இருக்கிறோம். ஆனால், தமக்காகப் பேசும்படி இயேசு நம்மை அழைக்கிறார்; இதை வேதாகமத் தீர்க்கதரிசிகள் மூலம் அறியமுடிகிறது. அதாவது, தேவனுக் காகப் பேசவும், தேவன் பாதுகாக்க விரும்புகிறவர்களுக்காகப் பேசவும் அவர் நம்மை அழைக்கிறார். சங் 146:6-10.

`கேள்வி: குறிப்பிட்ட சமயத்தில், குறிப்பிட்ட இடத்தில், குறிப்பிட்ட பின்னணியில் கொடுக்கப்பட்ட ஏசாயா 58:1-10 வசனங்கள் இன்று நமக்குச் சொல்லும் செய்தி என்ன? ஏசாயா இதை எழுதிய சமயத்திற்கும், இன்று நாம் வாழும் சமயத்திற்கும் இடையே எவ்வளவு மாற்றம் நிகழ்ந்துள்ளது?`

நியாயம்செய்தால் பிரபலமாகலாம் என்பதற்காக தீர்க்கதரிசிகள் சொல்லவில்லை. தேவன் கட்டளையிட்டிருந்தார், நியாயத்தை தேவன் விரும்பினார். எளியோர் மற்றும் சிறுமைப்பட்டோர்மேல் பரிதாபம் கொண்டார்கள், தங்கள் சமுதாயத்தின் நலனை விரும்பினார்கள், அத னால்தான் தங்களுக்கு எதிர்ப்பும், கஷ்டமும், ஆபத்தும் நேரிட்டபோதி லும் தாங்கள் வாழ்ந்தகாலத்தில், தங்களுடைய பகுதியில் குரலற்றோ ருக்குக் குரல்கொடுக்க தீர்க்கதரிசிகள் துணிந்தார்கள்.

சுவிசேஷ அறிவையும், இயேசுவைப் பிரதிபலிக்கும் அழைப்பை யும் பெற்ற செவந்த்-டே அட்வென்டிஸ்டுகளும்கூட, இந்த உலகத்தின் தீமையைப்போக்குவதில் எவ்வளவோ நன்மைகளைச் செய்யமுடியும்.

அதாவது, “வறுமையையும், அதற்குக் காரணமான அநியாயங் களையும் ஒழிப்பது கிறிஸ்தவ சமூகப் பொறுப்பின் ஒரு முக்கிய அம்சம். எளியோர்மேல் தேவன் அக்கறையோடிருக்கிறார், உதவியற்ற நிலையில் இருப்போருக்கு தம் பிள்ளைகள் உதவ விரும்புகிறார். எல்லா மனிதர்களுமே தேவசாயலையும், அவருடைய ஆசீர்வாதங் களையும் பெற்றிருக்கிறார்கள். லூக் 6:20. எளியோர் மத்தியில் ஊழியம் செய்த இயேசுவின் முன்மாதிரியையும் எடுத்துக்காட்டையும் நாம் பின் பற்றவேண்டும். மத் 25:35,36.

`சிந்தியுங்கள்: ஆவிக்குரிய கூட்டத்தாரான செவந்த்-டே அட்வென்டிஸ்டுகள் எளியோருக்கு நியாயம் கிடைக்கப் பேசவேண்டும். ‘ஊமையனுக்காகவும் திக்கற்றவர்களின் நியாயத்துக் காகவும், (நீதி 31:8),’ ‘அநியாயமான தீர்ப்புகளைச் செய்கிறவர்களுக்கு’ (ஏசா 10:2) எதிராகவும் பேசவேண்டும். ‘எளியவர்களின் நியாயத்தை’ விசாரிக்கிற கர்த்தருடன் சேர்ந்து நாமும் பிரயாசப்படவேண்டும். சங் 140:12.`