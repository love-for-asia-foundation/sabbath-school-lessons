---
title:  மேலும் படிக்க
date:   20/09/2019
---

‘வானத்திலும் பூமியிலும் தேடிப்பாருங்கள், நம்முடைய பரிவும் உதவியும் தேவைப்படுவோருக்கு இரக்கத்தின் பணிகளைச் செய்வதில் வெளிப்பட்டுள்ள சத் தியத்தை விட வல்லமையான சத்தியம் எதுவுமிருக்காது. இது இயேசுவில் காணப் படுகிற சத்தியம். கிறிஸ்தவர்களெனச் சொல்லுபவர்கள் பொன்விதியின் நியதி களின்படி வாழ்ந்தால், சுவிசேஷம் அறிவிப்பதில் அப்போஸ்தலர்களுடைய காலத்தில் வெளிப்பட்ட அதே வல்லமை வெளிப்படும்.’ - EGW, MB, p 137.

‘தேவன்மேல் உச்சக்கட்ட அன்பும், ஒருவருக்கொருவர் சுயநலமற்ற அன்பும் வைப்பதுதான் நம் பரலோகப் பிதா கொடுப்பதிலேயே மிகச்சிறந்த ஈவாகும். இது உணர்ச்சித்தூண்டலால் வருகிற அன்பல்ல, இது ஒரு தெய்வீக நியதி. ஒரு நிரந்தர வல்லமை. பரிசுத்தமாக்கப்படாத இருதயம் இதைத் துவக்கவோ உருவாக்கவோ முடி யாது. இயேசு அரசாளுகிற இருதயத்தில் மட்டுமே இது காணப்படும். ஆத்துமாவில் பேணி வளர்க்கப்பட்ட இந்த அன்பு,  வாழ்க்கையை இனிப்பாக்குகிறது; தூய்மையாக்கும் செல்வாக்கை சுற்றிலும் வீசுகிறது.’ - EGW, AA, p 551.

**கலந்துரையாடக் கேள்விகள்**

`1	இயேசு நமக்காகச் செயல்பட்டதுபோல, நாமும் பிறருக்காகச் செயல்படுவதற்கு சுவிசேஷம்தான் அடிப்படையாகவும் ஊக்கமாகவும் இருக்கிறது. தேவன் நமக்காகச் செய்திருக்கிற, நம்மேல் அவர் காட்டுகிற அன்பைப் புரிந்துகொள்ள வும் போற்றவும் இது எவ்வாறு உதவுகிறது?`

`2	குரலற்றோருக்காகக் குரல் எழுப்புவதும், சமாதானம்பண்ணுவதும், இது போன்ற செயல்களில் ஈடுபடுவதும் நம்மை பொதுமக்கள் கவனத்திற்குள்ளும் அரசியல் அரங்கிற்குள்ளும் இழுத்துவிடும். அரசாங்கத்தைவிட்டு ஒதுங்கியே இருப்பதில் செவந்த்-டே அட்வென்டிஸ்ட் சபையை மிஞ்சிய சபை கிடை யாது. தேவையற்ற அரசியல் ஈடுபாட்டிற்கும், பலரறியும் விதங்களில் பேசி, செயல்படுவதற்கும் உள்ள வித்தியாசம் என்ன?`

`3	இந்த வாரப்பாடத்தில் விவாதிக்கப்பட்ட என்ன விஷயத்தை உங்கள் வாழ்க் கையிலும் சமுதாயத்திலும் கடைப்பிடிக்க விரும்புகிறீர்கள்? அதை எவ்வாறு வெற்றிகரமாக்கலாம்?`

`4	உங்கள் சமுதாயத்திலோ உலகத்திலோ காணப்படுகிற குறிப்பிட்ட எந்தத் தீமைக்காகவும் அடக்குமுறைக்காகவும் ஜெபிப்பதற்குத் தீர்மானித்திருக்கிறீர்கள்?`

**பாடச்சுருக்கம்**: இயேசுவைப் பின்பற்றுகிறவர்களாக மாறும்போது நம் வாழ்க்கையை அது பலவிதங்களில் மாற்றுகிறது. எளியோர், புறக்கணிக்கப்பட்டோர்மேல் தேவன் அக்கறைகாட்டுவதுபோல நாமும் அக்கறைகாட்டவேண்டுமென்று நம்மைச் செயல் படத் தூண்டுவதும் அதில் ஒன்று. இது எளிய முயற்சி அல்ல, எல்லாரும் விரும்புகிற ஒன்றும் அல்ல. ஆனால் இது நம் முன்னுரிமைகளை மாற்றியமைக்கும். நம்மைச் சுற்றி லும் காணப்படுகிற பாதிப்புகளைச் சரிசெய்வதற்கு மும்முரமாக முயல நம்மை ஊக்கு விக்கும்.