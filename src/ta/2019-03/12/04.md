---
title:  தாராளமனப்பான்மை
date:   17/09/2019
---

‘உற்சாகமாய்க் கொடுக்கிறவனிடத்தில் தேவன் பிரியமாயிருக் கிறார்.’ 2கொரி 9:7. தாராளமாகக் கொடுப்பது கிறிஸ்தவ ஜீவியத்தில் ஒரு முக்கிய அம்சமாகும். கொடுத்தல், பணவிஷய முன்னுரிமைகள் போன்றவற்றில் வேதாகமம் சொல்வதின்படி நடக்கவேண்டும். முக்கியமான ஒரு காரியத்திற்காகக் கொடுப்பதாக இருந்தாலும்கூட, தாராளமனப்பான்மை என்பது வெறுமனே கொடுப்பது மட்டுமல்ல.

மாறாக, இது ஒரு மிகப்பெரிய பண்பு; ‘கர்த்தருக்குப் பயப்படுகிற வர்களின்’ ஒரு முக்கியப்பண்பு. சங் 112இல் இது அடிக்கடி சொல்லப் படுகிறது. ‘இரங்கிக் கடன்கொடுத்து, தன் காரியங் களை நியாயமானபடி நடப்பிக்கிற மனுஷன் பாக்கியவான்.’ சங் 112:5.

`கேள்வி: எளியவர்களுக்கு எவ்வாறு தாராளமாகக் கொடுக்கவேண்டும்? லேவி 25:35-37; சங் 119:36; 2கொரி 8:12-15; 1யோவான் 3:16-18; 1தீமோ 6:17-19.`

தேவனுடைய தாராளத்தன்மையை பவுல் அடிக்கடி சுட்டிக்காட்டு கிறார்; நமக்காக கிறிஸ்து தம் ஜீவனையே கொடுத்தார். அதுதான் கிறிஸ் தவ நம்பிக்கையின் ஆதாரம். மேலும், அவர் நமக்காக மரித்ததுதான் நாம் மற்றவர்களுக்குத் தாராளமாக உதவ நம்மைத் தூண்டவேண்டும். ‘உங்களிலுள்ள சகல நன்மைகளும் தெரியப்படுகிறதினாலே உம்மு டைய விசுவாசத்தின் அந்நியோந்நியம் கிறிஸ்து இயேசுவுக்காகப் பயன்படவேண்டுமென்று வேண்டுதல் செய்கிறேன்.’ பிலே 1:6.

பெருந்தன்மை, தைரியம், அனைவரையும் நேசிக்கும் மனது ஆகிய வற்றோடு வாழ்க்கையை அணுகுவதே தாராளமனப்பான்மை. எனக்கு என்ன கிடைக்கும் என்றே நம்முடைய வாழ்க்கையும் சமுதாயமும் கலாச்சாரமும் உள்ளது. சுயநலம் பேணுவது தவிர வேறு சிறந்த வாழ்க்கை இல்லாததுபோலவே அநேகர் இருக்கிறார்கள்.

நம் விசுவாசம் உண்மையானால், அது நம்மை சுயத்திற்கு மரிக்க வும், பிறருக்காக வாழவும் செய்யவேண்டும். சுகமோ துக்கமோ இவ் வுலகத்தையும் உலகமக்களையும் தேவன் பார்ப்பதுபோல நாமும் பார்க்க நம் விசுவாசம் உதவுகிறது. எளியவர்களுக்கும் நம்மால் முடிந்தமட்டும் உதவ நம்மைத் தூண்டுகிறது. நிதிதிரட்டுகிறவர்களும், தொண்டுநிறுவனங்களும் தாராளமனப்பான்மையைப் போற்றுகிறார் கள். அவ்வாறு கொடுத்தலுக்கு ஒரு எல்லை உண்டு. அதிகமாகக் கொடுப்பது தாராளமாகிவிடாது. மாற்கு 12:41-44. அதைவிட அதிக மானது அதில் சம்பந்தப்பட்டுள்ளது. ஒவ்வொரு விஷயத்திலும் தாராளமாக நடக்க நாம் பழகவேண்டும். இந்த மனநிலை தானாகவே வருகிற ஒன்றல்ல. நம்முடைய பாவத்தன்மையும் சுயநலமும் நம்மைத் தடுத்தாலும், முன்னே தீர்மானித்து, வேண்டுமென்று நாம் வெளிப்படுத்த வேண்டிய ஒரு தன்மை இது.

`பணஉதவி செய்வது போக வேறு என்னென்ன வழிகளிலெல்லாம் நாம் தாராளமனப்பான்மை யுடன் நடந்துகொள்ளலாம்?`