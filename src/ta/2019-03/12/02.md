---
title:  ராஜ்யத்தின் முன்னுரிமைகள்
date:   15/09/2019
---

தேவனுடைய ராஜ்யத்தின் அங்கத்தினர்களாக வாழ விரும்புகிற வர்கள், இந்த உலகத்திலிருந்து வேறுபடுகிற விழுமியங்களின்படி, முன்னுரிமைகளின்படி வாழ்வார்கள். இயேசுவின் போதனைகளும், புதிய ஏற்பாட்டின் பிற பகுதிகளும் இதைத் தெளிவுபடுத்துகின்றன.

`கேள்வி: மத் 6:25-33இல் கொடுக்கப்படும் நிச்சயம் என்ன? நம்முடைய முன்னுரிமை களில் இந்த நிச்சயம் எவ்வாறு தாக்கத்தை ஏற்படுத்தவேண்டும்?`

‘ஆகாரத்தைப் பார்க்கிலும் ஜீவனும், உடையைப்பார்க்கிலும் சரீர மும் விசேஷித்தவைகள்’ என்று இயேசு சொன்னார். மத் 6:25. இவை எல்லாமே முக்கியமானவைதாம்; ஆனால் தேவனுடைய ராஜ்யத்தின் வெளிச்சத்தில் இவற்றைப் பார்க்கவேண்டும். அதாவது அர்த்தமுள்ள, நடைமுறைரீதியான விதங்களில் நம் முன்னுரிமைகளை மாற்றியமைக்க வேண்டும். பிறர்மேல் அக்கறைகாட்டவும், அவர்களைத் தூக்கிவிட வும் வேதாகமம் சொல்வதால், இயேசுவின் காலடிகளைப் பின்பற்ற விரும்புகிறவர்களின் முன்னுரிமைகளில் இதுவும் இடம்பெறவேண் டும். நம்மைப்பற்றி அதிகம் யோசிக்காமல், மற்றவர்களைப்பற்றி அதி கம் யோசிப்பதற்கு இது நம்மை வழிநடத்தவேண்டும்.

முன்னுரிமைகளை மாற்றுவது, அதிகாரம்படைத்தவர்கள், சிறு மைப்பட்டவர்கள் மேலுள்ள நம் உறவை மாற்றுகிறது. கிறிஸ்தவர்கள் தங்கள் மேலதிகாரிகளை மதித்து, அவர்களுக்குக் கீழ்ப்படியுமாறு வேதா கமம் சொல்கிறது. ரோமர் 13:1-7. ஆனாலும், ‘மனுஷருக்குக் கீழ்ப்படி கிறதைப்பார்க்கிலும் தேவனுக்குக் கீழ்ப்படிகிறதே அவசியமாயிருக் கிறது’ என்று அப் 5:29 சொல்கிறது. இயேசுவைச் சிக்கவைக்க முயன் றோரிடம் இந்த இரண்டு நியதிகளையும் சமநிலைப்படுத்தி இயேசு பதில ளித்தார்: ‘இராயனுடையதை இராயனுக்கும், தேவனுடையதை தேவ னுக்கும் செலுத்துங்கள்.’ மத் 22:21.

அதிகாரமுள்ளவர்கள் மிரட்டியோ வலுக்கட்டாயமாகவோ அதிகாரம்செலுத்த முயல்கிறார்கள். தீமையைக் கண்டு எப்போதும் அமைதியாக இருக்கவேண்டியதில்லை. இயேசுதான் அதற்குச் சாட்சி. அமெரிக்காவில் அடிமைத்தனத்தை அணுகுவதுபற்றி எலன் ஒய்ட் கூறு கிறார்: “தேவவார்த்தைக்கும், கற்பனைக்கும் மனிதருடைய சட்டங்கள் முரண்படும்போது, விளைவுகள் என்னவானாலும் வசனத்துக்கும் கற்பனைக்கும்தான் கீழ்ப்படியவேண்டும். ஓர் அடிமையை அவன் எஜ மானிடம் ஒப்படைக்குமாறு சட்டம் சொன்னால், அதற்குக் கீழ்ப்படிய வேண்டாம். அந்தச் சட்டத்தை மீறுவதின் விளைவுகளைச் சந்திக்கலாம். அடிமையானவன் எந்த மனிதனுடைய சொத்தும் அல்ல. தேவன்தாம் எஜமான். தேவனுடைய கைக்கிரியைகளை மனிதன் எடுக்கவும், சொந்தங்கொண்டாடவும் எந்த உரிமையும் இல்லை.”

`அதிகாரிகளுக்குக் கீழ்ப்படியவேண்டும்; அதிகாரிகளால் ஒடுக்கப்படுகிறவர்களுக்கு ஆதரவு காட்டவேண்டும்; இதில் எவ்வாறு சமநிலையோடு இருக்கலாம்?`