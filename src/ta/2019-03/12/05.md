---
title:  சமாதானம்பண்ணுதல்
date:   18/09/2019
---

`கேள்வி: மத் 5:9ஐ வாசியுங்கள். இன்றைய உலகம் இருக்கிற நிலையில், இந்த வசனத் தில் இயேசு சொல்கிறபடி செய்வது எளிதா? இதை எவ்வளவு தூரம் நாம் வெற்றிகர மாகச் செய்யமுடியும்? மாற்கு 13:7.`

உபத்திரவத்திற்கான ஒரு முக்கியக் காரணம் யுத்தம். நேரடிப் பாதிப்புக்குள்ளாகிறவர்களின் வாழ்க்கை யுத்தத்தால் சிதைகிறது. இராணுவத் தளவாடங்கள் வாங்க எடுக்கப்படும் சிரத்தையையும் பணச்செலவுகளையும் யுத்தத்தால் பாதிக்கப்படுகிற மக்களுக்குச் செல விட்டால் நன்றாக இருக்கும். ஏன் போரில் ‘வெற்றி பெற்றவர்கள்’ மத்தியிலும் இத்தைகைய பாதிப்புக்கு ஆளானவர்கள் இருப்பார்கள். மேலும், சிறிய சண்டைகளும்கூட குடும்பங்களையும் சமுதாயங்களை யும் சீரழிக்கின்றன. நியாயத்தை நிலைநாட்ட விரும்புகிறவர்கள் கட் டாயமாகச் சமாதானம்பண்ணவேண்டும். 

கிருபையுள்ள தேவன், சமாதானம்பண்ணுவதற்கு மிகப் பெரிய முயற்சியெடுத்தார்; பாவமனிதர்களை அவர்களுடைய சிருஷ்டிக ரோடு ஒப்புரவாக்கினார்; இதை இயேசுவின் சுவிசேஷம் காட்டுகிறது. 2கொரி 5:18-21. இவ்வாறு நாம் ஒப்புரவாக்கப்பட்டதுதான் மற்றவர்களை நாம் ‘ஒப்புரவாக்குவதற்கான’ மாதிரியாக இருக்கிறது.

`கேள்வி: ஏசா 52:7 சொல்கிறபடி நாம் எவ்வாறு வாழலாம்?`

வன்முறை உலகில் சமாதானம்பண்ணுவதற்கான ஊக்கமாக வும், மாதிரியாகவும் ஆதாரமாகவும் சமாதானத்தின் சுவிசேஷம் இருக்கிறது. ‘தேவனோடு இசைந்திருக்கும் இருதயமானது பரலோக சமா தானத்தில் பங்கெடுக்கிறது; தன் ஆசீர்வாதமான செல்வாக்கை தன்னை சுற்றிலும் பரவவிடுகிறது. உலக சச்சரவால் துக்கமடைந்து, களைத்த இருதயங் களின்மேல் சமாதானத்தின்ஆவியானவர் பனியைப்போல இறங்கு வார்.’ - EGW, MB, p 28.

‘சமாதானம் பண்ணுகிறவர்கள் பாக்கியவான்கள்; அவர்கள் தேவ னுடைய புத்திரர் என்னப்படுவார்கள்’ என்று மலைப்பிரசங்கத்தில் இயேசு சொன்னார். மத் 5:9. இதற்கு விளக்கமளிக்கும் விதத்தில், கொலை செய்யாதிருப்பாயாக என்கிற கட்டளையை நினைவுபடுத்தி, கோபமும் கசப்பும்கூட கொலைதான் என்றார். மத்தேயு 5:21-26. நம் சத்துருக்களைச் சிநேகிக்கவும், நம்மை உபத்திரவப்படுத்துகிறவர் களுக்காக ஜெபிக்கவும் சொன்னார். மத் 5:43-48. அதாவது, அவர்களு டைய நலனுக்கான முயற்சிகளை எடுக்கவேண்டும். உலகில் துயர்மிக்க சமயங்களில் சமாதானம்பண்ண முயன்று, ஓரளவுக்கு ஒப்புரவாகுதலை யும் சுமுகமான நிலையையும் ஏற்படுத்தின பலர் இருக்கிறார்கள். சச்சர வுகளால் ஏற்பட்ட ஏராளமான அநியாயத்தையும் உபத்திரவத்தையும் போக்குவதற்கு உதவியிருக்கிறார்கள்.

`உங்கள் சபையில் நீங்கள் எவ்வாறு சமாதானம்பண்ணலாம்?`