---
title:  தொற்காளின் ஊழியமும் சாட்சியும்
date:   26/08/2019
---

இயேசு முன்னுரைத்ததுபோல ‘எருசலேமிலும், யூதேயா முழுவ திலும், சமாரியாவிலும், பூமியின் கடைசிபரியந்தமும் சபை பெருக ஆரம்பித்தது.’ அப் 1:8. விசுவாசத்தை ஏற்ற புது விசுவாசிகள் இயேசு வின் ஊழியத்தைச் செய்ய ஆரம்பித்தார்கள். யோப்பா பட்டணத்தி லிருந்த தொற்காள் என்று அர்த்தங்கொள்ளும் தபீத்தாள் என்கிற பெண் ணும் இத்தகைய ஊழியத்தைச் செய்தாள். வஸ்திரமில்லாதோருக்கு வஸ்திரம்கொடுப்பது இயேசுவுக்கே கொடுப்பதாகுமென்கிற இயேசுவின் கட்டளையை அப்படியே பின்பற்றினாள். மத் 25:38,40.

`கேள்வி: தொற்காளையும் அவளுடைய ஊழியத்தையும்பற்றி அப் 9:36 சொல்வது என்ன? இதே வசனத்தில் உங்களைப்பற்றிச் சொல்லப்பட்டால், எவ்வாறு நீங்கள் விவரிக்கப்பட விரும்புகிறீர்கள்?`

தொற்காள் ‘சீஷி’ என்று அழைக்கப்படுகிறாள். அப் 9:36. அவ ளுடைய உண்மையும் உழைப்பும் பிறர்மேலான அக்கறையும் அவ ளுடைய பட்டணத்தைத் தாண்டி வெளியிலும் பரவின.

எதிர்பாராமல் ஒரு நாள் தொற்காள் மரிக்கிறாள். பக்கத்திலிருந்த லித்தா எனும் இடத்துக்கு பேதுரு வந்திருந்தபடியால், யோப்பாவுக்கு வரும்படி சிலர் அவரை அழைக்கிறார்கள். அப் 9:37-41. தொற்காளின் ஊழியத்தால் பயனடைந்த அநேக ஏழைமக்கள் அங்கே நிற்பதை பேதுரு பார்க்கிறார். அவள் செய்திருந்த வஸ்திரங்களைக் காட்டுகிறார் கள்; தங்களுக்கும் பிறருக்கும் அவள் செய்த பிற உதவிகளையும் அவர் கள் சொல்லியிருக்கக்கூடும்.

பேதுரு ஜெபித்தார். தேவன் அவளை உயிரோடு எழுப்பினார்.  ஆனாலும் பிறர்சேவையில் அர்ப்பணித்திருக்கிறவர்களுக்கு எல்லாமே நன்றாக நடக்கும் என்பதற்கு எந்த உத்தரவாதமும் இல்லை. தொற்காள் வியாதிப்பட்டு, மரித்தாள்; சபையிலிருந்த விதவைகளுக்காக சேவை செய்ய நியமிக்கப்பட்ட ஏழு உதவிக்காரரில் ஒருவரான ஸ்தேவான், முதல் இரத்தசாட்சியாக மரித்தார். அப் 7:54-60. சேவைவாழ்க்கை சுமூக மான பாதையாக இருக்காது; கரடுமுரடான பாதைகளும் இருக்கும்.

தொற்காளின் வாழ்விலும் மரணத்திலும் இயேசுவின் அன்பும் வல்லமையும் வெளிப்பட்டது; யோப்பா மக்களின் வாழ்க்கையில் வலுவான தாக்கத்தை ஏற்படுத்த, தேவன் அவற்றைப் பயன்படுத்தினார்: ‘இது யோப்பா பட்டணம் எங்கும் தெரியவந்தது. அப்பொழுது அநே கர் கர்த்தரிடத்தில் விசுவாசமுள்ளவர்களானார்கள்.’ அப் 9:42.

`தொற்காளின் ஊழியம்தான்அவள் மரித்தபோது அவளுக்காக மக்களைத் துக்கப்படவைத் தது; ஒருவேளை நீங்கள் மரிக்கப்போகிறீர்களென்றால், அதுகுறித்து மக்கள் துக்கப்படுமள விற்கு உங்களுடைய ஊழியம் இருக்கிறதா? ஊழியம்பற்றிய ஒரு நல்ல பாரம்பரியத்தை நாம் எவ்வாறு விட்டுச்செல்லலாம்? அங்கிகள், வஸ்திரங்கள் செய்கிற திறன் தொற்காளிடம் காணப்பட்டது. பிறருக்குச் சேவைசெய்யும்படி உங்களிடம் எப்படிப்பட்ட திறன்கள் காணப்படு கின்றன?`