---
title:  ‘நீதிமானாகிய’ யாக்கோபு
date:   29/08/2019
---

இயேசுவின் சகோதரன் அல்லது ஒன்றுவிட்ட சகோதரனாகிய யாக்கோபு ஆதிகாலச் சபைத்தலைவராகவும், எருசலேம் ஆலோசனைச்  சங்கத்தலைவராகவும் இருந்ததாக கிறிஸ்தவர்கள் நம்புகிறார்கள். அப் 15; கலா 1,2. எனவே, வேதாகமத்தில் உள்ள யாக்கோபு நிருபத்தை எழுதியது அவராகத்தான் இருக்கவேண்டும்.

யாக்கோபு என்பது அக்காலத்தில் ஒரு பொதுப்பெயர். ஆனால் அப் போஸ்தலர் 15இல் வரும் அதே யாக்கோபுதான் கலா 1,2இலும் சொல்லப் படுகிறார் என்றால், ‘நீதிமானாகிய’ யாக்கோபு என்று குறிப்பிடப்படும் சபைத்தலைவரும் அவராகத்தான் இருக்கவேண்டும். பிறரை சரியாக நடத்தவேண்டும், புறக்கணிக்கப்பட்டோர்மேல் அக்கறைகாட்டவேண் டும் என்று அவர் வலியுறுத்துகிறார். தேவபிள்ளைகள் பக்தியாகவும், ஞானமாகவும் வாழ அவர் அறிவுறுத்துவதால், ‘புதிய ஏற்பாட்டின் நீதி மொழிகள் புத்தகம்’ என்றும் அவ ருடைய புத்தகம் அழைக்கப்படுகிறது.

‘நீங்கள் உங்களை வஞ்சியாதபடிக்குத் திருவசனத்தைக் கேட்கிற வர்களாய் மாத்திரமல்ல, அதின்படி செய்கிறவர்களாயும் இருங்கள்’ என்று யாக்கோபு சொல்கிறார். யாக் 1:22. எளியவர்கள், சிறுமைப்பட்ட வர்கள்மேல் அக்கறைகாட்டுவதும், சமுதாயத்தின் சீர்கேடான செல் வாக்குகளுக்கு எதிர்த்து நிற்பதும்தான் சுத்தமான, தேவனுடைய பார் øயில் விலையேறப்பெற்ற பக்தியாக இருக்கிறதென்கிறார். யாக் 1:27.

`கேள்வி: பெரும்பாலான சமுதாயங்களில் செல்வந்தர்கள்பற்றி பொதுவாகக் காணப்படு கிற மனநிலையையும் யாக்கோபின் மனநிலையையும் ஒப்பிடுங்கள். யாக் 2:1-9; 5:1-5. சபைக்குடும்பத்திற்குள் ஏழைகளையும் ஐசுவரியவான்களையும் நடத்தவேண்டிய விதம்குறித்து அவர் கூறும் அறிவுரைகள் என்ன?`

ஒருவர் பசியிலும் குளிரிலும் வாடும்போது, “அவர் நன்றாக இருக்கவேண்டும், தேவ ஆசீர்வாதங்களைப் பெறவேண்டும்” என்று வெறுமனே நினைப்பதால் என்ன பயன்! ஒருவர்மேல் அதிகபட்ச அக்கறையை வெளிப்படுத்தலாம், அவர் நன்றாக இருக்க ஆசைப்பட லாம்; ஆனாலும் உணவும் உடையும் கொடுத்து உதவுவதுதான் அதிக பயனுள்ளதாக இருக்கும். யாக் 2:14-16. ஒருவருடைய விசுவாசத்திற் கும் கிரியைக்கும் உள்ள தொடர்பை இதை ஓர் உதாரணமாகச் சொல்லி விளக்குகிறார். ‘உன்னிடத்தில் நீ அன்புகூருகிறதுபோல பிறனிடத்திலும் அன்புகூருவாயாக’ என்று இயேசு சொன்னதை வலியுறுத்தி, அனுதின மும் இந்தக் கட்டளைக்குக் கீழ்ப்படியவேண்டுமெனக் காட்டுகிறார். இரட்சிப்பைச் சம்பாதிப்பதற்காக அல்ல, மெய்யான விசுவாசத்தின் வெளிப்பாடாக நாம் மற்றவர்களுக்கும் தேவனுக்கும் சேவைசெய்ய வேண்டும்.

`நம்மை அறியாமலேயே நாம் ஏழைகளைவிட பணக்காரர்களுக்கு அதிக முக்கியத்துவம் கொடுத்துவிட வாய்ப்பிருக்கிறது; அது ஏன்?`