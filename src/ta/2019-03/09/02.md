---
title:  புதியதொரு சமுதாயம்
date:   25/08/2019
---

இயேசு பரலோகம் சென்றபிறகு, பெந்தெகொஸ்தே நாளில் பரி சுத்த ஆவியானவர் ஊற்றப்பட்டார். விசுவாசிகளின் எண்ணிக்கை அதிகரித்தது. சபை உருவானது. இயேசுவைப் பின்பற்றுகிற வர்களின் புதிய சமுதாயம் அது. முதல் சீடர்கள் அதன் தலைவர்களாக இருந்தார்கள். அவர்களாகவே உருவாக்கிய சமுதாயம் அலல; இயேசு வினுடைய போதகம் மற்றும் ஊழியத்தின்மேல் கட்டப்பட்ட ஒரு குடும் பம்; எபிரெய வேதவாக்கியங்கள் மற்றும் தீர்க்கதரிசிகளின் நீண்டகால வரலாற்றிலிருந்தும் வழிகாட்டலைப் பெற்றுக்கொண்டார்கள்.

`கேள்வி: ஆதிகாலச் சபைக் குடும்பத்தின் முக்கியக்கூறுகளாக பின்வரும் வசனங்களில் காணப்படுபவை என்ன? அப் 2:42-47; 4:32-37.`

சமுதாயத்தில் நியாயமும் தயவும் காணப்படுவதற்கான அடிப் படை நியதிகளை நிறைவேற்ற இஸ்ரவேலர்கள் தவறிவிட்டார்கள்; ஆனால், ‘எளியவன் உனக்குள் இல்லாதிருக்கும்படியாக இப்படிச் செய்யவேண்டும்’ என்கிற கட்டளைக்கு முற்றிலும் கீழ்ப்படிய ஆதி காலச் சபையினர் தீவிரம்காட்டினார்கள். உபா 15:4. அதற்கு அத்தாட்சி யாக, பொருள்களைப் பகிர்ந்தளித்தார்கள். நிலங்களை விற்றார்கள், நிதிதிரட்டுவதற்கு உதவினார்கள்.அப் 4:34-5:2. அவ்வாறு சகவிசு வாசிகளின் தேவைகளைச் சந்தித்தார்கள், விசுவாசிகளல்லாதோருக் கும் சுகமாக்குதல் ஊழியத்தின் ஆசீர்வாதம் கிடைக்கச்செய்தார்கள். அப் 3:1-11; 5:12-16.

அதற்காக அப்புதிய சமுதாயத்தினரிடையே குறையில்லாமல் இல்லை. விசுவாசிகளின் எண்ணிக்கை அதிகரித்தபோது, வளங்களை நிர்வகிப்பது கடினமானது; குறிப்பாக விதவைகளுக்கு தினமும் கொடுக் கப்பட்டு வந்த உணவு விநியோகத்தில் பிரச்சனை ஏற்பட்டது. அப் 6:1. முதல் தலைவர்களாக இருந்த சீடர்கள், சுவிசேஷத்தைப் பிரசங்கிப் பதில் கவனம்செலுத்த விரும்பினார்கள். எனவே, அந்தக் குறிப்பிட்ட சூழ்நிலையில் சபையை ஒழுங்கமைக்க வேண்டியது அவசியமாயிற்று.

எனவே, அன்றாட விவகாரங்களை விசாரிப்பதற்கு ஏழு பேர் நியமிக்கப்பட்டார்கள். சபையில் வெவ்வேறு ஊழியங்களைச் செய்ய வெவ்வேறு திறமைகளுடையோர் அவசியமென்பதை முதன்முதலாக அப்போது அவர்கள் உணர்ந்திருக்கலாம். அதேசமயம் சபைவாழ்வுக் கும் சாட்சிக்கும் நடைமுறை ரீதியான ஊழியம் அவசியமென்பதை உணர்ந்திருப்பார்கள். ‘மோசே மற்றும் தாவீதின் காலத்தில் தேவமக்கள் மத்தியில் இருந்த ஆட்சியாளர்களுக்குக் கொடுக்கப்பட்டிருந்த நியாயத்தின் அதே நியதிகளைத்தாம், சுவிசேஷத்தை அறிவிப்பதற்காக புதிதாக ஒழுங்கமைக்கப்பட்ட தேவசபையின் தலைவர்களும் பின் பற்ற வேண்டியிருந்தது.’ - EGW, AA, p 95.

`அன்றைய சபைச் சமுதாயம் எப்படிப்பட்டதாக இருந்திருக்குமென்று சற்றுச் சிந்தியுங்கள். அதே நியதிகளை இன்று நாம் எவ்வாறு வெளிப்படுத்தலாம்?`