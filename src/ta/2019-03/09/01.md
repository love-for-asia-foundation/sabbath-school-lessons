---
title:  புதிய ஏற்பாட்டுச் சபையில் ஊழியம்
date:   24/08/2019
---

### இவ்வார ஆராய்ச்சிக்கு: 
அப் 2:42-47; 4:32-37; மத் 25:38,40; அப் 9:36; 2கொரி 8:7-15; ரோமர் 12; யாக் 2:1-9.

> <p>மனன வசனம்</p> 
> திக்கற்ற பிள்ளைகளும் விதவைகளும் படுகிற உபத்திரவத்திலே அவர் களை விசாரிக்கிறதும், உலகத்தால் கறைபடாதபடிக்குத் தன்னைக் காத்துக்கொள்ளு கிறதுமே பிதாவாகிய தேவனுக்குமுன்பாக மாசில்லாத சுத்தமான பக்தியாயிருக்கிறது. யாக் 1:27.

மத் 28:18-20 வசனங்களை மாபெரும் ஊழியக்கட்டளை என்கிறோம். இதுவே நம் திருச்சபையின் ஊழிய வாசகம். சகலவித ஊழியப்பணி களுக்கும் சுவிசேஷத் திட்டங்களுக்கும் இப்பகுதி ஊக்கம்தருகிறது. இந்த வசனங்கள் சொல்கிறபடி, கிறிஸ்தவர்கள் உலகெங்கும்சென்று சுவிசேஷத்தை அறிவிக்கிறார்கள்; தனிப்பட்ட இழப்புகளைத் தாண்டி யும் செல்கின்றனர்.

மாபெரும் ஊழியக்கட்டளையில் இயேசு சொன்னது என்ன? சீடர்களாக்குங்கள், ஞானஸ்நானம் கொடுங்கள், ‘நான் உங்களுக்குக் கட்டளையிட்ட யாவையும் அவர்கள் கைக்கொள்ளும்படி’ மக்களுக் குப் போதியுங்கள். மத் 28:20. எளிமையிலும், வேதனையிலும் இருப்ப வர்கள்மேல் அக்கறைகாட்டுங்கள், தங்களைக் கவனித்துக்கொள்ள இயலாதவர்களைக் கவனியுங்கள் என்று இயேசு சொல்கிறார். முதல் சீடர்களுக்கு இயேசு கொடுத்த அறிவுரைகள் இவை. அதற்குமுன் அவர் கள் கேட்டிராத, கண்டிராத அறிவுரைகள் அல்ல; அவர்கள்மத்தியில் அந்த ஊழியப்பணியைத்தான் இயேசு ஏற்கனவே செய்துவந்தார். இயேசு போதித்த இந்த உண்மையை, இன்றைய சபைக் குடும்பத்தார் மாபெரும் ஊழியக்கட்டளையின் ஒரு பகுதியாக நிறை வேற்றுவார்கள்.

_2019, ஆகஸ்ட் 31 வகுப்புக்காகப் படிக்கவேண்டிய பாடம்_