---
title:  வாழ்விலும் அன்பிலும் சிறக்க பவுலின் ஆலோசனைகள்
date:   28/08/2019
---

கிறிஸ்துவின் மரணத்தின்மூலம், விசுவாசத்தால் இரட்சிப்பு கிடைக் கிறது. இந்த மாபெரும் கோட்பாட்டை ரோமர் புத்தகம் ஆழமாக விவ ரிக்கிறது. 11 அதிகாரங்களுக்கு பிறகு, வேறொன்றை வலியுறுத்துகிறார். அதாவதும் வாழ்விலும் அன்புகாட்டுவதிலும் சிறந்தவர்களாக விளங்க வேண்டுமாம். அதற்கு அன்பும் கிருபையுமே அடிப்படை என்று இயேசு வின் வாழ்க்கையும் சுவிசேஷசம்பவங்களும் காட்டுகின்றன. ‘அப்படி யிருக்க, சகோதரரே, நீங்கள் உங்கள் சரீரங்களைப் பரிசுத்தமும் தேவ னுக்குப் பிரியமுமான ஜீவபலியாக ஒப்புக்கொடுக்க வேண்டுமென்று, தேவனுடைய இரக்கங்களை முன்னிட்டு உங்களை வேண்டிக்கொள்ளு கிறேன்; இதுவே நீங்கள் செய்யத்தக்க புத்தியுள்ள ஆராதனை.’ ரோமர் 12:1. இயேசுவில் தேவன் நமக்காகச் செய்திருப்பவற்றின் அடிப்படை யில் நம் வாழ்க்கை இவ்வாறு அமையவேண்டும்.

`கேள்வி: ரோமர் 12ஐ வாசியுங்கள். பிறர்மேல் குறிப்பாக, எளியவர்கள்மேல் அன்பும் அக்கறையும் காட்ட பவுல் கூறும் அறிவுரைகள் என்ன?`

பவுல் தன் பிறநிருப்பங்களில் விரிவாகப் பேசுபவற்றை ரோமர் 12இல் சுருக்கமாகச் சொல்கிறார். சபைக்குடும்பத்தார் பல்வேறு வரங் களையும் பொறுப்புகளையும் பெற்றிருக்கிறார்கள்; அவற்றில் பிறரை ஊக்குவிப்பதும், பிறருக்குச் சேவைசெய்வதும், தாராளமாகக் கொடுப் பதும் அடங்கும். ரோமர் 12:3-8. இவற்றையும் ஆர்வத்தோடும் அன் போடும் செய்வது மிகமுக்கியம். ரோமர் 12:9-11.

இப்படிப்பட்ட வாழ்க்கையை விவரிக்க, நடைமுறை வார்த்தை களை பவுல் பயன்படுத்துகிறார். பிரச்சனைகள் மற்றும் உபத்திரவத்தில் பொறுமைகாக்கவும், எளியோர்மேல் அக்கறைகாட்டவும், முடிந்தவரை யிலும் சமாதானம்பண்ணுகிறவர்களாகக் காணப்படவும், தீமையையும் அநியாயத்தையும் அன்போடு அணுகவும், தீமையை நன்மையால் வெல்லவும் விசுவாசிகளை வற்புறுத்துகிறார். ரோமர் 12:20,21.

புதுநபராக மாறி, தனிப்பட்ட வாழ்விலும், சபைவாழ்விலும் தேவனைச் சேவிக்கும்படி  இந்த அதிகாரம் சொல்கிறது. புதுவிசுவாசிகள் தங்களுக்காக இயேசு சிலுவையில் மரித்து செய்திருப்பவற்றை நினைத்து, நித்தியவாழ்வின் நம்பிக்கையைப் பெற்று, தங்கள் வாழ்வி லும் முன்னுரிமைகளிலும் செயல்களிலும் மாற்றம் காணவேண்டும். ரோமசாம்ராஜ்யத்தின், அடக்குமுறைக்கும் கொடுமைக்கும் அவர்கள் ஆளாகியிருந்த போதிலும், வித்தியாசமானவர்களாக வாழும்படி பவுல் அறிவுறுத்துகிறார். ‘நீங்கள் இந்தப் பிரபஞ்சத்திற்கு ஒத்த வேஷந் தரியா மல், தேவனுடைய நன்மையும் பிரியமும் பரிபூரணமுமான சித்தம் இன்ன தென்று பகுத்தறியத்தக்கதாக, உங்கள் மனம் புதிதாகிறதினாலே மறுரூபமாகுங்கள்.’ ரோமர் 12:2.

`இயேசுவின் சீடர்களாக வாழ்விலும் அன்பிலும் நீங்கள் சிறந்திருக்க, உங்களுடைய மன நிலையிலும் நடவடிக்கைகளிலும் எப்படிப்பட்ட மாற்றம் ஏற்படவேண்டியுள்ளது?`