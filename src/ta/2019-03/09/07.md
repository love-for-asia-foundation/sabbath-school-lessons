---
title:  மேலும் படிக்க
date:   30/08/2019
---

‘சோதிக்கப்படுகிற ஆத்துமாக்கள்மேல் அக்கறையுள்ள ஒரு சபையை நிறுவு வதற்காக விலையேறப்பெற்ற தம் உயிரையே இரட்சகர் கொடுத்தார். விசுவாசக் கூட்டத்தார் ஏழைகளாக, படிக்காதவர்களாக, அறியப்படாதவர்களாக இருக்கலாம்; ஆனாலும் கிறிஸ்துவுக்குள் அவர்கள் வீட்டிலும், அக்கம்பக்கத்திலும், சபையிலும், “அப்பாலுள்ள பகுதிகளிலும்” ஊழியம்செய்யலாம், அதன் விளைவுகள் நித்தியத் திற்கேதுவானவையாக இருக்கும்.’ — EGW, DA, p 460.

‘சுயநலமற்ற தாராளத்தன்மைதான் ஆதிகாலச்சபையை மகிழ்ச்சிமிக்கதாக் கியது; இருளிலுள்ளோருக்குச் சுவிசேஷச்செய்தியை அறிவிப்பதற்கு ஏதுவாக தங்களுடைய பிரயாசங்கள் இருந்ததை விசுவாசிகள் அறிந்திருந்தார்கள். தேவ னுடைய கிருபையை தாங்கள் விருதாவாகப் பெறவில்லை என்பதற்கு அவர்களுடைய ஈகைக்குணம் சாட்சியாக இருந்தது. ஆவியானவரின் பரிசுத்தமாக்குதலில்லாமல் வேறு எது இந்தத் தாராளமனப்பான்மையைக் கொடுத்திருக்கும்? விசுவாசிகளின் கண்களுக்கும் அவிசுவாசிகளின் கண்களுக்கும் இது கிருபையின் ஓர் அற்புதமாக இருந்தது.’ - EGW, AA, p 344.

**கலந்துரையாடக் கேள்விகள்**

`1	அப்போஸ்தலர் புத்தகத்தின் முதல் சில அதிகாரங்களில் சொல்லப்படுவது போன்ற சபையாக உங்கள் சபை மாற என்ன செய்யலாம்? சபையில் இந்த மாற்றத்தைக் கொண்டுவருவதற்கு என்னென்ன நடவடிக்கைகளை சபைத் தலைவர்கள் மேற்கொள்ளலாம்?`

`2	காணிக்கையும் தசமபாகமும் உலகின் பல்வேறு பகுதிகளுக்கு எவ்வாறு பகிர்ந் தளிக்கப்படவேண்டும் என்பதைத் தீர்மானிக்க, இந்த வாரப் பாடத்தின் சில நியதிகளை உலகளாவிய செவந்த்-டே அட்வென்டிஸ்ட் சபை பயன்படுத்து கிறது. உலகளாவிய அளவில் நிதியைப் பகிர்ந்தளிக்கும் முறையிலுள்ள பயன் கள் என்ன?`

`3	ரோமர் 12இன் அறிவுரைகள் சாத்தியமானவையா? நடைமுறைக்குரியவையா? ‘நிஜவாழ்வில்’ அவை பயன்தருமா? அல்லது, மங்கியகண்ணாடியில் தீட்டப் படும் ‘புனிதர்களின்’ படம்போன்று காட்சியளிக்கின்றனவா?`

`4	பழையஏற்பாட்டுத் தீர்க்கதரிசிகளின் கடுமையான எச்சரிப்புகளைப்போலவே யாக் 5:1-5இன் எச்சரிப்புகளும் உள்ளன. இந்த எச்சரிப்புகள் சரியானவை, பொருத்தமானவை என்று எவ்வாறு அறிந்துகொள்ளலாம்?`

**பாடச்சுருக்கம்**: இயேசுவின் ஊழியக்கட்டளையைப் பெற்று, பரிசுத்த ஆவியானவரின் வல்லமையால், சீடர்களும் ஆதிகால விசுவாசிகளும் எல்லா இடங்களுக்கும் சென்று நற்செய்தியை அறிவித்தார்கள், ஊழியப்பணியைச் செய்தார்கள். ஆதிகாலச் சபைக் குடும் பத்தார், சபைக்குள்ளும் வெளியிலும் இருந்த எளியவர்களுக்கு தங்களிடமுள்ளதைப் பகிர்ந்தளித்தார்கள். உண்மையுள்ளவர்களாக, எளியவர்களுக்குச் சேவைசெய்கிற வர்களாக வாழும்படி முதல் கிறிஸ்தவத் தலைவர்கள் விசுவாசிகளிடம் வலியுறுத்தி னார்கள்; தாங்களும் அவ்வாறு வாழ்ந்துகாட்டினார்கள்.