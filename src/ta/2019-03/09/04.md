---
title:  பகிர்ந்தளிப்பதற்கான ஒரு வழிதான் கொடுப்பதாகும்
date:   27/08/2019
---

மனமாறிய பவுல் அப்போஸ்தலன், புறஜாதியாருக்கு சுவிசேஷம் அறிவிக்கத் துவங்கினார். தேவன் மிகுந்த வெற்றியைக் கொடுத்தார். ஆனால், யூதர்கள் சில பாரம்பரியங்களைப் பின்பற்றிவந்தார்கள். எனவே, புறஜாதியாரில் புதிதாக விசுவாசத்தை ஏற்றுக்கொண்டவர் களை எவ்வாறு நடத்துவதென்பதில் குழப்பம் ஏற்பட்டது. சிக்கலான இந்நிலைபற்றி விவாதிக்க தலைவர்கள் எருசலேமில் கூடினார்கள். அந்தக் கூடுகை, அதில் எடுக்கப்பட்ட தீர்மானங்கள்பற்றி அப் 15 இல் பதிவுசெய்யப்பட்டுள்ளது.

இந்தக்கூடுகை பற்றி கலா 2இல் பவுல் குறிப்பிடுகிறார். புறஜாதி யார் மத்தியில் அவர் தொடர்ந்து ஊழியம்செய்வதற்கு எருசலேம் ஆலோசனைச் சங்கத்தின் அறிவுரைகளில் ஒரு முக்கியமான விஷயத் தைச் சுட்டிக்காட்டுகிறார்: ‘தரித்திரரை நினைத்துக்கொள்ளும்படிக்கு மாத்திரம் சொன்னார்கள்; அப்படிச் செய்யும்படி அதற்கு முன்னமே நானும் கருத்துள்ளவனாயிருந்தேன்.’ கலா 2:10.

தனிப்பட்ட விதத்திலும், ஊழியவாழ்க்கையிலும் இப்படிச் செய்ய பவுல் நோக்கமாயிருந்தார். அப் 20:35. எருசலேமிலிருந்த ஆதி காலச் சபையைப்போல, கிறிஸ்தவ சமுதாயத்தினர் தங்கள் சகவிசு வாசிகளை அரவணைத்துக்கொள்ளவேண்டும் என்று பவுல் கூறுகிறார்.

`கேள்வி: சுவிசேஷத்திற்கும் தயாளகுணத்துக்கும் உள்ள தொடர்பு என்ன? 2கொரி 8:7-15.`

மோசமான நிலையிலிருக்கும் விசுவாசிகள்மேல் அக்கறைகாட்டி, தாராளமாக உதவவேண்டியதை வலியுறுத்த இரண்டு பழையஏற்பாட்டுப் பகுதிகளை பவுல் குறிப்பிடுகிறார். முதலாவது, தேவன் தயவாக அரு ளிய மன்னா. கொடுத்தலும் பகிர்தலும் சபையில் காணப்பட இச்சம்ப வத்தை வைத்து வலியுறுத்துகிறார். 2கொரி 8:15. அடுத்து சங் 112:9ஐ மேற்கோள் காட்டுகிறார்: ‘வாரியிறைத்தான், ஏழைகளுக்குக் கொடுத் தான். அவனுடைய நீதி என்றென்றைக்கும் நிற்கும்.’ 2கொரி 9:9.

கொடுங்கள் என்று பவுல் சொல்கிறார். அதாவது, எருசலேமின் தரித்திரருக்காக காணிக்கை சேகரிக்கும்படி தானோ தீத்துவோ வரும் போது, கொடுப்பதில் சிக்கல் எழாமல் இருக்க, வாரம் ஒரு தொகையை அதற்கென ஒதுக்கிவைக்கச்சொல்கிறார். தாராளமாகக் கொடுத்த ஒரு சபையினரைச் சொல்லி, மற்ற சபையினரை ஊக்குவிக்கிறார்: ‘நீங்கள் செய்யும் இச்சேவையானது உங்கள் விசுவாசத்திற்கான நல்ல சாட்சியா கும். இதற்காக மக்கள் தேவனைப் பாராட்டுவர். நீங்கள் விசுவாசிப் பதாக ஒத்துக்கொள்ளும் கிறிஸ்துவின் நற்செய்தியை நீங்கள் பின்பற்று வதால் மக்கள் அவருக்கு நன்றி சொல்வார்கள். ஏனெனில் அவர்களின் தேவைகளிலும் ஒவ் வொருவரின் தேவைகளிலும் நீங்கள் தாராளமாகப் பங்கு கொள்கிறீர்கள்.’ 2கொரி 9:13. (பொதுமொழிபெயர்ப்பு.)

`எவ்வளவோ தேவைகள் உள்ளன; எல்லாவற்றிற்கும் கொடுக்கமுடியாது. எவற்றுக்குக் கொடுக்கவேண்டும் என்று எவ்வாறு அறிந்துகொள்ளலாம்?`