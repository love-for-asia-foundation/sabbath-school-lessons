---
title:  Az Advent Reményében Élni
date:  07/09/2019
---

### E hetitanulmányunk
Prédikátor 8:14; 12:15-16; Máté 24-25; Lukács 18:1-8; 1Korinthus 15:12-19; Jelenések 21:1-5; 22:1-5

> <p></p>
> "Ezért, szeretett testvéreim, legyetek szilárdak, rendíthetetlenek, buzgólkodjatok mindenkor az Úr munkájában, hiszen tudjátok, hogy fáradozásotok nem hiábavaló az Úrban" (1Kor 15:58, RÚF).

Jézus jelen valóságként beszélt Isten országáról, mint aminek már ma részesei lehetünk. Elküldte a tanítványait, hogy országát terjesszék, vezessék be az evangélium hirdetésével és a szolgáló élettel - ezt jelenti, hogy "Ingyen vettétek, ingyen adjátok" (lásd Mt 10:5-8).

Jézus azt is világossá tette, hogy országa más, "nem e világból való" (Jn 18:36), és még nem jött el a maga teljességében. Beiktatta testet öltésével, szolgálatával, halálával és feltámadásával, de maga is várakozva tekintett arra az idõre, amikor az váltja majd fel ennek a világnak a birodalmait, amikor teljessé lesz Isten uralma.

A meghatározás szerint az adventisták a remény emberei, várják Jézus visszajövetelét és országát. Ez a reménység azonban nem csak a jövõbeli új világra figyel. A jövõbe tekint ugyan, de a mát is átformálja. Így élünk most és nézünk a jövõ elé, igyekszünk, hogy olyan hatást tudjunk kifejteni, ami illik az eljövendõ országhoz.