---
title:  Reménység
date:  09/09/2019
---

Gyakran felhozzák a vallás ellen, hogy a hívõk figyelmét az itt és most történtekrõl a jobb túlvilág felé tereli. A bírálat szerint ez egyfajta szent légvárépítés, ha az ember az örök életre koncentrál, aminek következtében a hívõ kevésbé lesz hasznos a világ és a társadalom számára. A keresztények idõnként valóban rászolgáltak az efféle kritikára, néha még kifejezetten erõsítették, hirdették és gyakorolták is az ilyen hozzáállást.

Arra is tudunk rettenetes példákat, hogy a hatalmon lévõk szomorú sorsuk elfogadására biztatták a szegényeket, az elnyomottakat, mondván, hogy Jézus visszatérésekor majd minden jóra fordul.

Igen, a világ bûnös, tragédiákkal teli, megtört a harmónia, és semmi rossz, helytelen nincs abban, ha vágyódunk arra az idõre, amikor Isten mindent a helyére tesz, amikor véget vet az igazságtalanságnak, fájdalomnak és szomorúságnak, amikor a mostani káosz helyett elhozza dicsõséges, igazságos országát. E nélkül a remény és ígéret nélkül semmi reményünk nem lenne!

Jézus a világ végérõl szóló beszédének (lásd Máté 24-25. fejezet) elsõ felében részletezte, hogy majd menekülni kell, sõt "ha azok a napok meg nem rövidíttetnének, egyetlen ember sem menekülhetne meg" (Mt 24:22). Ez azonban inkább csak a bevezetése annak, amikor magyarázza Isten ígéreteinek a jelentõségét. Ha kizárólag vagy akár csak mindennél jobban a "menekülésre" koncentrálunk a keresztény reménység kérdéskörébõl, akkor figyelmen kívül hagyjuk azokat a mélyebb dolgokat, amelyeket Jézus szintén megemlített.

`Melyeket tartod Jézus prédikációja legfontosabb pontjainak Máté 24-25. fejezeteiben? Hogyan kell tehát élnünk Jézus visszajövetelére várva? Hogyan foglalnád össze, mit tanított errõl Jézus?`

Amit a jövõrõl hiszünk, az döntõen befolyásolja az életünket most. Amennyiben az ember egészségesen ráhagyatkozik Isten ígéreteire a világunk jövõjét illetõen, az energikus, gazdag és tartalmas életre ösztönzi, amivel jobbá teszi mások életét.

`Hogyan hasson Jézus visszatérésének reménye és ígérete arra, ahogyan most élünk, különös tekintettel a szükségben lévõk megsegítésére?`