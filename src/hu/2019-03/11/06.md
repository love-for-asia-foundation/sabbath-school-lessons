---
title:  Nem Lesz Több Sírás Sem Fájdalom
date:  12/09/2019
---

`Olvassuk el Jel 21:1-5 és 22:1-5 verseit! Vajon milyen lesz majd az élet a leírtak szerint? Miért nehéz elképzelni a világot bûn, halál, fájdalom és könnyek nélkül?`

A Biblia leírása szerint vitathatatlanul csodálatos, nagyszerû lesz az élet, miután megszûnik a bûn, szinte nem is tudjuk elképzelni, mi vár ránk ott. Még ezekben a versekben is majdnem ugyanannyit olvashatunk arról, hogy mi nem lesz ott, mint arról, ami lesz. Most csak ezt a világot ismerjük, így nehéz lehet fogalmat alkotni a fájdalom, szenvedés, halál, félelem, igaz­ságtalanság és nyomor nélküli létezésrõl.

Nemcsak a rosszak hiányáról olvashatunk ezekben a szakaszokban, de egy személyes vonás is megjelenik: "És az Isten eltöröl minden könnyet az õ szemeikrõl" (Jel 21:4). Ebben az egy mondatban ér a tetõfokára Isten könyörülete az emberiség történelmében szenvedõk iránt, az üdvözültek táborán belül. Nemcsak véget vet a szenvedésüknek, hanem a könnyeiket Õ maga törli le.

Mi, akiket ver és sebez a bûnös élet, az igazságtalan, tragédiákkal teljes világ, A jelenések könyvében utalásokat találunk azok gyógyulására, akik különféle úton-módon áldozatul estek a bûnnek. Az élet fájáról írja János, hogy "levelei a pogányok gyógyítására valók" (Jel 22:2). Isten ismét érzékelteti, hogy érti, mit jelent embernek lenni, érezni, tapasztalni, látni, sõt részesnek lenni a világ bûnösségében, és könyörül rajtunk. A világ újjáteremtésének tervében szerepel az is, hogy mindannyiunkat helyreállít és meggyógyít.

Addig pedig igyekszünk, hogy azzá váljunk, amik Krisztusban lehetünk, hogy megtegyük a részünket, bármilyen kevés, és még ha botladozva is, de szolgáljunk a körülöttünk élõknek, akiknek szüksége van arra, amit mi adhatunk. Lehet ez néhány kedves szó, meleg étel, orvosi segítség, fogászati kezelés, ruházat, tanácsadás, bármi, ami tõlünk telik, olyan önmegtagadó, önfeláldozó szeretettel, ami Jézus földi életében mutatkozott meg.

Közben a legnagyobb erõfeszítéseink ellenére is a világ egyre rosszabb és rosszabb lesz. Jézus tudta ezt, mégis szolgált az embereknek, tehát nekünk is így kell tennünk!