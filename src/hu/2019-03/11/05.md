---
title:  Az Ítélet Reménye
date:  11/09/2019
---

`Hogyan tapasztaltuk a Préd 8:14 versében kifejezett zord valóságot?`

A szenvedés, az elnyomás és a tragédia már önmagában szörnyû, de jóval fájóbb a seb, a támadás, ha értelmetlennek tûnik vagy ha látszólag észrevétlen marad. A szomorúság hiábavalósága nehezebb, mint az eredeti teher. A legkegyetlenebb abszurditás az olyan világ, amelyben nincs számadás, sem végsõ ítélettétel. Nem is csoda, hogy a XX. század ateista írói az emberiség képtelen helyzete felett keseregtek. Valóban abszurd volna a világ az igazság, az ítélet reménye nélkül, anélkül, hogy remélhetnénk a dolgok helyrehozatalát!

Préd 8:14 azonban még nem a történet vége! Mondásai zárásaként Salamon hirtelen vált. Az értelmetlenség feletti kesergései után lényegében ezt mondja: Álljunk csak meg egy percre! Isten majd ítéletet tart, tehát semmi nem értelmetlen! Valójában minden és mindenki számít!

`Préd 12:15-16 alapján milyen súlya van mindannak, amit itt teszünk?`

Az ítélet reménye ahhoz kapcsolódik, amit az ember Isten alapvetõ természetérõl, valamint az életrõl és a világunkról hisz. A Biblia állítja, amint eddig is láttuk, hogy Isten teremtette meg és szereti a világot, ami azonban eltért az eredeti szándékától. Isten most a terve szerint munkálkodik, hogy Jézus élete és halála révén mindent újjáteremtsen. A világ helyrehozatalában Isten ítéletének meghatározó a szerepe. Az ítélet bizonyosan jó hír mindazoknak, akik olyan sok rosszat szenvedtek el a világban, akiket háttérbe szorítottak, elnyomtak, kizsákmányoltak, akikkel brutálisan bántak.

`Mit jelent számunkra a tudat, hogy egy nap végre eljön majd az igazság, amire most annyira vágyunk, úgy, ahogy azt el sem tudjuk képzelni? Hogyan találunk reménységet ebben az ígéretben?`