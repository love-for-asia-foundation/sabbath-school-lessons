---
title:  A Föld Sáfárai
date:  02/07/2019
---

A Biblia beszámolója szerint a teremtéskor minden bõséges volt az Édenben és a földön. Isten úgy alkotta meg a világot, hogy viruljon az élet és különösen az emberek élvezzék.

Szerepet is adott az elsõ férfinek és nõnek - majd pedig mindannyiunknak, akik követjük õket. Hamar egyértelmûvé vált, de nem csupán a teremtés módszere révén, hogy Isten különleges státuszt szánt az új világban Ádámnak és Évának.

Elõször is meghagyta Ádámnak, hogy nevezze el az állatokat (lásd 1Móz 2:19), majd áldásként mondta el az újabb feladatot: "Megáldotta õket Isten, és ezt mondta nekik: Szaporodjatok és sokasodjatok, töltsétek be a földet, és hajtsátok uralmatok alá. Uralkodjatok a tenger halain, az ég madarain és a földön csúszó-mászó mindenféle állaton" (1Móz 1:28, ÚRK).

`Olvassuk el, majd vessük össze 1Móz 1:28 és 2:15 verseit! Hogyan foglalnánk össze egy-két mondatban az ember "munkaköri leírását"?`

A kereszténység történelme folyamán túl sokszor értelmezték úgy 1Móz 1:28 versét, mintha felhatalmazna a kizsákmányolásra, akár a természet világának megkárosítására is. Igen, Isten valóban azért teremtette a világot, hogy itt éljünk, a hasznunkra és az élvezetünkre legyen. Az embert azonban felelõssé tette azért, "hogy mûvelje és õrizze azt" (1Móz 2:15, ÚRK).

Amikor a sáfárságról beszélünk, elõször többnyire a pénzre gondolunk, de a sáfárságra vonatkozó elsõ bibliai parancs kimondja, hogy õriznünk kell a földet, amit Isten teremtett és ránk bízott. Ádámhoz és Évához szólva az Úr elõrevetítette azt is, hogy a földet együtt lakják majd gyermekeikkel és a késõbbi nemzedékekkel. Eredeti terve szerint a teremtett világnak folyamatosan az élet, a jóság és a szépség forrásaként kell szolgálnia minden ember számára, Ádámnak és Évának pedig jelentõs a szerepe abban, hogy a környezet gondját viseljék.

A föld továbbra is az Úré (lásd Zsolt 24:1), mi pedig még mindig a sáfárai vagyunk mindannak, amit Istentõl kaptunk. Tehát arra következtethetünk, hogy sáfárként még nagyobb a felelõsségünk a bûnbe süllyedt világon.

`Mit jelent az, hogy sáfárok vagyunk ma, a bûnös világban? Ez a felismerés hogyan befolyásolja a mindennapjainkat?`