---
title:  További Tanulmányozásra
date:  05/07/2019
---

Ellen G. White: Pátriárkák és próféták. Budapest, 1993, Advent Kiadó, "A teremtés" c. fejezet, 18-25. o.

"»Az Isten szeretet« (1Jn 4:16). Lénye, törvénye szeretet. Ez mindig így volt és mindig így is lesz. »A magasságos és felséges, aki örökké lakozik«, akinek »ösvényei örökkévalók«, nem változik. Nála »nincs változás, vagy változásnak árnyéka« (Ézs 57:15; Hab 3:6; Jak 1:17).

A teremtõ erõ minden megnyilvánulása a végtelen szeretet egy-egy kifejezõdése. Isten korlátlan uralma együtt jár az áldások teljességével, amelyet minden teremtett lénynek felkínál" (i. m. 7. o.).

"Ha az emberek az Úr javainak hûséges sáfáraiként végeznék a kötelességüket, senki nem kiáltana kenyérért, nem volna szenvedés a nyomor miatt, senki nem élne ruhátlanul, ínségben. Az emberek hûtlensége miatt süllyedt az emberiség a szenvedés állapotába… Isten a sáfáraivá tette az embereket, nem kárhoztathatjuk Õt a szenvedésért, a gyötrelemért, a mezítelenségért és az ínségért. Az Úr bõségesen biztosított mindent, mindenkinek" (Ellen G. White: Welfare Ministry. 16. o.).

**Beszélgessünk róla!**

`1)	Olvassuk el ismét figyelmesen az iménti idézetet Ellen White-tól! Mi a lényege? Végeredményben tehát ki a felelõs a világban tapasztalható nagy szegénységért? Ezek szerint miért olyan fontos hûséges sáfárként élni?`

`2)	A bûn okozta megtörtség több ezer éve után lehetséges egyáltalán jónak látni a teremtett világot? Hogyan segíthetünk másoknak mi, akik hiszünk a Teremtõ Istenben, hogy meglássák a jót a természetben?`

`3)	Mit értünk a sáfárság szó alatt? A heti tanulmányunk szélesítette-e a sáfárságról alkotott képet bennünk, különösen azzal kapcsolatban, hogy Isten mire hívott el bennünket?`

`4)	Mennyiben viszonyulnánk másként az emberekhez, bánnánk velük máshogy, ha észben tartanánk, hogy Isten minden embert a saját képére teremtett és mindenkit szeret?`

**Összefoglalás**: Isten jó és teljes, egész világot teremtett, az emberekre pedig rábízta, hogy õrizzék és védjék azt. A bûn ugyan megtörte az Isten eredeti terve szerinti kapcsolatokat, de továbbra is az a szerepünk, hogy jó sáfárként õrizzük a természetet és törõdjünk embertársainkkal. Ez is egy módja annak, hogy Teremtõként tiszteljük az Urat.