---
title:  Isten Pillantás A Teremtett Világra
date:  30/06/2019
---

A világ és benne minden élet, a sajátunk, amit kezdünk vele, a környezetünkben élõké, a velük való kapcsolatunk, maga az élet és ahogyan a legjobban el lehet tölteni - mindez Istennel kezdõdött, "Mert õbenne élünk, mozgunk és vagyunk" (ApCsel 17:28).

"Kezdetben teremté Isten az eget és a földet" (1Móz 1:1) - így indul a Biblia története. A szavával hozott létre mindent, ami rámutat a hatalmának és magának a folyamatnak számunkra egészen felfoghatatlan voltára.

Isten nem távolról teremtett, hanem közvetlenül, és ez különösen igaz az elsõ ember megformálására (lásd 1Móz 2:7).

`Olvassuk el az elsõ emberpár teremtésének történetét 1Móz 1:26-31 verseiben! Milyen fontos dolgot árul el ez a beszámoló Istenrõl? Milyen lényeges információt kapunk az emberekrõl?`

Szokták mondani, hogy ha a természetben járunk, sokat megtudhatunk Istenrõl. A világot nézve a Teremtõ jellemébe pillanthatunk bele. Abból is kaphatunk némi képet a teremtésrõl, ha elgondolkozunk azon, amit Istenrõl tudunk. Például Õ a rend Istene, tehát számíthatunk rá, hogy rend van a teremtett világban. Hisszük azt is, hogy a Teremtõ sokoldalú, ezért nem lephet meg az általa alkotott világ felfoghatatlan sokszínûsége.

Hisszük, hogy Isten számára fontosak a kapcsolatok. Ezzel egybevág a tapasztalatunk, hogy a világ megteremtésében központi tényezõ a kapcsolat. A világ minden elemét a többivel való összefüggésre teremtette az Úr. Az állatokat harmonikus kapcsolatra alkotta meg. Az embert azért hozta létre, hogy kapcsolata legyen vele, a többi emberrel és az egész teremtett világgal.

Sok szempontból korlátozottak az ismereteink Istenrõl, viszont amit a jellemébõl megismerhetünk, annak arra kell késztetnie, hogy újragondoljuk, milyen is legyen a világunk.

`Hogyan érthetjük meg jobban a világot, ha Isten jellemének tükrözõdését látjuk benne, még ha a bûn rontása olyannyira nyilvánvaló is mindenütt?`