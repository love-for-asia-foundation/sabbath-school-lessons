---
title:  Tökéletes Világ
date:  01/07/2019
---

Érthetõ, ha honvágyunk van az Éden után! Az Isten által, Ádám és Éva otthonául teremtett kertrõl szóló rövid leírásban van valami, ami a vágyakozás szikráját lobbantja fel a szívünkben. Talán el sem tudjuk képzelni, hogyan is mûködhetett az a világ, mégis úgy érezzük, hogy szeretnénk ott élni.

Isten a megelégedettség és teljesség érzését fejezte ki: "És látta Isten, hogy minden, amit teremtett, íme, igen jó" (1Móz 1:31, ÚRK). Gyönyörû és mûködõképes is volt egyszerre, amit megteremtett, lenyûgözõen szép és célszerû, élettõl lüktetõ, színes, tele mindazzal, ami az élet virulásához kellhet. Nem is csoda, hogy Isten egy kis szünetet tartva elidõzött azon, milyen jó a világ, amit létrehozott.

`Olvassuk el Mózes elsõ könyve 1. fejezetét! Vajon mi a jelentõsége ennek az ismétlõdõ kijelentésnek: "Látta Isten, hogy jó…" (lásd 1Móz 1:4, 10, 12, 18, 25, 31)?`

A Bibliát teljes egészében a bûnbeesés után írták, mégis mindenütt a teremtett világ nagyszerûségérõl, szépségérõl olvashatunk benne, mint pl. Jób könyve 38-41. fejezeteiben vagy a 148. zsoltárban. Ne feledjük, nem abba pillanthatunk bele, hogy milyen is volt a világ még a bûneset elõtt, amikor Isten megteremtette! A leírás jelen idejû, a ma is létezõ szépséget dicséri.

Jézus is a természet világából vett példákkal érzékeltette Isten jóságát és gondviselését (lásd pl. Mt 6:26, 28-30), amikor kifejtette, hogy Istentõl függünk, ezért kell értékelnünk a bennünket csodákkal körülvevõ, egyszerû ajándékokat. Nyitott szemmel járva, ha felfigyelünk a teremtés csodáira, megértjük, hogy valóban bámulatos ajándékokat kaptunk Teremtõnktõl. Tehát még a megpróbáltatások között is csak hálával, köszönettel és alázatos engedelmességgel tartozunk az Ajándékozónak.

Hetednapi adventistaként - Isten teremtését dicsõítve és eljövendõ országát várva - tudnunk kell, hogy a világban látható, tapasztalható szépség, öröm és jóság csupán halvány emlékeztetõje annak, amilyen földünk egykor volt és újból lesz majd.

`A természet világában mit tartasz a legnagyszerûbbnek a teremtés csodái közül? Hogyan ismerhetnéd meg még jobban az Urat ez által?`