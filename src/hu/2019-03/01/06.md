---
title:  Családi Háló
date:  04/07/2019
---

A bûn belépése után nem kellett sok idõ ahhoz, hogy a világ tovább haladjon a romlás útján. Az elsõ testvérpár között történt az elsõ gyilkosság, ide vezetett a féltékenység, a félreértés és a harag. Isten kérdõre vonta Kaint a bûne miatt, aki ironikus hangnemben, költõi kérdéssel felelt: "Avagy õrizõje vagyok én a testvéremnek" (1Móz 4:9, ÚRK)? Az Isten kérdésében benne rejlõ válasz erre az, hogy "Igen, de még mennyire! Valóban a testvéred õrizõje vagy."

`Mi következik Péld 22:2 látszólag egyszerû kijelentésébõl? Mit fejez ki az emberi kapcsolatokról?`

Mindenki Isten teremtménye, akivel csak találkozunk. A saját képére alkotott meg, részei lettünk az Úr teremtményeit összekötõ kapcsolatok hálózatának, még ha az felszabdalt, megtört is lett. "Mindnyájan egymáshoz vagyunk szõve az emberiség szövedékében. Az a rossz, ami a nagy emberi testvériség bármely részét éri, veszélybe sodor mindenkit" (Ellen G. White: A Nagy Orvos lábnyomán. Budapest, 1998, Advent Kiadó, 238. o.). Akár tetszik, akár nem, e kapcsolódási pont értelmében felelõsséggel tartozunk Istennek és egymásnak (lásd Mt 22:37-39).

A Bibliában újból és újból találkozunk a kijelentéssel, hogy Isten a Teremtõ. Például ez az egyik oka annak, hogy meg kell emlékeznünk a szombatról (lásd 2Móz 20:11) és imádnunk kell az Urat a végidõben (Jel 14:7). Elsõdlegesen ez késztet rá, hogy törõdjünk másokkal, a nehezebb sorsúakkal is.

Összeköt bennünket, hogy minden embernek Isten a Teremtõje. "Aki elnyomja a szegényt, gyalázattal illeti annak teremtõjét; az pedig tiszteli, aki könyörül a szûkölködõn" (Péld 14:31). Lehetne ennél is világosabb a kapcsolat?

A Teremtõ Isten igényt tart az egész életünkre, az istentiszteletünkre, a szolgálatunkra és a másokról való gondoskodásunkra. Valóban a "testvéreink õrizõi" vagyunk, még ha ez idõnként nehéz, problémás vagy kényelmetlen is.

`Vajon miért említi meg a Biblia újból és újból, hogy Isten a Teremtõ? Miért olyan különösen fontos ez? Hogyan kell viszonyulnunk a többi emberhez ennek fényében?`