---
title:  Isten A Teremtõ
date:  29/06/2019
---

### E hetitanulmányunk
1Mózes 1-3; 4:1-9; Zsoltárok 24:1; 148; Máté 22:37-39; Apostolok cselekedetei 17:28; Jelenések 14:7

> <p></p>
> "Aki elnyomja a szegényt, gyalázattal illeti annak teremtõjét; az pedig tiszteli, aki könyörül a szûkölködõn" (Péld 14:31).

Elõfordult már veled, hogy nagy igyekezettel, fáradsággal elkészítettél valamit, talán egy dísztárgyat, egy kézmûves terméket, egy ételt vagy bármiféle kreatív dolgot, de akinek átadtad, az összetörte vagy visszautasította? Ha igen, akkor lehet némi fogalmad arról, mit érzett Isten, miután megteremtette a világot, életet adott az embernek, majd látta, hogyan töri meg teremtését a bûn.

A Bibliából tudjuk, hogy Isten nagy gonddal hozta létre a világot, ami "igen jó" volt. Mózes elsõ könyve 1. és 2. fejezetének beszámolójából világos, mit érzett az Úr a teremtményei iránt. Ennek összefüggésében kell olvasnunk Mózes elsõ könyve 3. fejezetében a bûneset leírását és azt, hogy milyen szívfájdalmat jelentett neki, amikor a történtek után megszólította az elsõ emberpárt.

Isten továbbra is nagyon szereti világunkat, még a bûn, az erõszak, az igaz­ságtalanság és a nyílt lázadás évezredei után is. Elindította a világ megváltásának és újjáteremtésének tervét, és nekünk, hívõknek is szerepet adott ennek végrehajtásában. Igen, részesülünk a kegyelmében, de ezzel egyben feladat is hárul ránk, hogy Urunkkal együttmûködjünk. Komoly, szent felelõsség!