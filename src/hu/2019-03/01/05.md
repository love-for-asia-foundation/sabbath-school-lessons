---
title:  Összetört Világ
date:  03/07/2019
---

Isten csak Ádámnak és Évának adott a földön erkölcsi szabadságot, másnak nem. Erkölcsi lények lettek, eltérõen a növényektõl, fáktól, állatoktól. Isten oly nagyra értékeli az erkölcsi szabadságot, hogy az embernek megadta a lehetõséget akár az engedetlenség választására is. Ezzel mindent kockára tett, amit megteremtett, az emberekhez fûzõdõ, szereteten és szabad akaraton alapuló kapcsolatának nagyobb célja érdekében.

Volt azonban valaki, egy pusztító lény (az angyalok szintén rendelkeznek erkölcsi szabadsággal), aki eltökélte, hogy megzavarja az Isten által teremtett jó és teljes világot, és erre éppen Isten földi teremtményeit, az embereket akarta felhasználni. A kígyó által megszólaló ördög megkérdõjelezte, hogy teljes és elegendõ lenne az, amit Isten biztosított (lásd 1Móz 3:1-5). Az elsõdleges kísértés az volt, hogy vágyjanak többre, mint amit kaptak, kételkedjenek Isten jóságában és inkább bízzanak saját magukban.

Ezzel a döntéssel és tettel megtörtek a kötõdések, amelyek az Isten terve szerinti teremtettség szerves részét képezték. Ádám és Éva már nem élvezett olyan kapcsolatot a Teremtõvel, mint amit Isten eltervezett (lásd 1Móz 3:8-10). Az elsõ két ember hirtelen szégyenkezve döbbent rá, hogy mezítelen. Szinte helyrehozhatatlanul megváltozott az egymással való viszonyuk, mint ahogyan megromlott, megtört a kapcsolatuk a többi földi teremtménnyel is.

`Mit tudhatunk meg 1Móz 3:16-19 verseibõl az ember és a természet világának megváltozott kapcsolatáról?`

A bûn miatt Ádám és Éva, valamint az egész teremtett világ élete hirtelen jóval nehezebb lett. A következmények valóságosak, fõként azért, mert az emberiséget és a kapcsolatainkat érik. Bizonyos értelemben eltávolodtunk a Teremtõ Istentõl. Családunkra is sokféleképpen hat a bûn. Az emberi kapcsolatokban sok a probléma. Küzdelmes a viszonyunk a környezettel és a világgal, amelyben élünk. A bûn okozta megtörtségrõl árulkodik az életünk és a világ minden aspektusa.

Isten azonban nem ilyennek teremtette meg a világot. Mózes elsõ könyve 3. fejezetében az "átkok" mellett egy ígéretet is kapunk, ami szerint Isten újjáteremt majd mindent, helyreállítja a bûn által megtört kapcsolatokat. Miközben tovább küzdünk a bûnnel és az életünkre gyakorolt hatásaival, Isten hív, hogy védjük azt, ami jó, és igyekezzünk az életünkben megvalósítani Isten tervét a világgal.