---
title:  További Tanulmányozásra
date:  26/07/2019
---

Ellen G. White: Pátriárkák és próféták. Budapest, 1993, Advent Kiadó, "Dávid utolsó évei" c. fejezet, 697-707. o.

"Dávid zsoltárai a bûnbe süllyedt és önmagát elítélõ ember tapasztalatait, a legbensõségesebb hitet és az Istennel való mély összeköttetést tükrözik. Élettörténete hirdeti, hogy a bûn csak szégyent és fájdalmat hozhat az emberre, Isten szeretete és irgalma pedig a legmélyebb mélységbe is elér. A bûnbánó lelket a hit emeli fel az istenfiúságban való részesedés magasságába. Minden biztosíték és ígéret közül, amelyet Isten szava tartalmaz, az tesz a leghatásosabban bizonyságot Istenrõl, amely Istennek az emberek iránt gyakorolt hûségérõl, igazságáról, irgalmasságáról szól" (i. m. 706. o.).

A példabeszédek könyvében összegyûjtött bölcsességrõl ezt olvashatjuk: "Ezek azok az alapelvek, amelyek a világi és a vallásos társadalom alapját és jólétét képezik; ezek jelentik életünk és vagyonunk biztonságát. Mindazt, ami lehetõvé teszi a bizalmat és az együttmûködést, a világ Isten törvényének köszönheti, amint Igéje elénk tárja. Mégis Isten Igéjének alapelvei gyakran elhomályosultak és majdnem teljesen kihaltak az emberek szívébõl" (Ellen G. White: Elõtted az élet - Nevelés. Budapest, 1992, Advent Kiadó, 135-136. o.).

**Beszélgessünk róla!**

`1)	Mely körben számítasz vezetõnek, van befolyásod másokra? Hogyan lehetsz az igazság eszköze az életnek azon a területén?`

`2)	Gondoljunk a lakóhelyünk kultúrájára és társadalmi rendszerére! Hogyan tehetünk valamit a szükségben lévõk sorsának javítása érdekében az adott rendszeren belül?`

`3)	Az erõs társadalom építése szempontjából miért olyan fontosak az igazságosság és a tisztesség elvei?`

`4)	A példabeszédek könyve a helyes életvitelre összpontosít, ugyanakkor mit tudhatunk meg belõle Istenrõl?`

**Összefoglalás**: A Zsoltárok és a Példabeszédek különös figyelmet fordít arra, hogyan lehet hûségesen élni az általános élethelyzetek és megpróbáltatások között. Mindkét könyv bepillantást enged a társadalomra vonatkozó isteni elgondolásba. Megtudjuk belõlük, hogy Isten törõdik a szegényekkel és az elnyomottakkal. A Zsoltárok kiáltása és a Példabeszédek bölcsessége mutatja, hogy Isten valóban látja azokat, akiket túl gyakran figyelmen kívül hagynak vagy kizsákmányolnak, és közbe fog lépni védelmükben. Isten számára ez fontos, tehát a mi számunkra is fontosnak kell lennie!