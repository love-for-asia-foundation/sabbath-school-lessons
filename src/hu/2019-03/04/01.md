---
title:  Kegyelem És Igazság A Zsoltárokban És A Példapeszédekben
date:  20/07/2019
---

### E hetitanulmányunk
Zsoltárok 9:8-10, 14-21; 82; 101; 146; Példabeszédek 10:4; 13:23, 25; 30:7-9

> <p></p>
> "Védelmezzétek a nincstelennek és az árvának a jogát, szolgáltassatok igaz­ságot az elesettnek és a szûkölködõnek! Mentsétek meg a nincstelent és a szegényt, ragadjátok ki a bûnösök kezébõl" (Zsolt 82:3-4, RÚF)!

Jól bemutatják a Zsoltárok és a Példabeszédek, hogy milyen Istennel élni nemcsak az istentiszteletek és egyéb vallási cselekmények alatt, hanem a hétköznapi dolgokban is. A példabeszédek könyve a gyakorlati életbölcsesség széles palettáját kínálja, az emberi kapcsolatoktól a családi életen és a munkavégzésen át a kormányzásig. A zsoltárok könyve olyan énekek gyûjteménye, amelyekben sokféle érzelem és lelki tapasztalat megjelenik, a panasztól az átszellemült dicséretig és a kettõ között minden. Könnyû észrevenni, hogy a hitünknek hatnia kell az életünk minden szegmensére és tapasztalatára, mert Isten egész valónkkal törõdik.

Mindeközben azonban aligha lehet figyelmen kívül hagyni az emberiség állapotát egészen átható igazságtalanságokat, ha a bûnbe süllyedt világban zajló életrõl gondolkodunk. Ezért is olvashatunk annyit arról, hogy az Úr látja és enyhíteni akarja az igazságtalanságokat. Õ a reménysége a remény nélkül élõknek.

Csupán csak érinteni tudjuk most, hogy mi mindent írnak e könyvek errõl a témáról, de talán ez a tanulmány arra készteti majd az olvasókat, hogy tevékenyebb szolgálatot végezzenek a szegények, az elnyomottak és az elhagyottak érdekében, akik mindannyiunk környezetében vannak, akiknek segítenünk kötelesség.