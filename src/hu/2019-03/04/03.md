---
title:  Istenem Cselekedj
date:  22/07/2019
---

`Mi az üzenete a 82. zsoltárnak?`

A történelem során Izrael népének az Istentõl kapott rendelkezések és szabályok ellenére sokszor nem sikerült e terv szerint élni. Gyorsan hasonultak a környezetükben élõ népekhez, az igazságtalanság és elnyomás mintáit követve. A vezetõk és a bírák csak magukkal törõdtek, jóindulatukat meg lehetett vásárolni. A kizsákmányolás az átlagembereket és különösen a szegényeket fenyegette, akiknek nem nyújtott védelmet a törvényszék.

A 82. zsoltár erre a helyzetre válaszol. Úgy mutatja be Istent, mint aki a Legfõbb Bíró. Felvázolja a jelenetet, amelyben az Úr megítéli a vezetõket, sõt a nép bíróit is. Ez a zsoltár hangsúlyozza, hogy akik ilyen tisztséget töltenek be a társadalomban, az Õ "uralma alatt ítélkezzenek" (Ellen G. White: Próféták és királyok. Budapest, 1995, Advent Kiadó, 124. o.). Isten képviselõiként és alárendeltjeiként állnak tisztükben és végzik munkájukat. A zsoltáros szerint az isteni igazság a modellje annak, ahogyan a földi igazságszolgáltatásnak mûködnie kell, valamint ennek a mércéje alapján ítélik majd meg az igazságot és igazságtalanságot, ill. azokat, akik eljárnak a nevében.

A zsoltár egy közvetlenül Istenhez intézett kéréssel zárul, hogy cselekedjen az Úr (Zsolt 82:8), lépjen közbe és vessen véget a nép között annyira elterjedt igazságtalanságoknak. Számos más zsoltárhoz hasonlóan ez is hangot ad azoknak, akik magukért nem tudnak szólni, az elnyomottaknak, akiknek elhallgattatja a szavát az igazságtalan rendszer, amelyben élnek és dolgoznak. A 82. zsoltár úgy szólítja meg Istent, mint aki a Legfõbb Bíró, a világegyetem és a népek Mindenható Ura. Nem létezik felsõbb bíróság és tekintély, amelyhez fordulni lehetne. A megerõsítõ üzenetben az áll, hogy ha nincs olyan földi bíróság, amely meghallaná a szegények és az elnyomottak kiáltását, ami most oly sokszor megesik, létezik egy megtagadhatatlan lehetõség a segítségkérésre. Az életünk különbözõ idõszakaiban válhatunk az igazságtalanság áldozataivá, máskor viszont talán mi magunk követünk el igazságtalanságot vagy húzunk hasznot abból. Bölcsességet találhatunk olyan szakaszokban, mint a 82. zsoltár, akár elnyomottak, akár elnyomók vagyunk. Isten figyeli a hamis bírókat is, akiket szintén a gyermekeinek nevez, azt akarja, hogy õk is a jobb életet válasszák (lásd Zsolt 82:6). Tehát még az elnyomók számára is van remény, ha teret engednek Isten átváltoztató hatalmának!