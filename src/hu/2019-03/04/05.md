---
title:  Az Úrral Járni
date:  24/07/2019
---

A zsoltárok könyve vége felé érve egyre erõsebben és hangosabban szól a dicsérõ ének. Az utolsó öt zsoltár egyszerû, de határozott felszólítással kezdõdik: "Dicsérjétek az Urat!" Közülük az elsõ, a 146. zsoltár különösen arra összpontosít, hogy Isten odafigyel a szegényekre és az elnyomottakra, ezért illeti dicséret.

`Mi a 146. zsoltár üzenete? Mit fejez ki Istenrõl, különösen az 5-9. versekben?`

Isten a világ Teremtõje (Zsolt 146:6), és amint ez a zsoltár is leírja, Õ folyamatosan végzi munkáját mint Bíró, Gondviselõ, Szabadító, Gyógyító, Segítõ és Védelmezõ. Minden szerepében egyaránt odafigyel azokra, akik segítségre szorulnak. Nagyszerû képet kapunk arról, hogy mit tesz és mit akar tenni az életünkben, a környezetünkben és a világon!

Talán arra gondolunk, hogy azért kell gondoskodni a rászorulókról, mert Isten ezt hagyta meg nekünk. A 146. zsoltár szerint azonban Isten eleve gondoskodik, bennünket pedig kér, hogy csatlakozzunk hozzá. Amikor felvesszük a harcot a szegénységgel, az elnyomással, a betegségekkel, valójában Istennel mûködünk együtt a céljai érdekében. Mi lehet annál nagyobb kiváltság, mint hogy Istenhez csatlakozva olyan feladatban veszünk részt, amirõl a 146. zsoltár is szól? Ez sok elõnnyel jár. A keresztények gyakran beszélnek arról, hogy keresik Istent és szeretnének még szorosabb kapcsolatban lenni vele. Zsolt 146:7-9 versei a Biblia egyéb részei mellett arra utalnak, hogy az Istennel való találkozás egyik módja, ha csatlakozunk hozzá abban, amit tesz. Tehát ha igyekszünk segíteni a szegényeket, a betegeket és az elnyomottakat, amit a 146. zsoltár szerint Isten is tesz, akkor valójában vele mûködünk együtt. "Krisztus azért jött a földre, hogy a szegények és a szenvedõk között járjon. Figyelmének legnagyobb része rájuk irányult. Ma pedig gyermekei által látogatja meg a szegényeket és a rászorulókat, enyhíti a bajt és a szenvedést. A szenvedés és a szükség nélkül nem érthetnénk meg igazán Isten kegyelmét és szeretetét, nem ismerhetnénk meg a könyörületes, együttérzõ Mennyei Atyát. Az evangélium mindig ott tûnik a legkedvesebbnek, amikor a leginkább rászoruló és nélkülözõ térségben hangzik" (Ellen G. White: Testimonies for the Church. 7. köt. 226. o.).

`A tapasztalatod szerint hogyan kerülhet az ember közel Istenhez, ha másoknak szolgál?`