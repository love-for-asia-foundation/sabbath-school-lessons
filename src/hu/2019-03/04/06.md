---
title:  Példabeszédek Megkönyörülni A Rászorulókon
date:  25/07/2019
---

Bölcs mondások gyûjteményeként A példabeszédek könyve a témák és élettapasztalatok széles körét érinti, a szegénységet, a gazdagságot, a megelégedettséget, az igazságot és az igazságtalanságot - néha eltérõ nézõpontból fogalmazva. Az élet nem mindig egyszerû és egyenes, A példabeszédek könyve pedig a különbözõ körülményekre és döntésekre irányítja a figyelmet, amelyek kihatnak még az Istenhez hûséges emberek életére is.

`Olvassuk el Péld 10:4, 13:23, 25, 14:31, 15:15-16, 19:15, 17 és 30:7-9 verseit! Mit mondanak ezek a szövegek a gazdagságról, a szegénységrõl és a szükségben lévõknek nyújtandó segítségrõl?`

A példabeszédek könyve kiemeli, hogy Isten figyel a nyomorban élõkre és a sebezhetõkre, törõdik velük. Némelyek a külsõ körülmények miatt szegényednek el, mások a saját rossz döntéseik következtében, és van, akit kizsákmányolnak, de bármi legyen is a helyzetük oka, minden ember Teremtõje az Úr (lásd Péld 22:2), Õ a Védelmezõ (Péld 22:22-23). Nem szabad elnyomni, sem kihasználni a nehéz helyzetben lévõket, még ha hibákat követtek is el!

A példabeszédek könyve szerint jobb lesz az ember élete, ha a bölcsességet választja és engedelmeskedik Istennek, de a gazdagság nem mindig Isten áldásából van. Az Ige fontosabbnak és az anyagi javaknál végsõ soron eredményesebbnek tekinti az Istenhez való hûséget: "Jobb a kevés igazsággal, mint a gazdag jövedelem hamissággal" (Péld 16:8).

A példabeszédek könyve kiemeli még a becsületesség és a tisztesség szerepét az üzleti életben, a kormányzatban és az igazságszolgáltatásban (lásd Péld 14:5, 25; 16:11-13; 17:15; 20:23; 21:28; 28:14-16). A példabeszédek könyve nemcsak az egyes emberek életére utal, hanem kitér arra is, hogyan mûködjön a társadalom egésze mindenki javára, különös tekintettel a védelmet igénylõkre. Ismét emlékeztet rá, hogy akik irányítanak és vezetnek, Isten segítségével végzik a munkájukat (lásd Péld 8:15-16), ezért az Õ eszközeiként kegyelmesen és együttérzéssel bánjanak a szükségben lévõkkel.

`Könnyû sajnálkozni azokon, akik nehéz helyzetben vannak, de hogyan lehet tettekre váltani a sajnálat érzését?`