---
title:  A Király Ígéretei
date:  23/07/2019
---

`Milyen tanulságot szûrhet le bárki a 101. zsoltárból, ami elsõsorban uralkodóknak szól?`

A 101. zsoltár a vezetõknek szól. Úgy tartják, hogy Dávid írta, Izrael feletti uralkodásának még a korai idõszakában. Az is lehet, hogy a megkoronázásakor elhangzott fogadalmából származnak a gondolatok. Saul katonájaként, majd pedig elõle menekülve a saját bõrén tapasztalta, hogy mennyit árthat az országának meg a családjának az az uralkodó, aki letért a helyes útról. Dávid eltökélte, hogy õ nem olyan király lesz.

Talán kevesen vannak közöttünk politikai vagy országos vezetõk, mégis mindenki hathat másokra vagy bátoríthat valakit, talán a munkahelyén, a lakóhelyén, a családjában vagy a gyülekezetben. Ellen White a következõt mondja az ilyen vezetõi szerepekrõl: "Mindenki fogadja meg Dávid szavait a 101. zsoltárból, akin a család befolyásának õrzése nyugszik" (Ellen G. White: Counsel to Parents, Teachers, and Students. 119. o.)!

Alkalomadtán álljunk készen rá, hogy beszéljünk ezekrõl az elvekrõl, képviseljük azok elõtt, akik vezetõ szerepet töltenek be felettünk! A saját vezetõi és befolyási körünkben pedig alkalmazhatjuk a vezetésre vonatkozó dávidi elveket, hogy így mások számára is áldást jelenthessünk.

Dávid abból indult ki, hogy dicsõítenünk kell Istent a kegyelméért és igaz­ságáért (Zsolt 101:1), ez az alapja mindannak, amit vezetõként védelmezni kívánt. Arra törekedett, hogy az életében és a munkájában ezeket a jellemzõket sajátítsa el és gyakorolja. Ellen kell állni a helytelen cselekedetek, a korrupció, a becstelenség kísértéseinek, amelyek különösen fenyegetik a hatalmon lévõket és a vezetõket.

Dávid pontosan tudta, milyen fontos jó tanácsadókat választani, akik helyes döntések meghozatalában segítik, ezért ígérte: megbízható tanácsadókat keres és becsületes tisztségviselõket nevez ki. Uralmát igazságnak és könyörületnek kell jellemeznie a munkatársai és a munkásai között is.

`Talán nem töltünk be olyan tisztet, hogy tanácsadóink és hivatalnokaink lennének. Mégis hogyan válhat érezhetõvé az életünk jó hatása, hogy a rászorulók igazságot és könyörületet tapasztaljanak?`