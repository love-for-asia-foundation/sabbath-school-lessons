---
title:  A Gyógyulás Napja
date:  17/07/2019
---

Az eredeti elgondolás a szombattal és a szombatünnepléssel kapcsolatban széles körû volt és sok mindenre kiterjedt, Jézus földi élete idejére mégis egészen mássá lett sok vallási vezetõ szemében. A szabadság és egyenlõség napja helyett az emberi hagyományokhoz kötött szabályok és korlátozások napjává vált. Jézus fellépett az ilyen viszonyulások ellen, fõleg ha másokra kényszerítették azokat.

Különösen érdekes, hogy Jézus számos alkalommal éppen szombaton gyógyított. Úgy tûnik, szándékosan szombaton, nem pedig más napon tett ilyen csodákat, hogy valami fontos dolgot mutasson be a nyugalomnap jelentõségével kapcsolatban. Ezekben a történetekben többször megjegyezte, hogy helyénvaló szombaton gyógyítani, a farizeusok pedig gyakran ürügyként használták a kijelentéseit a meggyilkolását célzó terveik igazolására.

`Olvassuk el Jézus szombati gyógyításainak a történeteit Mt 12:9-13, Mk 1:21-26, 3:1-6 és Jn 9:1-16 verseiben! Mi a legkülönösebb, amire felfigyelünk ezekben az esetekben?`

Jézus megerõsítette a szombat fontosságát. Határvonalakat kell szabnunk a szombat ideje körül, hogy õrizzük különlegességét, és ez a hetenkénti idõ alkalmat adjon az Istennel, a családunkkal, a gyülekezetünkkel és a környezetünkkel való kapcsolatunk erõsítésére. Azonban a szombatünneplés nem szólhat önzõ módon csak rólunk. "Szabad tehát szombatnapon jót cselekedni" (Mt 12:12) - mondta Jézus. Sok gyülekezeti tag rengeteg jót tesz, gondoskodnak másokról. Viszont többen érezzük úgy, hogy volna még mit tennünk a segítségnyújtás érdekében. Tudjuk, hogy Isten törõdik a szenvedõkkel, az elnyomottakkal, az elfelejtettekkel, tehát nekünk is oda kell figyelnünk rájuk. A parancsolat arra szólít, hogy ekkor ne végezzük a megszokott munkánkat, ennek köszönhetõen felszabadulunk a hétköznapok nyomása alól. Szombaton jut idõnk arra, hogy másokkal törõdjünk, ami az igazi és aktív szombatünneplés egyik módja. "A negyedik parancsolat szerint a szombatot Isten a megpihenésre és az istentiszteletre szánta. Minden világi foglalkozást szüneteltetni kell, viszont az irgalom és a jótékonyság tettei összhangban állnak az Úr szándékával… Isten szent napjának tiszteletben tartásával szeretetbõl fakadó cselekedet az, ha könnyítünk a szenvedõk helyzetén és vigasztaljuk azt, aki bánatos" (Ellen G. White: Welfare Ministry. 77. o.).

`Mit teszünk szombaton mások javáért?`