---
title:  Az Egyenlõség Napja
date:  16/07/2019
---

Felfigyelhetünk rá, még ha csak gyorsan futjuk is át 2Mózes 20. és 5Mózes 5. fejezetében a Tízparancsolatot, hogy a negyedik parancsolat messze a legrészletesebb. Van olyan parancsolat, ami mindössze két szóból áll, a negyedik azonban azt is részletezi, hogy miért, hogyan és kinek kell megemlékezni a szombatnapról.

`Mit tudhatunk meg 2Móz 20:8-11 verseibõl a szolgákra, az idegenekre, sõt akár az állatokra vonatkozóan? Ennek mi a jelentõsége?`

Figyelemre méltó a szombat rendelkezésének részleteiben a másokra össz­pontosítás. Sigve K. Tonstad érvelése szerint a parancsolatnak ez a fajtája a világ egyetlen más kultúrájában sincs jelen. A szombat parancsolata "a fontossági sorrendet nem fentrõl lefelé nézve, hanem alulról felfelé határozza meg, elsõdlegesen figyelembe véve a társadalom leggyengébb és legsebezhetõbb tagjait. Külön megemlíti azokat, akiknek leginkább szükségük van a pihenésre: a szolgákat, a köztük lakó idegeneket és az igavonó állatokat. A hetedik nap nyugalmában szövetségesre lelnek a hátrányos helyzetûek, sõt a magukért szólni nem tudó állatok is" (Sigve K. Tonstad: The Lost Meaning of the Seventh Day. Michigan, 2009, Andrews University Press, 126-127. o.). A parancsolat különös hangsúlyt helyez arra, hogy ez a nap mindenki számára az öröm ideje legyen. A szombat fényében mindannyian egyenlõk vagyunk. Nincs joga az alkalmazottait szombaton dolgoztatni annak sem, aki hét közben munkáltató, méghozzá azért nem, mert Isten nekik is adott pihenõnapot. Aki a hét többi napján alkalmazott - vagy akár szolga -, azt a szombat arra emlékezteti, hogy Isten õt is egyenlõnek teremtette és meg is váltotta. Arra hívja Isten, hogy a megszokott feladatainak végzésétõl eltérõ módon ünnepelje meg ezt a napot. A szombat váljon mindenki javára, még a szombatünneplõ nép körén kívülállók számára is, "a kapuidon belül tartózkodó jövevény" (2Móz 20:10, RÚF) számára is. Ez a gondolat jelentõs szemléletváltás volt az izraeliták számára, egészen új a rabszolgaság és az elnyomatás helyzete után. Amikor meg kellett állapodniuk az új országban, Isten nem akarta, hogy átvegyék korábbi elnyomóik szokásait. Részletes törvényeket jelentett ki társadalmuk számára, és a szombattal lényegében mindenkit arra emlékeztet hetente, méghozzá igen erõteljes módon, hogy Isten elõtt egyenlõk vagyunk.

`Hogyan mutathatjuk be úgy a szombatot a környezetünkben, hogy szombatünneplésünk mások javára is váljon?`