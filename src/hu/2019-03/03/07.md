---
title:  További Tanulmányozásra
date:  19/07/2019
---

Ellen G. White: Pátriárkák és próféták. Budapest, 1993, Advent Kiadó, "A Vörös-tengertõl a Sínai-hegyig" c. fejezetbõl 250-253. o.; Jézus élete. Budapest, 1989, Advent Kiadó, "A szombat" c. fejezet, 229-236. o.

"Jézus azt állította, hogy a nyomorultak megszabadításának munkája össz­hangban van a szombatparancsolattal. Összhangban van Isten angyalainak munkájával, akik örökké fel- és alászállanak a menny és a föld között, hogy segítsenek a szenvedõ emberiségen…

Az embernek is van elvégezni való munkája ezen a napon. Az életszükségleteket ki kell elégíteni, a beteget kezelni kell, a szûkölködõt el kell látni. Nem fogják bûntelennek tartani, aki megtagadja, hogy könnyítsen a szenvedõn szombatnapon. Isten szent pihenõnapja az emberért rendeltetett, az irgalmasság cselekedetei tökéletes összhangban vannak ezzel a szándékkal. Isten nem kívánja, hogy teremtményei akár csak egy órát is szenvedjenek olyan fájdalom miatt, amit szombaton vagy bármely más napon enyhíteni lehet" (i. m. 164. o.).

**Beszélgessünk róla!**

`1)	Hogyan éled meg a szombatot az Isten iránti bizalom kinyilvánításaként? Volt már mannaszerû tapasztalatod, amikor a belé vetett bizalmadra válaszul Isten megadta, amire szükséged volt? Ha igen, mondd el a csoportban, és azt is, hogy mit tanultál abból az esetbõl!`

`2)	Isten a szombat különbözõ aspektusait emelte ki 2Móz 20:8-11, ill. 5Móz 5:12-15 verseiben. Számodra melyik oldala jelenti a legtöbbet?`

`3)	Állítsunk össze egy listát arról, akár a csoportban, akár egyénileg, hogy milyen úton-módon mutathatjuk be a szombat áldásait és elõnyeit a körülöttünk élõknek?`

`4) Mondjunk néhány példát arra, hogyan változtatta meg a szombat az életünket! Vannak az életünknek olyan részei, amelyekre jobban kellene hatnia a szombat rendszerének és elveinek?`

**Összefoglalás**: A szombatot Isten a teremtés és a megváltás emlékeztetõjeként adta, de számos gyakorlati elõnnyel is jár. Megtanít bízni Isten gondviselésében, az emberi egyenlõség gyakorlatára tanít, valamint olyan lelki nevelõeszköz lehet, ami átformálhatja minden kapcsolatunkat. A szombatra vonatkozó ideális elképzelését Jézus azzal mutatta be, hogy betegeket gyógyított és hangsúlyozta: legyen áldás ez a nap mindazok számára, akik szükséget szenvednek!