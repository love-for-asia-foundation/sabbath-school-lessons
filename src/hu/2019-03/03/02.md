---
title:  Elegendõ Manna
date:  14/07/2019
---

Isten fel akarta emelni a nemrégiben kiszabadított izraelitákat a nemzedékeken át tartó rabszolgaság és a társadalmi hanyatlás állapotából, amivel ez a helyzet sújtotta elnyomott népét. Jobb életmódra tanította õket és törvényeket adott nekik, hogy új társadalmukat a lehetõ legjobb rend jellemezze. Ennek a folyamatnak az egyik elsõ része nagyon is gyakorlati és tanító jellegû, szemléltetõ példa volt. Az izraelita társadalom kultúrájának részévé kellett volna válnia a negyvenéves pusztai vándorlás során mindvégig meglévõ életritmusnak, ami látható bizonyítékát adta Isten gondviselésének és az önzetlenség gyakorlatának. Az étel, a manna ugyanis minden reggel megjelent az izraeliták tábora körül.

`Olvassuk el 2Móz 16:16-18 verseit! Mi lehetett a jelentõsége annak, hogy ezek a versek konkrétan meghatározzák, mennyi mannát kellett számítani fejenként?`

2Kor 8:10-15 verseiben Pál idézi ezt a történetet arra példaként, hogy hogyan adakozzanak a keresztények: "e mostani idõben a ti bõségetek pótolja azok fogyatkozását, hogy majd azok bõsége is pótolhassa a ti fogyatkozásotokat, hogy így egyenlõség legyen" (14. vers, ÚRK).

Az volt a tanulság az izraeliták számára, mint ahogyan a mi számunkra is, hogy a teremtéskor Isten mindent bõségesen biztosított népének. Ha ki-ki csak annyit vesz el, amennyire szüksége van és hajlandó másokkal osztozni a fölöslegen, mindenkinek jut. Amikor csak az aznapra való mennyiséget szedték fel az emberek a mannából, kifejezték bizalmukat, hogy másnap is meglesz, ami nekik kell. Az elnyomottak, mint a rabszolgaságban élõ izraeliták, hajlamosak csak a saját túlélésükkel törõdni. Isten azonban példát akart adni nekik arra, hogyan lehet bizalommal, nagylelkûen élni, javaikat egymással megosztva. Volt azonban még egy másik, fontosabb dimenziója is ennek a gyakorlatnak. Minden pénteken kétszer annyi mannát találtak a földön, és a szombatra készülve aznap - csak aznap - az embereknek kétszeres mennyiségû mannát kellett felszedni. A különleges szombati adag újabb lehetõség volt arra, hogy minden szükségletük tekintetében megtanuljanak bízni az Úrban. Az Isten kegyelmének tulajdonítható többletmanna által még teljesebben élvezhették a nyugalmat, amit Isten a hetedik napra ígért nekik.

`Mit tehetünk meg péntekenként, hogy jobban élvezzük, amit Isten felkínál nekünk szombaton?`