---
title:  A Föld Szombati Nyugalma
date:  18/07/2019
---

Amint láttuk, Izrael népe életciklusába belevésõdött a szombat. Ez az elv azonban nem csupán a hét egy napjára vonatkozott, hanem kiterjedt minden hetedik évben egy különleges megpihenésre, aminek a betetõzéseként hétszer hét esztendõ után, az ötvenedik évben következett a jubileumi év.

`Olvassuk el 3Móz 25:1-7 verseit! Miért olyan különleges utasítás ez? Hogyan lehetne alkalmazni ezt az elvet az életünkben és a munkánkban?`

A szombatév alatt a földterületet egy évre parlagon hagyták - figyelemre méltó sáfársági gyakorlat a föld szempontjából, amit az agrárkultúrában széles körben elismernek.

A szolgák számára szintén jelentõs volt a hetedik év (lásd 2Móz 21:1-11). Amennyiben az izraeliták közül valaki annyira eladósodott, hogy eladta magát szolgaként, a hetedik évben el kellett õt engedni. Hasonlóképpen a nagy adósságokat is el kellett engedni a hetedik év végén (lásd 5Móz 15:1-11).

A pusztában Isten mannával látta el az izraelitákat, és amikor egy évre kihagyták a vetést és ültetést, ezzel a bizalmukat fejezték ki, hogy a szombatévben Isten ellátja õket a szükséges élelemmel az elõzõ év termésébõl. A szolgák és az adósság elengedése egyrészt irgalmas cselekedet volt, ugyanakkor bizalom is Isten hatalmában, hogy mindazt kirendeli, amire szükség van. Bizonyos értelemben a népnek meg kellett tanulnia, hogy nem kell másokat elnyomni önmaguk ellátása érdekében.

A szombat elveinek és gyakorlatainak szorosan kellett kapcsolódni az izraelita társadalom egészéhez. A mai szombatünneplésnek szintén olyan lelki fegyelemmé kell válnia, ami az összes többi napunkat átformálja. Gyakorlatilag a szombat az egyik megvalósítása Jézus tanításának, hogy keressük elõször az Õ országát: "Mert jól tudja a ti mennyei Atyátok, hogy mindezekre szükségetek van… és ezek mind megadatnak néktek" (Mt 6:32-33).

`Mennyiben kell megváltoztatnia a szombatünneplésünknek a hét többi napját? Hiszen ha valaki kapzsi, önzõ és senkivel sem törõdik vasárnaptól péntekig, vajon mennyire lehet más szombaton? (Nem lesz az ember valójában olyan szombaton is, mint amilyen a hét többi napján volt?)`