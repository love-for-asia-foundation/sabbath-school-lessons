---
title:  A Templom Megtisztítása
date:  14/08/2019
---

Az evangéliumok történeteit olvasva gyakran szelídnek látjuk Jézust - törõdik a betegekkel, a gyerekekkel, megkeresi az elveszetteket és Isten országáról beszél. Ezért találhatjuk meglepõnek azokat az eseteket, amikor erélyesen és nagy határozottsággal lép fel, fõként kora vallási vezetõivel és azok szokásaival szemben.

`Olvassuk el Mt 21:12-16, Mk 11:15-19, Lk 19:45-48 és Jn 2:13-17 verseit! Mi a jelentõsége annak, hogy mindegyik evangélium beszámol errõl a történetrõl?`

Aligha meglepõ, hogy mindegyik evangéliumban szerepel ez a drámával, cselekménnyel és szenvedéllyel teli történet. Jézust nyilván zavarta, ami a templomban folyt, hogy az igaz istentisztelet helyén áldozati állatokkal kereskedtek. Elképesztõ megszentségtelenítése ez a világ bûneiért hozott helyettesítõ halálának, mindannak, amit ez jelent!

Határozott fellépése nagyon is illik a héber próféták hagyományaihoz. Erre utal mindegyik evangéliumi beszámolóban Jézus, mint ahogyan az evangélista is, amikor Ézsaiást, Jeremiást vagy a Zsoltárokat idézve magyarázza a történteket. Az emberek prófétának tekintették Jézust (lásd Mt 21:11), és odamentek hozzá a kereskedõk és a pénzváltók kiûzése után, amikor gyógyított a templom udvarán. Meggyógyultak az érintésétõl és remény ébredt a szívükben, miközben hallgatták a tanítását.

A vallási vezetõk szintén prófétát láttak Jézusban - úgy tekintettek rá, mint aki veszélyezteti a hatalmukat és társadalmi rendjük stabilitását. Ezért kimentek, hogy a meggyilkolását tervezzék, amint az elõdeik is szövetkeztek a próféták ellen a korábbi századokban (lásd Lk 19:47-48).

`Mit tehetünk egyénileg azért, nehogy a gyülekezetünknek is arra legyen szüksége, mint Krisztus napjaiban a templomnak? Hogyan kerülhetjük el ezeket a lelki veszélyeket? Mi minden jelenthet ilyen veszélyt?`