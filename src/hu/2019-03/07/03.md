---
title:  Jézus Küldetésnyilatkozata
date:  12/08/2019
---

Akár ez volt az aznapra elõírt felolvasási szakasz, akár maga Jézus választotta az alkalomhoz illõ gondolatot (Ézs 61:1-2), nem véletlen, hogy elsõ nyilvános prédikációjának éppen ez volt az alapigéje. Az sem véletlen, hogy Lk 4:16-21 szakaszában Jézus rövid beszédének leírásával - "Ma teljesedett be ez az Írás a ti hallástokra" (21. vers) - kezdõdik Lukács beszámolója Jézus nyilvános szolgálatáról.

Mintha Jézus folytatta volna Mária énekének a gondolatát a "fordított országról", amit éppen akkor kezdett megvalósítani. Õ is, éppúgy, mint Lukács a Messiás történetének elmondásakor Ézsaiás próféciájával magyarázta a tetteit, amivel tulajdonképpen szintén azt fejezte ki, amit harminc évvel korábban Mária körvonalazott. A szegények, a szenvedõk és az elnyomottak állnak a Jézus által hozott jó hír fókuszában.

Jézus a küldetésnyilatkozataként közölte ezeket a verseket Ézsaiás próféta könyve 61. fejezetébõl. Fontos volt, hogy szolgálata és küldetése lelki, ugyanakkor gyakorlati is legyen. Be akarta mutatni, hogy a lelki és a gyakorlati oldal nem is áll olyan messze egymástól, mint ahogy mi néha gondoljuk. Jézus és a tanítványai szemében az emberekrõl való fizikai és gyakorlati gondoskodás legalábbis része a lelki gondviselésnek.

`Olvassuk el és hasonlítsuk össze Lk 4:16-21 és 7:18-23 szakaszait! Vajon miért így válaszolt Jézus? Mi hogyan felelnénk az istenségére és Messiás voltára vonatkozó kérdésekre?`

Amikor Jézus elküldte a tanítványait, olyan feladatot bízott rájuk, ami össz­hangban állt a saját missziójával. Hirdetniük kellett, hogy "Elközelített a mennyeknek országa" (Mt 10:7), de mást is meghagyott nekik: "Betegeket gyógyítsatok, halottakat támasszatok, leprásokat tisztítsatok, ördögöket ûzzetek" (Mt 10:8, ÚRK). Amit az Õ nevében tettek, mindazzal Jézus szolgálatának, országának értékeit és elveit kellett tükrözniük, azoknak kellett érvényt szerezniük, hiszen Õ ebbe az országba hívta az embereket. A tanítványoknak is végezniük kellett a jézusi küldetést, segítve az utolsókat, a legkisebbeket és az elveszetteket.

`Hogyan lehet egyensúlyban tartani ezt a munkát a hármas angyali üzenet képviselésével a pusztulásba tartó világban? Miért elengedhetetlen, hogy így vagy úgy kapcsolódjon a "jelenvaló igazsághoz" minden, amit teszünk?`