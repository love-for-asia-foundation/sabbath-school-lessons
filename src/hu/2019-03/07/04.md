---
title:  Jézus Gyógyításai
date:  13/08/2019
---

Az evangéliumokban mindenütt találkozunk Jézus csodáival, fõként a gyógyításaival. Pontosan úgy, ahogy Ézsaiás megjövendölte, Õ valóban meg­gyógyította a vakokat, felszabadította azokat, akiket megkötözött a betegség, némelyeket a szenvedés hosszú évei után (lásd pl. Mk 5:24-34; Jn 5:1-15). Persze még ennél is többet tett: segített, hogy a sánta járni tudjon, megtisztított leprásokat, nemcsak a szavával, hanem meg is érintette õket, pedig "tisztátalanok" voltak. Kiûzött ördögi lelkeket, akik emberek testét-lelkét hatalmukba kerítették, sõt még halottakat is feltámasztott.

Gondolhatnánk, hogy a csodáival tömegeket vonzott, és a kétkedõk, bírálók elõtt bizonyította hatalmát, csakhogy nem mindig így történt. Sokszor elõfordult, hogy aki meggyógyult, annak meghagyta, ne beszéljen a vele történtekrõl. Többnyire ennek nem nagyon tudtak eleget tenni, képtelenek voltak magukban tartani a nagyszerû hírt, de Jézus azt akarta bemutatni, hogy a csodái jelentõsége jóval nagyobb - nem pusztán a szenzáció miatt történtek. Természetesen a legfõbb célja az volt, hogy az emberek üdvösséget nyerjenek benne.

Jézus gyógyító csodái a könyörületét fejezték ki. Máté evangéliuma beszámol róla az ötezer ember megvendégelésének esete elõtt, hogy "Amikor Jézus kiszállt, nagy sokaságot látott maga körül, megszánta õket, és meggyógyította betegeiket" (Mt 14:14, ÚRK). Érezte a szenvedõk fájdalmát, és mindent megtett, hogy segítsen azoknak, akikkel kapcsolatba került, felemelje õket.

`Mt 12:15-21 szakaszában az evangélista utalt Ézsaiás próféciájára. Hogyan fejezi ki Ézsaiás és Máté is, hogy Jézus tettének a jelentõsége jóval túlmutatott néhány - akár néhány száz - beteg ember meggyógyításán?`

"Krisztus minden csodája istenségének egy-egy jele volt. Pontosan azt mûvelte, amit a Messiásról megjövendöltek, de a farizeusok ezeket az irgalmas cselekedeteket valóságos sértésnek tekintették. A zsidó vezetõk szívtelen közönnyel nézték az emberi szenvedéseket. Sok esetben önzésük, elnyomásuk okozta a szenvedést, melyen Krisztus könnyített. Ezért csodái szemrehányásként érték õket" (Ellen G. White: Jézus élete. Budapest, 1989, Advent Kiadó, 342. o.).

`Jézus gyógyító csodái az irgalom és az igazság tettei voltak, de sosem maga a csoda volt a végcél. Krisztus minden tette legfõképpen arra irányult, hogy az örök életre vezesse az embereket (lásd Jn 17:3).`