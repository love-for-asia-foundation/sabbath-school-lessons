---
title:  Mária Éneke
date:  11/08/2019
---

Képzeljük el ezt a helyzetet: Máriát alig néhány nappal korábban megszólította Gábriel angyal és elmondta neki, hogy õ lesz az anyja Jézusnak, a Magasságos Isten Fiának. Mária errõl senkinek sem szólt. Elment meglátogatni egy idõsebb rokonát, Erzsébetet, aki szintén csoda folytán várt gyermeket. Mielõtt Mária még egy szót is szólhatott volna, az ihletés hatása alatt Erzsébet egybõl tudta, hogy milyen újsággal kereste fel Mária, és együtt kezdték dicsõíteni Istent az ígéreteiért és jóságáért.

`Olvassuk el Lk 1:46-55 verseit, és figyeljük meg, hogyan magasztalja Mária Istent azért, amit vele tett - "Mert nagy dolgokat cselekedék velem a Hatalmas" (Lk 1:49) -, illetve azért, ahogyan általában viszonyul az emberekhez. Miért fontos tehát a személyes és általános tapasztalatokra is kitérni, amikor Istent dicsõítjük és imádjuk?`

Gyönyörû ez az ének, jól illene még a zsoltárok vagy a héber próféták írásai közé is. Máriából árad az Isten iránti csodálat és hála. Nyilván látta, ahogyan Isten az õ életében cselekszik, de gondolt az Úr tervének szélesebb körére is, arra, ami a népére és az emberiségre vonatkozik.

Mária értelmezése szerint Isten nemcsak hatalmas és dicséretre méltó, hanem könyörületes is, aki számára különösen fontosak az alázatos, elnyomott és szegény emberek. Még alig távozott az angyal, aki bejelentette neki, hogy fia fog születni, amikor õ már így énekelt: "Hatalmasokat döntött le trónjukról, és megalázottakat emelt fel. Éhezõket töltött be javakkal, és gazdagokat küldött el üresen" (Lk 1:52-53, ÚRK).

Jézust a földi életérõl szóló történetnek már a legelején Úrnak nevezték (lásd Lk 1:43), de úgy, mint aki egy egészen másfajta ország uralkodója. Számos kommentátor szerint a világ birodalmainak megszokott társadalmi rendjéhez viszonyítva "fordított" ország az, amit bevezetni és megalapítani jött. A Jézus országát bemutató leírásokban a világ hatalmasai és vagyonosai a legkisebbek, míg a szegények és az elnyomottak felszabadulnak, "betelnek" és felemeltetnek.

`Az egyháznak Isten országát kellene bemutatnia, de mennyire képes példával szolgálni erre a "fordított" országra, amirõl Mária énekelt? Hogyan lehetséges ez anélkül, hogy igazságtalanság történne a gazdagokkal és a hatalmasokkal - akiket Krisztus szintén szeret?`