---
title:  További Tanulmányozásra
date:  27/09/2019
---

Ellen G. White: Az apostolok története. Budapest, 2001, Advent Kiadó, "Hû tanúbizonyság" c. fejezet, 360-366. o.

"Azt a munkát, amit a tanítványok végeztek, nekünk is végeznünk kell. Legyen minden keresztény misszionárius! Megértõ és könyörülõ szívvel szolgáljunk a segítségre szorulóknak! Önzetlen buzgósággal igyekezzünk könnyíteni a szenvedõ emberiség fájdalmán!…

Tápláljuk az éhezõket, ruházzuk fel a mezíteleneket és vigasztaljuk meg a szenvedõket és lesújtottakat! Szolgáljunk a kétségbeesett embereknek, és ébresszünk reményt azokban, akik már minden reményüket elvesztették!

Az önzetlen szolgálatban megnyilvánuló krisztusi szeretet inkább képes megjavítani a gonosztevõt, mint a fegyver és a törvényszék… A kárhoztatás miatt megkeményedett szívet sok esetben meglágyítja Krisztus szeretete" (Ellen G. White: A Nagy Orvos lábnyomán. Budapest, 1998, Advent Kiadó, 62-63. o.).

"A rabszolgaság, a kasztrendszer, a faji elõítélet, a szegények elnyomása, a szerencsétlen sorsúak elhanyagolása - mindezeket keresztényietlen hozzáállásnak nevezte, amelyek komolyan veszélyeztetik az emberiség jólétét. Az Úr arra hívta el egyházát, hogy az efféle gonoszságokat eltörölje" (A Generál Konferencia akkori elnöke, A. G. Daniells beszéde Ellen G. White temetésén. Life Sketches of Ellen G. White. 473. o.).

**Beszélgessünk róla!**

`1)	Számtalan ember, csoport és szervezet igyekszik enyhíteni a világban meglévõ nehézségeken. Ebbe a munkába milyen egyedi erõt, meglátást, forrást vihet a Hetednapi Adventista Egyház?`

`2)	Fel tudunk idézni olyan alkalmat, amikor a gyülekezetünk bátorított bennünket valamire, támogatást nyújtott? Ennek a tapasztalatnak az alapján hogyan tudunk mi is bátorítani másokat?`

`3)	Az igazságtalanság és a szegénység enyhítésével kapcsolatban milyen kezdeményezésekrõl tudunk, amelyeket ma a Hetednapi Adventista Egyház világszerte végez? Hogyan járulhatunk hozzá az egyháznak ehhez a tevékenységéhez?`

**Összefoglalás**: Isten valóban arra hívja a keresztényeket, bennünket, hogy mások szolgálatára álljunk, segítsünk a megsebzetteken, a szenvedõkön, az elnyomottakon. Mindannyiunknak van egyéni felelõsségünk ezen a téren, de sokkal eredményesebbek lehetünk, ha együttmûködünk a segítségnyújtásra összpontosító közösségként, egyházi családként.