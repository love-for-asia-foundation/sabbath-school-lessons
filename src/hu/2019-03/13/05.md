---
title:  Jóság Az Egyházon Belül
date:  25/09/2019
---

Jób könyve elején Isten a saját jósága és a bûnös emberekkel való bánásmódja bizonyságaként mutat rá Jóbra és a hozzá való hûségére (lásd Jób 1:8). Különös módon hagyja, hogy a földi emberek életmódja alapján ítéljék meg az Õ hírnevét. Pál még azt is megfogalmazta, mennyire hisz Isten a "szentjeiben", hiszen a gyülekezet közösségébe befogadta õket: "hogy most az egyház által megismertesse a mennyei fejedelemségekkel és hatalmasságokkal Isten sokféle bölcsességét" (Ef 3:10, ÚRK).

`Vajon mi minden tartozik bele Ef 2:19 versében "az Isten házanépe" fogalmának körébe? E leírás szerint hogyan kell mûködnie a szervezett egyháznak?`

Minden közösség vagy szervezet alapvetõ értékei megmutatkoznak abban, hogyan bánnak a tagjaikkal. Az egyháznak - Isten házanépének, Krisztus testének, a Lélek közösségének - a legfõbb hivatása, hogy e szerint és ennek megfelelõen éljen. "Mert Isten nem a zûrzavarnak, hanem a békességnek Istene. Mint ahogyan ez a szentek valamennyi gyülekezetében történik" (1Kor 14:33, RÚF). Isten igazsága, kegyelme és szeretete által bemutatott igazság, kegyelem és szeretet értékei szerint kell történnie mindennek az egyházban. A helyi gyülekezetektõl kezdve a világegyház szervezetéig ezeknek az elveknek kell meghatároznia, hogyan vezetnek, hoznak döntéseket az egyházi vezetõk, hogyan gondoskodnak a gyülekezeti közösség "legkisebbjeirõl". A tagok között idõnként felmerülõ vitás helyzetek megoldását is ezeknek az elveknek kell vezetnie. Ha nem tudunk tisztességesen és méltósággal bánni a tagjainkkal, vajon hogyan tudnánk úgy viszonyulni másokhoz? Amikor az egyházi szervezet embereket alkalmaz, nagylelkû munkáltatónak kell lennie, fontos az embert többre értékelni minden egyéb szempontnál, tenni kell az ellen, hogy igazságtalanul bánjanak a tagokkal. Elengedhetetlen, hogy a gyülekezet biztonságos hely legyen, ahol minden tag a tõle telhetõ legtöbbet megteszi a sebezhetõbbek védelme érdekében. A gyülekezeti közösség tagjainak különösen készen kell állni arra, hogy támogassák a szenvedõket, a szükségben lévõket a gyülekezet "családjában".

Ezt parancsolta nekünk Jézus. Rámutatott, hogy ez nemcsak megváltoztatja a hívõk közösségét, hanem a hitük valóságát is bemutatja, amit így bárki láthat. "Új parancsolatot adok néktek, hogy egymást szeressétek; amint én szerettelek titeket, úgy szeressétek ti is egymást. Errõl ismeri meg mindenki, hogy az én tanítványaim vagytok, ha egymást szeretni fogjátok" (Jn 13:34-35).