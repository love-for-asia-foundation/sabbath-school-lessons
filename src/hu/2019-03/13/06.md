---
title:  Jó Cselekedetekre Bátorítani Egymást
date:  26/09/2019
---

Nehéz és csüggesztõ lehet az Úrért dolgozni még a legnemesebb szándékkal is, akkor is, ha az ember hiszi, hogy a jó oldalon, Isten mellett áll. Valós a világ fájdalma, szomorúsága. Ez az egyik oka annak, hogy szükségünk van a gyülekezetre. A támogató közösség modelljét adta Jézus a tanítványi körével. Csak ritkán fordult elõ, hogy valakit egyedül küldött el, és még akkor is hamarosan ismét összejöttek, hogy megbeszéljék, kivel mi történt, egymás társaságában feltöltõdjenek energiával, bátorsággal.

`Olvassuk el Zsid 10:23-25 szakaszát! A 25. vers a legismertebb ebbõl a részbõl. És mit tudhatunk meg az elõzõ két versbõl? Soroljuk fel, hogyan buzdíthatjuk "egymást szeretetre és jó cselekedetre" (Zsid 10:24, RÚF).`

Szinte minden feladat, ügy vagy terv esetében igaz, hogy egy csoport együttmûködésével többre jutnak, mint ha valaki egyedül dolgozik. Ez megint felidézi azt a képet, hogy az egyház Krisztus teste (lásd Róm 12:3-6), amelyben mindannyiunknak különbözõ, de egymást kiegészítõ szerepe van. Amikor ki-ki a tõle telhetõ legtöbbet teszi, méghozzá egységes lelkülettel, hit által bízhatunk benne, hogy az életünknek és a munkánknak örökre szóló hatása lesz.

Fontos az eredmény, amikor igyekszünk helyesen cselekedni, hiszen ez az embereket és az életüket érinti, idõnként azonban rá kell bízni Istenre, hogy mi lesz a dolog kimenetele. Elõfordul néha, hogy miközben a szegénység enyhítése, a gyengék védelmezése, az elnyomottak kiszabadítása érdekében cselekszünk vagy szót emelünk azokért, akik nem szólhatnak magukért, csak kevés haladást tapasztalunk. Viszont az a reménységünk, hogy egy sokkal hatalmasabb és vitathatatlanul gyõztes ügy érdekében munkálkodunk: "A jótevésben pedig meg ne restüljünk, mert a maga idejében aratunk majd, ha el nem lankadunk. Azért amíg idõnk van, tegyünk jót mindenkivel, kiváltképpen pedig azokkal, akik hozzátartozóink a hitben" (Gal 6:9-10, ÚRK, lásd még Zsid 13:16).

Éppen ezért hív bennünket Isten, hogy bátorítsuk egymást. A hûséges élet örömteli, de nehéz is. A legfõbb támogatónk az igazság Istene és az igazság közössége, és arra hívjuk az embereket, hogy ide csatlakozzanak.

`Kit ismerünk, akirõl tudjuk, hogy folyamatosan igyekszik enyhíteni mások szenvedésén? Hogyan lehetne bátorítani õt vagy egy ilyen csoportot a jó munka folytatására?`