---
title:  A Jubileumi Év
date:  11/07/2019
---

Isten tudta, Izrael népe számára - akiknek egykor nem volt saját otthonuk és akik várták, hogy végre megérkezzenek az ígéret földjére - milyen fontos lesz a föld, amelyen megalapítják új társadalmukat Kánaánban. Az Úr felügyelte, amint rendben felosztották az országot a törzsek és családi csoportok között Józsué vezetése alatt.

Viszont Isten azt is tudta, hogy idõvel csak néhány ember kezébe kerül a földtulajdonnal járó vagyon, mint ahogyan a lehetõségek és az erõforrások is. Családi gondok, betegségek, rossz döntések és egyéb szerencsétlenségek következtében lesznek, akik eladják földtulajdonukat a rövidtávú nyereségért vagy egyszerûen a túlélés érdekében. Így azonban a következõ nemzedékek idejére sok család elszegényedik.

Isten megoldást adott, egy rendeletet, aminek értelmében a földtulajdont nem lehet véglegesen eladni, csak a következõ "jubileumi évig", amikor is a tulajdon visszaszáll az eredetileg kijelölt családra, emellett bármely földterületet akármikor megválthatott az eladó vagy az egyik családtagja. Isten ismét emlékezteti a népet a vele való kapcsolatukra, valamint arra, ahogyan ez a többi emberrel való viszonyukra hat: "A földet pedig senki el ne adja örökre, mert enyém a föld; csak jövevények és zsellérek vagytok ti nálam" (3Móz 25:23).

`Mennyiben lenne más a társadalom, ha alkalmaznák 3Móz 25:8-23 elveit, fõként azt, hogy "egymást meg ne csaljátok" (3Móz 25:14)?`

"A rendelkezés, melyet Isten hozott, a társadalmi egyenlõséget igyekezett elõsegíteni. A szombat- és a kürtölési év rendelkezései nagymértékben helyretették azt, ami idõközben a nemzet társadalmi és gazdasági életében elromlott" (Ellen G. White: Pátriárkák és próféták. Budapest, 1993, Advent Kiadó, 498. o.).

Bibliai történészek nem veszik biztosra, hogy valóban követték volna számottevõ ideig ezt a gazdasági és társadalmi ritmust (lásd 2Krón 36:21). Viszont ezek a szabályok még így is érdekes bepillantást engednek abba, hogyan mûködne a világ, ha igazán követnénk Isten törvényeit. Az is kiviláglik mindebbõl, hogy Isten különösen törõdik a szegényekkel és a háttérbe szorultakkal, illetve fontosnak tartja a korrekt eljárást.