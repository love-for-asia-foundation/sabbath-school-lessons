---
title:  Isten Mindent Hall
date:  07/07/2019
---

`"Bizony, láttam népem nyomorúságát Egyiptomban, és meghallottam a sanyargatóik miatt való kiáltását, sõt ismerem szenvedéseit" (2Móz 3:7, ÚRK).`

A négyszáz évnyi várakozás igen hosszú, különösen az egyre sanyarúbb rabszolgaság körülményei között. Isten megígérte, hogy visszatér népéhez és kivezeti õket Egyiptomból, nekik azonban nemzedékrõl nemzedékre bálványimádó elnyomóik gazdagságát és presztízsét kellett építeniük, miközben Isten mintha hallgatott volna.

Aztán sajátos módon mutatta meg magát az Úr. A sivatag távoli pontján egy égõ csipkebokorban jelent meg valakinek, aki nem tûnt vezetõnek - valaha herceg volt, aki elmenekült, aztán egyszerû pásztor lett, Mózesnek hívták. Isten feladatot bízott rá, de õ vonakodott. Elõször is vissza kellett mennie Egyiptomba az izraelitákhoz azzal az üzenettel, hogy Isten meghallotta és látta, milyen elnyomás alatt szenvednek, és valóban törõdik velük. Éppen azt munkálja, hogy tetteivel drámai módon megváltoztatja a körülményeiket.

`2Móz 3:16-17 szerint miért tartotta Isten fontosnak, hogy ezzel az üzenettel vázolja fel a tervét népe elõtt? Mire figyelünk fel a kijelentésében?`

Isten azonban nem állt meg itt. A tervében nemcsak az szerepelt, hogy jobb földre viszi népét, hanem az is, hogy nem szûkölködõkként hagyják majd el Egyiptomot. Évszázadokon át gazdagították az Egyiptomi Birodalmat. Isten elõre látta a fáraó kezdeti ellenállását, de biztosította Mózest, hogy az izraelitákat kárpótolják majd kemény munkájuk éveiért: "És kedvessé teszem e népet az egyiptomiak elõtt, úgyhogy amikor kimentek, nem mentek üres kézzel" (2Móz 3:21, ÚRK).

Az elnyomatás évei után Isten felhasználta az alkalmat, hogy az egykori rabszolgákból egészen új társadalmat építsen. Azt akarta, hogy másképpen éljenek és olyan közösséget alapítsanak, ami folyamatosan fenntartható és élhetõ. Az újfajta társadalmat a környezõ népek számára is mintául szánta, hogy az Istentõl kapott áldásaik Ábrahámhoz hasonlóan az egész világ javára váljanak.

`Mennyire tartjuk fontosnak, hogy Isten látja az emberek szenvedését a világon és hallja segítségkérésüket? Mit árul el ez Istenrõl? Gondoljunk 2Móz 4:31 versére!`