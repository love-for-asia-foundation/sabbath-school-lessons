---
title:  Rabszolgák Özvegyek Árvák Idegenek
date:  09/07/2019
---

`Mit üzent Isten Izrael népének 2Móz 23:9 versében?`

A rabszolgaságból nem sokkal korábban kiszabadult izraeliták jól tudták, hogy milyen az, ha valakit elnyomnak, kizsákmányolnak és háttérbe szorítanak. Amikor a szabadulásukat ünnepelték, Isten fontosnak tartotta, hogy ne feledjék el, honnan is jöttek, milyen kirekesztettnek lenni és mi mindent tett meg Õ a megmentésükért. Emlékül rendelte el a páskát, ami alkalmat adott arra, hogy újból és újból elmondják a történetet: "hatalmas kézzel hozott ki minket az Úr Egyiptomból, a szolgálatnak házából" (2Móz 13:14).

`Olvassuk el 2Móz 22:21-23 verseit! A saját rabságuk emléke mennyire volt fontos eleme a rendelkezésnek, ami arra vonatkozott, hogy miként bánjon a nép a kevésbé szerencsés sorsúakkal az új társadalomban?`

Még alig ült el a Tízparancsolat kinyilatkoztatásának visszhangja, amikor Isten felhívta Mózest a hegyre, hogy találkozzon vele. Ekkor részletezte, hogyan is kell megélni a nagyszerû törvényeket Izrael társadalmában. Mielõtt még felszólította volna népét a szent sátor építésére, három fejezetnyi törvényt adott a szolgákkal való bánásmód megfelelõ formájára vonatkozóan. E törvények éles ellentétben álltak azzal, amit a legtöbb izraelita addig tapasztalt. Szabályozták az erõszakos bûncselekmények kezelését, a tulajdonjogot, a hétköznapi életvitelt, valamint elvek határozták meg a fent nevezett rendelkezések alkalmazását és az igazságszolgáltatást végzõ bíróságok felállítását is (lásd 2Mózes 21-23. fejezet).

A parancsolatok különösen kitértek az újonnan alapított társadalom többi állampolgárát érintõ bánásmódra, ill. arra, ahogyan viszonyulni kellett az idegenekhez és a leginkább sebezhetõkhöz. Nem szabad kizsákmányolni õket, jogot biztosítottak nekik arra, hogy élelemhez jussanak, tiszteletben tartva az emberi méltóságukat, pl. felszedegethették a földrõl az aratók után ottmaradt terményt. Az ókori világban nem volt megszokott, hogy így viszonyuljanak a "kívülállókhoz", idegenekhez. Vannak, akik ma is mintha elfelejtenék, hogy mennyire fontosak ezek az elvek az emberi bánásmód tekintetében.

`Milyen személyes tapasztalatod volt, aminek az emléke nagyobb együttérzésre késztet mások szenvedése és a velük szembeni igazságtalanság láttán?`