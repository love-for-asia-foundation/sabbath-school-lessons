---
title:  További Tanulmányozásra
date:  12/07/2019
---

Ellen G. White: Pátriárkák és próféták. Budapest, 1993, Advent Kiadó, "Az Izraelnek adott törvény" c. fejezet, 259-272. o.; "Isten gondja a szegényekre" c. fejezet, 494-499. o.

"Isten igényeinek elismerésén kívül a Mózes által adott törvényeket semmi sem jellemzi jobban, mint a szegények iránti bõkezû, gyöngéd és vendégszeretõ lelkület. Bár Isten mérhetetlen áldásokat ígért népének, az mégsem volt szándéka, hogy a szegénység ismeretlen legyen közöttük. Kijelentette: szegények mindenkor lesznek az országban. Mindig lesznek népe között olyanok, akik együttérzésüket, gyengédségüket és jóakaratukat igénybe vennék. Akkor éppúgy, mint manapság, voltak, akiket szerencsétlenség, betegség ért és elveszítették tulajdonukat; mégis mindaddig, amíg követték az Isten által adott utasításokat, nem volt közöttük koldus, sem olyan, aki táplálékban hiányt szenvedett" (i. m. 494-495. o.).

"Ezek a szabályok áldani kívánták a gazdagokat és a szegényeket. Visszatartják a fösvénységet és az önfelmagasztalás hajlamát; a két osztály között a jóakaratot, a bizalmat, a jótékonyság nemes lelkületét ápolván elõsegíti a társadalmi rendet és az államvezetés szilárdságát. Mindnyájan össze vagyunk szõve az emberiség nagy szõttesében, és amit mások hasznára és áldására tehetünk, az áldásban hat vissza ránk" (i. m. 498. o.).

**Beszélgessünk róla!**

`1)	Melyik jellemzõ, törvény vagy rendelkezés (akár megemlíti a heti tanulmányunk, akár egyéb olvasmányunkban találtuk) kelti fel leginkább az érdeklõdésünket abból a társadalmi modellbõl, amit Isten követendõ példaként állított Mózes és Izrael népe elé?`

`2)	Vajon Isten miért fordít a törvényekben oly nagy figyelmet a leginkább sebezhetõkre?`

`3)	Hogyan értsük ma ezeket a törvényeket, és hogyan viszonyuljunk hozzájuk? Hogyan lehet kiválasztani, hogy melyek alkalmazhatók és idõszerûek ma? Mi a legfontosabb tanulsága az izraelita társadalom és élet számára megfogalmazott részletes utasításoknak?`

**Összefoglalás**: Isten meghallotta Izrael szenvedõ népének kiáltását Egyiptomban és közbelépett a megmentésükért. Különleges szövetségi kapcsolatot kívánt kialakítani velük. Együtt akart mûködni velük egy új társadalom megalapításában, ami áldás lehet mindenki számára, még a gyakran elfelejtett, figyelmen kívül hagyott, sebezhetõ emberek számára is.

