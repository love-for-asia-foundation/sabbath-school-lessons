---
title:  Próféták Kiáltó Szava
date:  27/07/2019
---

### E hetitanulmányunk
1Mózes 19:1-13; 1Sámuel 8:10-18; Ézsaiás 1:15-23; Ezékiel 16:49; Ámósz 5:10-15; Mikeás 6:8

> <p></p>
> "Megjelentette néked, oh ember, mi légyen a jó, és mit kíván az Úr tetõled! Csak azt, hogy igazságot cselekedjél, szeressed az irgalmasságot, és hogy alázatosan járj a te Isteneddel" (Mik 6:8).

Az ószövetségi próféták a Biblia legérdekesebb jellemei közé tartoznak. Nem lehetett mindig kellemes a társaságuk, de metszõ hangjuk, bátor üzenetük, fájdalmuk, haragjuk és dühük miatt lehetetlen volt figyelmen kívül hagyni õket. Alkalmanként még a tetteikkel is szemléltették az üzenetüket.

Isten elsõsorban Izraelhez és Júdához küldte õket, a kiválasztott népet hívogatták vissza ahhoz, amire Isten kiválasztotta õket. A népet és vezetõit túl könnyen magával ragadta a környezõ népek életmódja meg a bálványaik. A próféták hálátlan feladata volt, hogy megtérésre késztessék népüket, idõnként Isten szeretetére, a múltban értük végbevitt tetteire emlékeztetve, máskor pedig az Istentõl való eltávolodás következményeire figyelmeztetve.

Amint látni fogjuk, a szegények, rászorulók és gyámoltalanok elnyomása volt az egyik legnagyobb bûn, ami miatt figyelmeztették a vezetõket és a népet. Igen, helytelen a bálványimádás, valóban rossz a hamis vallási szokások követése, de a gyengék és a szegények kihasználása is elítélendõ!