---
title:  Vissza Visszatérõ Felhívás Az Igazságosságra
date:  28/07/2019
---

Isten világosan körvonalazta Izrael népére vonatkozó tervét, õk azonban csak ritkán éltek igazán annak fényében. Nem sok generációval azután, hogy elfoglalták új országukat, arra kérték Sámuelt, a prófétát és bírát, hogy nevezzen ki egy királyt népük vezetõjéül, "mint minden népnél szokás" (1Sám 8:5).

`Mire figyelmeztetett 1Sám 8:10-18 szakaszában a próféta, miután a nép királyt kért?`

Sámuel a kérést úgy értelmezte, hogy Izrael még egy lépést tett a más népekhez való hasonulás felé. Igyekezett ugyan tanácsolni az elsõ királyt, Sault, mégsem telt el sok idõ addig, míg valóra vált a próféciája. Izraelben a királyság korának tetõpontján Dávid és Salamon sem kerülte el a hatalom kísértéseit, romlását és túlkapásait. Izrael és Júda királyainak uralkodása idején Isten prófétákat küldött, hogy kifejezzék akaratát és emlékeztessék a vezetõket meg a népét, milyen felelõsséget rótt rájuk Isten a társadalmuk elfeledett tagjait illetõen. A héber próféták írásaiban folyamatosan, újból és újból hangzik a felhívás, hogy helyesen éljenek és teremtsenek igazságot a társadalomban. A próféták rendszeresen és sürgetõen szálltak szembe a nép és a vezetõk hûtlenségével, fõképpen azoknak hangjaként, akik a saját érdekükben nem tudtak szót emelni, és azért voltak nehéz helyzetben, mert a nép nem követte Isten akaratát. Az ószövetségi próféták szenvedélyes hangvételérõl szólva Abraham Joshua Heschel szembeállítja a mi nyugalmunkat a próféták igazságot követelõ hangjával. "Világszerte elõfordulnak olyan dolgok ma is, amelyek a prófétákat borzalommal töltötték el… Az igazságtalansággal szembeni heves türelmetlenségüket hisztérikus kirohanásnak vélhetjük. Mi magunk is folyamatosan tanúi vagyunk igazságtalan tetteknek és a képmutatás, a hamisság megnyilvánulásainak, gyalázatos, nyomorult dolgoknak, de ezek csak ritkán hoznak ki a sodrunkból vagy izgatnak fel túlságosan. A próféták számára azonban már a kisebb igazságtalanságok is kozmikus méretûnek tûntek" (Abraham Joshua Heschel: The Prophets. New York, 1962, Jewish Publication Society of America, 3-4. o.). A próféták szavai által bepillanthatunk Isten szívébe és gondolataiba. Az Õ nevében szólva segítenek, hogy az Úr könnyes szemével lássuk meg a világunkban lévõ igazságtalanságokat és szenvedést. Szenvedélyes hangjuk tettekre szólít, hogy mûködjünk együtt Istennel, enyhítsük és orvosoljuk a körülöttünk élõk elnyomását, szenvedését.

`Hogyan akarunk idõnként mi is úgy tenni, "mint minden népnél szokás" (1Sám 8:5), amivel talán önmagunknak vagy másoknak ártunk?`