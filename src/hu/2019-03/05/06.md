---
title:  Ézsaiás
date:  01/08/2019
---

`Olvassuk el Ézs 1:15-23, 3:13-15 és 5:7-8 verseit! Mi volt a próféta válasza arra, amit a társadalomban látott?`

Ézsaiás nyitó prédikációjának - az elsõ öt fejezetnek - vegyes a témája: van benne éles bírálat amiatt, hogy milyenné lett Isten népének társadalma, figyelmeztetés a küszöbön álló ítéletre, mivel elvetették Istent és folyamatosan helytelenül cselekszenek, ugyanakkor reményt is ad, ha a nép hajlandó visszatérni Istenhez és megreformálni életét, társadalmát. A szavaiból talán a bánat árad a legerõsebben. Annak alapján, amilyennek Istent megismerte és amit az Úr akart népe között látni, a próféta siratja azt, ami elveszett, az elfeledett emberek megszámlálhatatlan sokaságát, akiknek ártottak, ugyanakkor kesereg a népre váró ítélet miatt is.

Ézsaiás a prófétai szolgálata során egy bizonyos mintát követett. Unszolta a népet, hogy emlékezzenek mindarra, amit Isten értük tett. A reményt is eléjük tárta, elmondta, hogy mit szeretne végbevinni értük az Úr a jövõben. Ezért kell keresniük Õt, mert ha újból kapcsolatba lépnek vele, visszafordulnak a tévútról és majd másképpen bánnak az emberekkel.

Az 58. és az 59. fejezetben Ézsaiás visszatér az igazság témájához. Olyan társadalomról ír, ahonnan "eltávozott a jogosság, és az igazság messze áll, mivel elesett a hûség az utcán, és az egyenesség nem juthat be" (Ézs 59:14). Azt is kijelenti azonban, hogy Isten mindent tud és megmenti népét - "eljõ… a megváltó" (Ézs 59:20).

Ézsaiás próféta jelentõs figyelmet szentel a könyvében a Messiás eljövetelének, aki majd újból megalapítja Isten uralmát a földön, igazságot, irgalmat, gyógyulást és helyreállítást hozva.

`Olvassuk el Ézs 9:6-7, 11:1-5, 42:1-7 és 53:4-6 verseit! Hogyan illeszkednek ezek a próféciák ahhoz, amit Jézus életérõl, szolgálatáról és halálról tudunk? Ezek szerint mi a célja Jézus eljövetelének?`