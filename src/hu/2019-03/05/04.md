---
title:  Mikeás
date:  30/07/2019
---

`"Megmondta neked, ó, ember, hogy mi a jó, és mit kíván tõled az ÚR: csak azt, hogy igazságot cselekedjél, szeresd az irgalmasságot, és alázatosan járj Isteneddel" (Mik 6:8, ÚRK).`

Mik 6:8 a Szentírás legismertebb szakaszai közé tartozik. Viszont még ha sok hasonló versbõl szlogent vagy "posztert" is gyártunk, valószínûleg kevésbé ismerjük a hátterüket, mint bevallanánk.

`Mit tett a nép Mik 2:8-11 és 3:8-12 versei szerint, ami miatt Mikeás ítéletet mondott?`

Akház király uralkodása idején újabb történelmi és lelki mélypontra jutott Isten népe Júda országában. Egyre szélesebb körben terjedt a bálványimádás a különféle gonosz szokásaival együtt. Ugyanakkor, amint a kor többi prófétája is rámutatott, a szegényeket folyamatosan kizsákmányolták, kizsigerelték.

Mikeás sem volt kevésbé az ítélet prófétája, mint a kortársai. Könyve elsõ három fejezetének legnagyobb része hangot ad Isten haragjának és bánatának népe gonosz tettei miatt és szól a rájuk váró pusztulásról.

Isten azonban nem mondott le népérõl. Még a próféták metszõ hangja és kemény üzenetei is azt jelezték, hogy továbbra is törõdik velük. Pontosan a szeretete és törõdése miatt figyelmeztette õket. Arra vágyott, hogy megbocsáthasson nekik és helyreállíthassa õket, nem akart örökre haragudni (lásd Mik 7:18-20).

Ez tehát a háttere a jól ismert receptnek: cselekedj igazságosan, szeresd az irgalmasságot és alázatosan járj. Egyszerûnek tûnhet, mégis az ilyen hitélet a gyakorlatban sokkal nagyobb kihívást jelent, kiváltképp akkor, ha ellentétesnek mutatkozik a bennünket körülvevõ társadalom gyakorlatával. Amikor mások profitálnak az igazságtalanságból, kigúnyolják az irgalmat és öntelten járnak, akkor bátorság és kitartás kell ahhoz, hogy az ember igazságosan cselekedjen, szeresse az irgalmasságot és alázatosan járjon. Csakhogy ebben nem állunk egyedül: ha így teszünk, Istennel tartunk!

`Mi a kapcsolat aközött, hogy igazságosan cselekszünk, szeretjük az irgalmasságot és alázatosan járunk Isten elõtt?`