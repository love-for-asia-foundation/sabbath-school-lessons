---
title:  További Tanulmányozásra
date:  02/08/2019
---

Ellen G. White: Próféták és királyok. Budapest, 1995, Advent Kiadó, "Az asszír fogság" c. fejezet, 175-182. o.; "Ézsaiás elhívása" c. fejezet, 189-193. o.

"A próféták felemelték szavukat koruk kiáltó zsarnoksága, felháborító igaz­ságtalansága, rendkívüli fényûzése, botrányos dõzsölése, égbekiáltó feslettsége és züllöttsége ellen. De hiába tiltakoztak, hiába bélyegezték meg a bûnt" (i. m. 176-177. o.).

"A nép szociális helyzete különösen csüggesztõ volt. Nyereségvágyból emberek házhoz házat, szántóföldhöz szántóföldet szereztek. Az igazságot elferdítették és nem könyörültek a szegényeken… Még a bíráknál is - akiknek kötelességük volt az elhagyottakat védeni - süket fülekre talált a szegények és szûkölködõk, az özvegyek és árvák kiáltása… Nem csoda, ha ilyen állapotok láttán Ézsaiás visszariadt a felelõsségtõl, amikor Uzziás uralkodásának utolsó évében Isten megbízta, hogy vigye el intõ és feddõ üzenetét Júdának. Jól tudta, hogy konok ellenállással fog találkozni" (i. m. 190-191. o.).

"A próféták… e világos kijelentéseit úgy kell fogadnunk, mint Isten szavát, amely mindenkinek szól. Ragadjunk meg minden alkalmat a terheket hordozók és a lesújtottak iránti irgalmasságra, a szeretõ gondoskodásra és a keresztény szívességre" (i. m. 203. o.)!

**Beszélgessünk róla!**

`1)	Általában úgy gondoljuk, hogy a prófécia a jövõt mondja meg, de a próféták nagyon is odafigyeltek koruk világára. Ennek fényében hogyan látjuk másként a szerepüket?`

`2)	A próféták élete és üzenete is mutatja, hogy mennyire nehéz és veszélyes lehet az, ha valaki kiáll az igazságért. Vajon miért voltak olyan határozott nézeteik, és miért adtak hangot a panaszaiknak?`

`3)	A próféták írásaiban mintha Isten idõnként haragosan szólna, máskor azonban a népe iránti mélységes törõdése érezhetõ. Jellemének e két oldalát hogyan lehet összhangba hozni egymással?`

**Összefoglalás**: Az ószövetségi próféták mély átéléssel, gyakran haragosan és felháborodottan védelmezték Isten akaratát a nép elõtt. Szenvedélyesen képviselték Isten kifejezett kívánságát, erõsen kiemelve, hogy igazságot kell szolgáltatni a szegényeknek és az elnyomottaknak. Amikor az Istenhez való visszatérésre szólítottak, arra is kitértek, hogy véget kell vetni az igazságtalanságok gyakorlásának. Az Úr is megígérte ezt, amikor jobb jövõrõl üzent népének.