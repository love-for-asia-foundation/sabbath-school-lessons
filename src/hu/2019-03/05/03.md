---
title:  Ámósz
date:  29/07/2019
---

`"Nem vagyok próféta, sem prófétatanítvány. Pásztor vagyok én, és fügét termesztek. De elhívott engem az ÚR a nyáj mellõl, és ezt mondta nekem az Úr: Eredj, és prófétálj népemnek, Izráelnek" (Ám 7:14-15, RÚF).`

Ámósz nyíltan kimondja, hogy nem képzett próféta, viszont abból, ahogyan üzenetét Izrael népe elé tárja, nyilvánvaló, mennyire képes a hallgatói figyelmét a mondandójára irányítani. Népszerû témával kezd - felsorolja a környezõ népeket, Szíriát, Filiszteát, Föníciát, Edomot, Ammont és Moábot -, részletesen leírja bûneiket, gaztetteiket és embertelenségüket, amelyekért Isten megbünteti õket (lásd Ám 1:3-2:3). Könnyen elképzelhetõ, milyen örömmel fogadták az izraeliták az ellenségeik fejére olvasott vádpontokat, fõleg azért, mert ellenük irányult a felsorolt népek bûneinek nagy része. Azután Ámósz szavai közelítenek a saját népe felé, Isten ítéletét hirdetik Júda felett, ami az ország kettéválása idején Izrael déli szomszédja volt. Isten nevében szólva Ámósz felidézi, hogy a nép elvetette Istent, nem tartja be parancsolatait, majd kijelenti a rájuk váró büntetést is (lásd Ám 2:4-5). Az is elképzelhetõ: az északi királyság lakói örömmel konstatálták, hogy Ámósz a szomszédaik vétkeire mutatott.

Majd a próféta a hallgatói felé fordul, innentõl a könyv további része Izrael gonoszságára, bálványimádására, igazságtalanságára összpontosít, meg arra, hogy sorozatosan kudarcot vallanak Isten elõtt.

`Olvassuk el Ám 3:9-11, 4:1-2, 5:10-15 és 8:4-6 verseit! Milyen bûnök miatt feddõdik a próféta?`

Ámosz egyáltalán nem diplomatikusan fogalmaz, a nyelvezete, a figyelmeztetései vészjóslóak, és üzenetét olyan részek is tarkítják, amelyekben az Istenhez való visszatérésre hívja népét. Kiált, hogy erõsítsék meg igazságérzetüket és törõdjenek a közöttük élõ szegényekkel: "folyjon az ítélet, mint a víz, és az igazság, mint a bõvízû patak" (Ám 5:24). Ámósz próféciájának utolsó néhány verse Isten népének jövõbeli helyreállítására mutat (lásd Ám 9:11-15). "Amikor a legmélyebbre süllyedtek a hitehagyásban és a legnagyobb volt a nyomoruk, Isten a megbocsátás és a remény üzenetét küldte hozzájuk" (Ellen G. White: Próféták és királyok. Budapest, 1995, Advent Kiadó, 177. o.).

`Talán néha szükséges keményen szólnunk, hogy valaki helyrehozza a rossz dolgokat? Honnan tudhatjuk, hogy éppen helyénvaló-e így beszélni?`