---
title:  Kegyelemmel
date:  14/09/2019
---

### E hetitanulmányunk
Ézsaiás 52:7; 58:1-10; Máté 6:25-33; Jakab 1:5-8; 2:15-16; 1János 3:16-18

> <p></p>
> "Az igazakra világosság fénylik a sötétben: attól, aki irgalmas, kegyelmes és igaz. Jó annak az embernek, aki könyörül és kölcsön ad; dolgait pedig igazán végzi" (Zsolt 112:4-5).

Az eddigiekben is megállapítottuk: a Biblia tele van szenvedélyes, azt érzékeltetõ leírásokkal, hogy Isten törõdik a szegényekkel és az elnyomottakkal. Hívja a népét, hogy õk is munkálkodjanak ezért. Noha ezek a kérdések nagy hangsúlyt kapnak, e bibliai felhatalmazásnak mégis csak szórványosan és részlegesen tesznek eleget, de a teljességre csak Krisztus visszatérésével és az azt követõ természetfeletti eseményekkel jutunk el.

A gonoszság addig számtalan formában megmarad, az ördögnek és az angyalainak sötét lelki hatásaitól fûtve. Ez a rossz gyakran a szegénység, az erõszak, az elnyomás, a rabszolgaság, a kizsákmányolás, az önzés és a kapzsiság formájában válik leginkább láthatóvá. Fontos, hogy a közösségeink, gyülekezeteink és a családjaink is kiálljanak e gonoszságokkal szemben, bármilyen nehéz is lehet ez idõnként. Isten szeretetére és parancsaira válaszul, Jézus szolgálatának és áldozatának fényében élve, a Szentlélek erejével és vezetésével könyörületesen, kreatívan és bátran igyekeznünk kell: "hogy igazságot cselekedjél, szeressed az irgalmasságot, és hogy alázatosan járj a te Isteneddel" (Mik 6:8).