---
title:  Törekedni A Békességre
date:  18/09/2019
---

`Olvassuk el Mt 5:9 versét! Hogyan lehet Jézus szavai szerint élni ebben a világban? Mennyire lehetünk eredményesek (lásd Mk 13:7)?`

A fegyveres konfliktusok rengeteg fájdalmat okoznak. A háború veszteségei közé számíthatjuk a közvetlen áldozatokat, a széttört életeket, a fegyverkezésre fordított figyelmet és anyagi erõforrásokat, amelyekkel máskülönben az emberi szükségleteket lehetett volna enyhíteni, valamint még a "gyõztesek" oldalán is a túlélõk és a veteránok folyamatos szenvedését. Azután ott vannak a kisebb konfliktusok, amelyek sebeket hagynak számtalan ember életén, családokban és közösségekben. Tehát az igazság vágya mellett nem hagyhatjuk figyelmen kívül a felszólítást, hogy törekedjünk a békességre.

Jézus evangéliumának szívében van Isten kegyelmes és hatalmas tette: megbékéltette a bûnös embert a Teremtõvel (lásd 2Kor 5:18-21). Az így nyert békesség lesz a minta számunkra, hogy mi is a békesség "követei" legyünk.

`Hogyan élhetünk Ézs 52:7 szerint?`

A békesség evangéliuma lesz a motivációnk, a mintánk és a forrásunk ahhoz, hogy az erõszakos világban a békességre próbáljunk törekedni. "Aki Istennel összhangban él, részese a mennyei békességnek és áldásos befolyását másokra is szétárasztja. A békesség Lelke harmatként üdíti fel azt a szívet, amely a világi hajszában megfáradt és azt megelégelte" (Ellen G. White: Krisztus követése. Gondolatok a Hegyibeszédrõl. Budapest, 1987, H. N. Adventista Egyház, 30. o.).

Jézus kijelentette: "Boldogok a békességre igyekezõk: mert õk az Isten fiainak mondatnak" (Mt 5:9). A gondolatot azonban tovább is vitte. Nemcsak azt erõsítette meg, hogy nem szabad ölni, hanem még azt is hozzátette, hogy ne haragudjunk, ne tartsunk haragot (lásd Mt 5:21-26), szeressük az ellenségeinket, imádkozzunk azokért, akik üldöznek (lásd Mt 5:43-48). Ez azt jelenti, hogy aktív lépéseket kell tennünk a javukért. Számtalan megindító történet van olyan emberekrõl, akik a világ problémás helyein a békéltetésre szentelték az életüket, és így egy idõre felvillanhatott a megbékélés, a gyógyulás. Sokan enyhítették a konfliktusok által okozott igazságtalanságokat és szenvedést.

`A gyülekezetünk hogyan tud részt vállalni a helyi békéltetésben?`