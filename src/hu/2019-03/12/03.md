---
title:  Belefáradni Az Együttérzésbe
date:  16/09/2019
---

Megvan az esélye, hogy a nagy jó szándékunkat legyûri "a világ minden baja", mégis sokan szeretnénk többet tenni a szenvedõk életének javításáért. Sokféle, különbözõ módon és tevékenységgel fordulhatunk a szükségben lévõk felé.

Könyörület. Amint láttuk, a szenvedõk fájdalmának felismerése, az együttérzés az elsõ lépés a tettek felé. Fontos, hogy fejlesszük és megtartsuk a szenvedõk iránti érzékenységünket. Ma már beszélnek az együttérzésbe való belefáradás jelenségérõl. Annyi bánattal és tragédiával szembesülünk, hogy sokakat egészen lefáraszt az a rengeteg ügy, aminek jegyében hozzánk folyamodnak, érzelmi energiánkat és anyagi támogatásunkat kérve. Jézus nagyon is tudatában volt a környezetében meglévõ rossznak és fájdalomnak, mégis végig könyörületes maradt, tehát nekünk is ezt kell tennünk!

Nevelés. Nagyon fontos figyelni és amit csak lehet, megtudni a különbözõ szituációkról, hiszen az igazságtalanságra és a szegénységre az igen bonyolult helyzetek jellemzõek. Sok példa van arra, hogy mennyit ártottak másoknak jó szándékú emberek, amikor csak segíteni akartak. Ez azonban nem lehet mentség a tétlenségre, mindenesetre amikor cselekszünk, tájékozottan és jól átgondoltan kell fellépni.

Imádság. Egy problémával szembesülve az elsõ gondolatunk az, hogy a "gyakorlatban" tegyünk valamit. A Biblia emlékeztet rá, hogy az imádság valóban gyakorlati dolog. Imáinkkal hathatunk szegény és elnyomott emberek életére, valamint a felettük hatalmat gyakorlókra (lásd 1Tim 2:1-2), ugyanakkor kérhetjük Isten vezetését ahhoz is, hogy a továbbiakban hogyan tudnánk a legjobban segítséget nyújtani (lásd Péld 2:7-8).

Elvárások. A szenvedés enyhítéséért végzett munkának a következõ fontos eleme az, hogy megfelelõ elvárásaink legyenek, figyelembe véve a társadalmi, politikai és személyes körülmények komplexitását. Remélnünk kell, hogy olyan választást, lehetõségeket adunk az embereknek, amelyeket különben nem kapnának meg. Idõnként el fog keseríteni, ha látjuk, hogy egyesek mit kezdenek a felkínált lehetõségekkel, de tiszteletben kell tartanunk a döntésüket. Bármit is próbáljunk tenni a szenvedõk érdekében, az az irányelv vezessen, hogy "Amit akartok, hogy az emberek veletek cselekedjenek, ti is ugyanazt cselekedjétek velük" (Mt 7:12, ÚRK).