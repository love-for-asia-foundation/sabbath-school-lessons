---
title:  Az Istentisztelet Módja
date:  07/08/2019
---

A próféták még egy lépést említettek az istentisztelet és az igazságosság közötti kapcsolatra vonatkozóan: aktívan tenni kell a szegények és elnyomottak helyzetének javításáért, mert a szükségben lévõknek nyújtott segítség fontos része az istentiszteletnek. Ézsaiás próféta könyve 58. fejezetében ez az összefüggés különösen szembetûnõ.

`Olvassuk el Ézsaiás 58. fejezetét! A fejezet elején leírtak szerint mi romlott el Isten és népe viszonyában?`

Amint már korábban is említettük, ez a bírálat olyan embereket szólít meg, akik mélységesen vallásosak. Látszólag komolyan keresik Istent, csakhogy nyilván hiába. Ezért mondja az Úr, hogy próbáljanak változtatni az istentiszteletük módján, másképpen kezdjék szolgálni Õt. Azt tartja igazi istentiszteletnek, "hogy megnyitod a gonoszság bilincseit, megoldod az iga köteleit, szabadon bocsátod az elnyomottakat, és minden igát széttörsz" (Ézs 58:6, ÚRK), valamint azt, ha enni adnak az éhezõknek, hajlékot a hontalanoknak és segítenek az ínségben lévõkön. Az Ige nem úgy említi az ilyen tevékenységeket, mintha az istentisztelet kizárólagos formái volnának, viszont Isten valóban fontosnak tartja, hogy ez is egy módja legyen az imádatunknak. Talán még jobb is a sokkal hagyományosabb szertartásoknál. Ugyanis itt nem csupán befelé forduló tevékenységrõl van szó, hanem olyasmirõl, ami Isten tisztelõinek a környezetében mindenkinek áldást visz. "Az istentisztelet valódi célja, hogy emberek felszabaduljanak a bûn terhei alól, vége legyen a türelmetlenségnek és elnyomásnak, igazságot, szabadságot és békét hozzon" (The SDA Bible Commentary. 4. köt. 306. o.).

Ézs 58:8-12 verseiben az istentiszteletnek e formáira válaszul az Úr áldásokat ígér. Lényegében kijelenti: ha az ember kevésbé koncentrálna csak önmagára, tapasztalná, hogy Isten vele és általa munkálkodik a gyógyulásért és helyreállításért. Érdekes módon a fejezet összekapcsolja az istentiszteletnek ezt a formáját az örömteli szombatünnepléssel. Már korábban is utaltunk a szombat és a szolgálat közötti szoros összefüggésre, de ezek a versek mindkettõre kitérnek, amikor arra szólítják az embert, hogy legyen élettel teli az istentisztelete és fedezze fel Isten áldásait. Ellen G. White ezekrõl a versekrõl gondolkodva jegyzi meg: "az Úr szombatjának megtartóira hárul annak a felelõssége, hogy irgalommal jót cselekedjenek" (Welfare Ministry. 121. o.).