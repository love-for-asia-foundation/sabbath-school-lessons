---
title:  Vallási Elnyomás
date:  06/08/2019
---

Izrael és Júda országainak jobb periódusaiban az emberek visszatértek Isten imádatához, a templomba, bár istentiszteletükbe akkor is keveredtek bálványimádó elemek, a környezõ népek vallási szokásai. A próféták szerint viszont még a legnagyobb vallási igyekezetük sem volt elég ahhoz, hogy eltérítse õket a hétköznapokban elkövetett gonoszságoktól. Bármennyi erõfeszítést is tettek, hogy az istentisztelet szertartásai alatt eléggé vallásosnak mutatkozzanak, énekük hangja nem tudta elnyomni a szegények és a leigázottak kiáltásait.

Ámósz írja kora embereirõl, hogy "a szegényre törtök, és e föld szegényeinek kipusztítására" (Ám 8:4). Látta rajtuk: alig várják a szertartások végét, mert minél hamarabb szeretnék újra kinyitni boltjaikat, visszatérve csaló kereskedésükhöz, hogy megvegyék "a szegényeket pénzen, és a szûkölködõt egy öltõ saruért" (Ám 8:6).

`Mit mondott az Úr Ézs 1:10-17, Ám 5:21-24 és Mik 6:6-8 verseiben az ilyen vallásos emberek szertartásairól?`

Prófétái által Isten erõs kifejezésekkel gúnyolja az olyan vallásoskodást és istentiszteletet, ami közben egyáltalán nem vesznek tudomást a környezetükben élõk szenvedésérõl és nyomorúságáról. Ám 5:21-24 szakaszában Isten kijelenti, hogy "Gyûlölöm, megvetem ünnepeiteket, ünnepségeiteket ki nem állhatom!… hallani sem akarom lantotok zengését" (RÚF)!

Mikeás 6. fejezetében egyre terjengõsebb, már szinte gúnyosnak tûnõ ötletek sorát olvassuk arról, hogy mi lenne az istentisztelet legmegfelelõbb módja. A próféta csúfondárosan veti fel, hogy vigyenek égõáldozatokat, az áldozatok számát növeljék egészen "ezernyi kosok" és "tízezernyi olaj-patakok" (Mik 6:7) mértékéig, majd rátér az iszonytató, de nem ismeretlen, szélsõséges gyakorlatra: elsõszülött gyermekük feláldozására, mintha ezzel lehetne elnyerni Isten kegyét és bocsánatát.

Az Úr azonban igazából nem várt tõlük mást, mint "hogy igazságot cselekedjél, szeresd az irgalmasságot, és alázatosan járj Isteneddel" (Mik 6:8, ÚRK).

`Kaptad már azon magad, hogy jobban odafigyeltél a vallási formaságokra és a szertartásokra, mint a környezetedben való segítségnyújtásra? Mit tanultál abból az esetbõl?`