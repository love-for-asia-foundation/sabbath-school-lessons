---
title:  Szeretet És Hûség
date:  08/08/2019
---

Amikor kora vallási vezetõi bírálták Jézust, mert "bûnösökkel" evett együtt, Õ Hóseás prófétát idézve felelte, hogy keressék meg a könyveikben, mire gondolt Isten valójában ezzel a kijelentéssel: "irgalmasságot akarok és nem áldozatot" (Mt 9:13, idézi Hós 6:6).

Amint tudjuk, Jézus egész élete a gondoskodás és szolgálat jegyében telt. Az emberekkel való kapcsolata, a gyógyításai és sok példázata is azt mutatja és arra vezet, hogy ilyen életmóddal kell kifejezésre juttatni az Isten iránti õszinte tiszteletet. Legádázabb kritikusai a vallási vezetõk voltak, de Jézus is a legélesebb bírálattal illette õket. Ézsaiás korának vallásos népéhez hasonlóan õk szintén úgy képzelték, hogy vallási cselekményeikkel biztosították maguknak a különleges kapcsolatot Istennel, de közben kihasználták a szegényeket és nem törõdtek a nélkülözõkkel. Tetteik nem álltak összhangban istentiszteletükkel, ezért Jézus a leghatározottabban elítélte képmutatásukat.

`Olvassuk el Mk 12:38-40 verseit! Miért említette meg Jézus az írástudókkal kapcsolatban, hogy "az özvegyeknek házát fölemésztik"? Mi az oka annak, hogy az ilyen emberek "súlyosabb ítélet alá" esnek?`

Máté evangéliuma 23. fejezetében találjuk Jézus legfélelmetesebb prédikációját - kiváltképp a vallásos emberek szempontjából. Nemcsak azt vetette a szemükre, hogy nem segítenek a hátrányos helyzetben lévõkön, hanem szerinte az ilyen vallás még nagyobb terheket rak rájuk. Tetteikkel vagy idõnként azzal, hogy éppen nem tesznek semmit, bezárják "a mennyek országát az emberek elõtt" (Mt 23:13, RÚF).

Az évszázadokkal korábban élt próféták szavait visszhangozva Jézus rámutatott, hogy óriási szakadék tátong szigorú vallási cselekményeik és az igazságtalanságok között, amelyeket eltûrtek vagy még hasznot is húztak belõlük. "Jaj nektek, képmutató írástudók és farizeusok, mert tizedet adtok a mentából, a kaporból és a köménybõl, de elhanyagoljátok azt, ami a törvényben ezeknél fontosabb: az igazságos ítéletet, az irgalmasságot és a hûséget" (Mt 23:23, ÚRK)! Majd hamar hozzátette, hogy egyáltalán nem a vallási szokások és cselekmények a rosszak, csakhogy a tisztességes eljárást nem lehet ezekkel pótolni.

`Hogyan kerülhetjük el azt a csapdát, miszerint az igazság ismerete önmagában elég?`