---
title:  Miért Méltó Isten Az Imádatra
date:  05/08/2019
---

A Biblia egésze arra szólít, hogy imádjuk Istent, és ezt többszörösen is megindokolja. Imádnunk kell Õt önmagáért, azért, amit tett, a különleges tulajdonságaiért: jóságáért, igazságáért és irgalmáért. Amikor arra gondolunk, hogy milyen Isten valójában, mit tett értünk (legfõképpen Krisztus a kereszten) és még mi mindent ígért meg, bõven találunk okot arra, hogy imádjuk és dicsõítsük Õt.

`Mi késztet Isten imádására és dicsõítésére 5Móz 10:17-22, Zsolt 101:1, 146:5-10, Ézs 5:16 és 61:11 verseiben?`

Nem volt újdonság Isten népe számára, hogy mindenért dicsõség illeti az Urat. Amikor kiszabadultak, magasztalták az Urat, amiért látványosan közbelépett az érdekükben. Miután Isten kivezette õket Egyiptomból és átkeltek a Vörös-tengeren, Mózes és Mirjám vezetésével dicsérõ énekeket énekeltek mindazért, amit saját szemükkel láttak, amitõl megmentette õket (lásd 2Mózes 15. fejezet).

Fontos volt, hogy ne feledkezzenek el Istennek az ezekben az eseményekben is megnyilatkozó igazságosságáról és kegyelmérõl. Amíg a nép élénken emlékezett ezekre a történetekre, amíg rendszeresen elmesélték azokat, Isten tettei és igazsága folyamatosan imádatra késztették õket még évek, sõt generációk múltán is. 5Móz 10:17-22 szakasza szintén példa arra, hogy újólag elmondták a történetet és dicsõítették Istent.

Isten igazsága elõször is egyszerûen része a lényének, annak, hogy ki Õ valójában, jellemének meghatározó eleme. "Bizonyos, hogy Isten nem cselekszik gonoszságot, a Mindenható nem ferdíti el az igazságot" (Jób 34:12, ÚRK)! Igazságos, fontos számára az igazság - ez ok arra, hogy imádjuk és dicsõítsük Õt. Másodszor pedig Isten igazsága megmutatkozik a népe és minden szegény, elnyomott ember érdekét szolgáló igazságos tetteiben. Igazsága soha nem csupán a jellemének bemutatása. A Bibliában úgy áll elõttünk Isten, mint aki "a nyomorultak kiáltását meghallja" (Jób 34:28). Tevékenyen, intenzíven várja, hogy helyrehozza a világunkban annyira nyilvánvaló rossz dolgokat. Ez a maga teljességében végül Isten utolsó ítéletének és a föld újjáteremtésének az idején valósul majd meg.

`Az ókori Izraelnek bõven volt oka dicsõíteni az Urat, és mi, a kereszt után mennyivel több okot találunk erre!`