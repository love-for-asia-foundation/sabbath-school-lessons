---
title:  További Tanulmányozásra
date:  09/08/2019
---

Ellen G. White: Jézus élete. Budapest, 1989, Advent Kiadó, "Jaj a farizeusoknak" c. fejezet, 514-524. o.

"A gyakorlati kegyesség értékét hangsúlyozva a próféta megismételte a tanácsot, amelyet Izráel századokkal elõbb kapott… Jahve szolgái korszakról korszakra elismételték ezeket a tanácsokat azoknak, akiket az irgalmasság elfelejtésének veszélye és a formai vallásosság fenyegetett" (Ellen G. White: Próféták és királyok. Budapest, 1995, Advent Kiadó, 202-203. o.). "Azt az útmutatást kaptam, hogy fordítsam népünk figyelmét Ézsaiás 58. fejezetére. Olvassuk figyelmesen ezt a részt és tudatosítsuk magunkban, hogy milyen is az a szolgálat, ami életet hoz a gyülekezetekbe! Az evangélium mûvét a nagylelkûségünk és a munkánk eszközével vigyük elõre! Amikor szenvedõkkel találkozunk, akiknek segítségre van szüksége, segítsünk! Ha éhezõket látunk, adjunk nekik enni! Aki ezt teszi, Krisztus szolgálatának soraiban halad. A Mester szent feladata a jótékonyság munkája volt. Népünk tagjai mindenütt igyekezzenek részt venni ebben" (Ellen G. White: Welfare Ministry. 29. o.)!

**Beszélgessünk róla!**

`1)	Gondoltunk már arra, hogy az igazságosság és az irgalom az istentisztelet része? Mit változtat ez az emberekhez való viszonyulásunkon? Az istentiszteletrõl alkotott felfogásunkon is alakít ez a felismerés?`

`2)	Mit tehetünk, nehogy egyéni és közösségi hitéletünkben elhanyagoljuk, "ami a törvényben ezeknél fontosabb" (Mt 23:23, ÚRK)? Fel tudunk idézni néhány példát, amire mondható, hogy "megszûritek a szúnyogot, a tevét pedig elnyelitek" (Mt 23:24)?`

`3)	Miért olyan nagy bûn a képmutatás? Nem jobb, ha legalább megpróbálunk jó képet mutatni?`

`4)	Mit változtat a világképünkön, ha tudjuk, hogy a próféták szavai szerint Isten hogyan viszonyul a szegényekhez, szûkölködõkhöz? Mennyire hatnának ránk másként a helyi hírek, ha mindent a próféták szemével látnánk és az õ fülükkel hallgatnánk?`

**Összefoglalás**: A prófétákat aggasztotta az országban zajló gonoszság, de különösen odafigyeltek arra, amit olyanok követtek el, akik Isten tisztelõinek mondták magukat. Sem a próféták, sem Jézus szemében nem fér össze az istentisztelet az igazságtalansággal, mert az képmutatás. A szegényekrõl és a rászorulókról gondoskodni, az elnyomás ellen fellépni - ez az igaz istentisztelet, amit elvár az Úr.