---
title:  További Tanulmányozásra
date:  30/08/2019
---

Ellen G. White: Az apostolok története. Budapest, 2001, Advent Kiadó, "A bõkezû gyülekezet" c. fejezet, 221-227. o.

"Az Üdvözítõ drága életét adta oda azért, hogy megalapítson egy egyházat, amely képes lesz arra, hogy törõdjön a megszomorodott és megkísértett lelkekkel. A hívõknek egy csoportja szegény, tanulatlan és tudatlan lehet. Krisztussal együtt azonban mégis elvégezhetnek valami munkát az otthonukban, a szomszédságukban, a gyülekezetben és még a tõlük távol esõ vidékeken is, amelynek az eredményei olyan messzire is elérnek, mint az örökkévalóság" (Ellen G. White: Jézus élete. Budapest, 1989, Advent Kiadó, 546. o.).

"Az önzetlen bõkezûség az õsegyházat örömmel töltötte el, mert a hívõk tudták, hogy fáradozásuk segíti eljuttatni az evangélium üzenetét a sötétségben lévõkhöz. Jótékonyságukkal bizonyították, hogy nem hiába nyerték el Isten kegyelmét. Csak a Lélek általi megszentelõdés hozhatja létre ezt az áldozatkészséget! A hívõk és a hitetlenek szemében ez a kegyelem csodája volt" (Ellen G. White: Az apostolok története. Budapest, 2001, Advent Kiadó, 227. o.).

**Beszélgessünk róla!**

`1)	Hogyan hasonulhat a gyülekezetünk közössége ahhoz, amit Az apostolok cselekedetei elsõ néhány fejezete bemutat? Milyen gyakorlati lépéseket tehet meg a gyülekezet vezetõsége, hogy ebbe az irányba terelje a közösséget?`

`2)	A világszéles Hetednapi Adventista Egyház az e heti tanulmányban tárgyalt elveket alkalmazva osztja el a tizedbõl és az adományokból befolyt összeget a világ térségei között. Milyen elõnyökkel jár ez a rendszer, az, hogy így osztjuk meg erõforrásainkat?`

`3)	Róma 12. fejezetének az életre vonatkozó tanításai reálisak, kivitelezhetõk a gyakorlatban, a "való életben"? Vagy inkább idealizált "szentképeknek" tekinthetõk?`

**Összefoglalás**: A tanítványok és az elsõ hívõk elindultak Jézus misszióparancsának és a Szentlélek erejének késztetésére, hogy a lehetõ legszélesebb körben hirdessék Jézus üzenetét és végezzék a küldetést, amit rájuk bízott. Az õskeresztény egyház Jézus és a héber Szentírás tanításaiból merítve újfajta közösséggé vált. Javaikat megosztották a szükségben lévõkkel - a köreiken belül és kívül egyaránt. Az elsõ keresztény vezetõk arra bátorították a hívõket úgy a saját példájukkal, mint a leveleikben feljegyzett tanításukkal, hogy hûséges, szolgáló életet éljenek, különösen törõdjenek a nehéz helyzetben lévõkkel.

