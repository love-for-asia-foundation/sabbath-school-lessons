---
title:  Pál Tanácsa Az Életrõl És A Szeretetrõl
date:  28/08/2019
---

A Római levélrõl köztudott, hogy itt Pál mélységében magyarázza a nagyszerû tantételt, miszerint Isten hit által vált meg, Krisztus halálának köszönhetõen. Tizenegy fejezeten át tanít errõl, ám utána érezhetõ lesz a hangsúlyváltás. Gyakorlati útmutatást ad arról, hogyan éljünk szeretettel, méghozzá helyesen. Ennek alapja Isten szeretete és kegyelme, amit Jézusban és az evangéliumi történetben nyilatkoztatott ki: "Kérlek azért titeket atyámfiai az Istennek irgalmasságára, hogy szánjátok oda a ti testeiteket élõ, szent és Istennek kedves áldozatul, mint a ti okos tiszteleteteket" (Róm 12:1). Gyakorlatilag Pál elmondja, hogy azért kell így élnünk, amit Isten értünk tett Jézus által.

`Olvassuk el és foglaljuk össze Róma 12. fejezetét! Külön említsük meg az apostolnak azokat a tanácsait, amelyekben az emberek szeretetére, a róluk való gondoskodásra szólít - fõleg a rászorulók esetében!`

Bizonyos értelemben Róma 12. fejezete részletesen kitér több olyan témára, amelyeket más leveleiben tárgyalt, ezeket összefoglalja. Beszél a különbözõ szerepekrõl és ajándékokról az egyház testében, mint az egymás szolgálata és bátorítása, valamint a nagylelkû adakozás (lásd 3-8. versek). Nemcsak egyszerûen cselekednünk kell, hanem fontos az is, hogy mindent jól, szívbõl és mindenekfelett szeretettel tegyünk (lásd 9-11. versek).

Az apostol gyakorlatiasan mutatja be, hogy milyen legyen az életünk. Bátorítja a hívõket, hogy legyenek türelmesek a nehézségek és az üldöztetés idején, törõdjenek a rászorulókkal, amikor és ahogyan csak lehet, törekedjenek a békességre, amint korábban is láttuk, jósággal feleljenek a gonoszságra és az igazságtalanságra, jóval gyõzzék le a rosszat (lásd Róm 12:20-21).

Ez a fejezet körvonalazza, hogy mit jelent új emberként élni, egyénileg és a hívõk közösségében is szolgálni Istent. Pál elmondta Jézus új követõinek, hogy a Megváltó értük vállalt kereszthalálára és az örök élet reményére való tekintettel meg kell változnia az életüknek, a fontossági sorrendjüknek, a tetteiknek. Arra tanítja õket, akik a Római Birodalom szívében az elnyomó és gyakran kegyetlen társadalom tagjai voltak, hogy éljenek másként: "ne szabjátok magatokat e világhoz, hanem változzatok el a ti elméteknek megújulása által" (Róm 12:2).

`Milyen hozzáállás és szokás jellemzõ a környezetünkben, amitõl tartózkodnunk kell, ha Jézus mai követõjeként helyesen, szeretettel akarunk élni?`