---
title:  Újfajta Közösség
date:  25/08/2019
---

Jézus mennybemenetelét követõen és miután pünkösdkor részesültek a Szentlélekben, a hívõk csoportja gyorsan növekedni kezdett, így létrejött az õskeresztény egyház. Ez újfajta közössége lett Jézus követõinek, aminek elsõ vezetõi Jézus eredeti tanítványai voltak. Viszont ezt az új közösséget nem csupán õk maguk alakították ki. Jézus tanításainak és szolgálatának alapjára építettek, a héber Szentírás és a próféták hosszú történelmébõl merítve.

`Olvassuk el ApCsel 2:42-47 és 4:32-37 szakaszait! Az õskeresztény gyülekezeti közösség bemutatásában mi mindent nevezhetünk kulcsfontosságú elemnek?`

Úgy tûnik, hogy bár az izraelitáknak soha nem sikerült teljesen az igazságosságon és nagylelkûségen alapuló társadalom mintája szerint élni, az elsõ keresztény közösség komolyan vette a tanácsot, hogy "Ne legyen köztetek szegény" (5Móz 15:4, RÚF). Hitük kifejezésének egyik gyakorlati módja az volt, hogy megosztották egymással anyagi forrásaikat - még földterületeiket is eladták, és az így kapott pénzt beadták a közösbe (lásd ApCsel 4:34-5:2), hittestvéreik szükségleteinek a fedezésére. Arra is törekedtek, hogy a szárnyait bontogató közösségen kívül állók is áldást nyerjenek, különösen a gyógyítás szolgálata által (lásd ApCsel 3:1-11; 5:12-16).

Ez a közösség azonban távolról sem volt utópisztikus társadalom. A hívõk számának gyarapodásával nõtt a feszültség a források elosztása miatt, fõként az özvegyeknek juttatott napi ételosztással kapcsolatban (lásd ApCsel 6:1). A csoport természetes vezetõi, a tanítványok az evangélium hirdetésére akartak összpontosítani. A kialakult helyzet megoldása érdekében átszervezésre volt szükség. Kijelöltek hét embert, hogy a gyülekezeti közösség gyakorlati ügyeire figyeljenek. Talán ez volt az elsõ alkalom, amikor elismerték a gyülekezetben végzendõ különbözõ szolgálatokat és képességeket. Ugyanakkor ez mutatta meg azt is, hogy az egyház élete és bizonyságtevése szempontjából mennyire fontos a gyakorlati szolgálat. "A kegyesség és igazságosság elvét - ami irányította a vezetõket Isten népe között Mózes és Dávid idejében - követniük kell azoknak, akiknek Isten újonnan szervezett egyházában felügyeletet adott az evangélium rendelkezése szerint" (Ellen G. White: Az apostolok története. Budapest, 2001, Advent Kiadó, 64. o.).

`Próbáljuk meg elképzelni, milyen lehetett az õskeresztény közösség! Hogyan tükrözõdhetnek ma rajtunk is ezek a jellemzõk?`