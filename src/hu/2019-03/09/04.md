---
title:  Adakozás Osztozás
date:  27/08/2019
---

Megtérése után Pál apostol vállalkozott az evangélium hirdetésére a pogányok között. Isten sikeressé tette a munkáját, de közben komoly kérdések merültek fel a gyorsan terjedõ keresztény hit zsidó gyökerei és Jézus pogány származású, új követõinek kapcsolatát illetõen. A zsidó és pogány hátterû keresztény vezetõk tanácskozásra gyûltek össze Jeruzsálemben, hogy megvitassák a kérdést és a bonyolult helyzetekkel kapcsolatban Isten vezetését kérjék. Errõl a zsinatról és a határozatáról számol be Az apostolok cselekedetei 15. fejezete.

Pál szintén írt errõl a gyûlésrõl Galata 2. fejezetében. A pogányok között végzett munkájával kapcsolatban még egy fontos elemét megemlítette a jeruzsálemi zsinaton kapott útmutatásnak: "Csak azt kérték, hogy emlékezzünk meg a szegényekrõl; ez az, amit én igyekeztem is megtenni" (Gal 2:10, RÚF). Az apostol a további szolgálata során is személyesen odafigyelt erre (lásd pl. ApCsel 20:35). Mint a jeruzsálemi õskeresztény gyülekezet, Pál is igyekezett szélesíteni a keresztény közösség látókörét, hogy minden hittestvért befogadjanak.

`Hogyan kapcsolja össze Pál az evangéliumot a nagylelkû adakozással 2Kor 8:7-15 szakaszában?`

Az apostol két ószövetségi gondolat alapján buzdította a hívõket, hogy legyenek nagylelkûek és törõdjenek a nehéz körülmények között lévõ hittestvéreikkel. Idézte azt a történetet, amikor Isten a pusztában gazdagon ellátta mannával az izraelitákat, ezzel példát szolgáltatott a gyülekezet közösségé­ben az adakozásra, a javak megosztására (lásd 2Kor 8:15). Zsolt 112:9 versét is említette: "Bõkezûen osztott a szegényeknek, igazsága megmarad örökké" (2Kor 9:9, RÚF). Pál kérte az olvasóit, hogy tudatosan adakozzanak. Rendszeresen tegyék félre a jövedelmük egy részét, hogy nehézség nélkül átadhassák, amikor õ vagy Titusz ellátogat a gyülekezetükbe összegyûjteni a jeruzsálemi szûkölködõ keresztényeknek szánt adományaikat. Az egyik gyülekezet példájával bátorította a másikat a nagylelkûségre. "Mert ennek a szolgálatnak próbája által dicsõítik Istent azért az engedelmességért, amellyel vallást tesztek a Krisztus evangéliumáról, és a ti hozzájuk és mindenkihez való adakozó jószívûségetekért" (2Kor 9:13, ÚRK).

`Hogyan állítsunk fel egy fontossági sorrendet, ha nem áll módunkban minden ügyre vagy szükséghelyzetre adni, amirõl hallunk?`