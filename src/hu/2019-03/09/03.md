---
title:  Dorkász Szolgálata És Bizonyságtétele
date:  26/08/2019
---

Az egyház növekedni kezdett, amint Jézus elõre megmondta, "úgy Jeruzsálemben, mint az egész Júdeában és Samáriában és a földnek mind végsõ határáig" (ApCsel 1:8). Új hívõk csatlakoztak Jézus hitéhez és szolgálatához. Közöttük volt Joppé városában Dorkász, akit Tábitaként is ismertek. Nyilván komolyan vette Jézus határozott tanítását, hogy aki a mezíteleneket felöltözteti, valójában Jézussal teszi ezt (lásd Mt 25:38, 40).

`Olvassuk el a Dorkászról és az általa végzett szolgálatról szóló leírást ApCsel 9:36 versében! Vajon mit lehetne írni a te életedrõl és szolgálatodról hasonló formában? Milyen bemutatásnak örülnél?`

Dorkászt tanítványként ismerték a szolgálata miatt (lásd ApCsel 9:36), hûségének, energiájának és gondoskodó lelkületének híre szülõvárosán túl is elterjedt.

Péter a közeli Lidda városában tartózkodott éppen, amikor Dorkász hirtelen meghalt, Joppé lakói pedig megkérték, hogy menjen át hozzájuk (lásd ApCsel 9:37-41). Amikor az apostol megérkezett a városba, sokakkal találkozott, akiken Dorkász segített a szegények közt végzett munkája során. Mutogatták neki ruháikat, amelyeket még az asszony varrt, és biztosan számtalan történetet soroltak arról, hogyan segített nekik meg másoknak.

Péter imádkozott Dorkászért, Isten pedig visszaadta a nõ életét, ami természetesen nem jelent garanciát arra, hogy aki mások szolgálatára szánja magát, annak minden jól fog alakulni az életben. Dorkász is megbetegedett és meghalt, István pedig - akit a gyülekezet özvegyasszonyai közötti szolgálatra választottak ki az egyik elsõ diakónusként - az elsõ keresztény mártír lett (lásd ApCsel 7:54-60). A szolgáló élet nem sima út, idõnként különösen göröngyös, rázós is lehet. Ebben a történetben azonban Isten megmutatta a szeretetét és a hatalmát Dorkász életében és halálában egyaránt, ami aztán mély nyomot hagyott Joppé lakóiban: "Ennek egész Joppéban elterjedt a híre, és sokan hittek az Úrban" (ApCsel 9:42, ÚRK).

`Ha most meghalnánk, vajon annyira gyászolnának és hiányolnának bennünket, mint ahogy Dorkászt siratták? Szolgálatunkkal hogyan gazdagíthatjuk a hagyatékunkat? Dorkász pl. ügyesen varrt. Mi milyen gyakorlati készséggel rendelkezünk, amit felhasználhatunk az emberekért végzett szolgálatban?`