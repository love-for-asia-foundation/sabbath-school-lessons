---
title:  A Legkisebbek
date:  22/08/2019
---

Egy másik példa arra, amikor Jézusnak feltettek egy kérdést, Õ pedig egészen másképpen válaszolt, mint ahogy várták, Máté evangéliuma 24-25. fejezeteiben található, az ott lejegyzett beszédében. A tanítványok hozzá fordultak, hogy a jeruzsálemi templom pusztulásáról és visszajövetelének az idejérõl kérdezzék (Mt 24:1-3). A kérdésre adott bõvebb válaszát úgy lehet összefoglalni, hogy adjanak enni az éhezõknek, inni a szomjazóknak, fogadják be az idegeneket, öltöztessék fel a ruhátlanokat, törõdjenek a betegekkel, látogassák meg a foglyokat. "Bizony mondom nektek, valahányszor megtettétek - vagy nem tettétek meg - ezeket akár csak eggyel is az én legkisebb testvéreim közül, velem tettétek meg" (Mt 25:40, RÚF, lásd még 45. vers).

Azokhoz a kérdésekhez kapcsolja ezt, amelyekkel az utolsó ítéletrõl képet adó tanítása kezdõdik. Máté evangéliuma 24. fejezetében Jézus több direkt választ adott a tanítványai kérdéseire, Jeruzsálem pusztulására, valamint a világ végére vonatkozó jeleket és figyelmeztetéseket sorolt fel. Közben kiemelte, hogy "vigyázzatok", éljetek igaz életet a második advent ígéretei­nek fényében. Máté evangéliuma 25. fejezetének elején az okos és a balga szüzek történetével int, hogy készülni kell váratlan érkezésre, de arra is, ha késne. A három szolga példája azt érzékelteti, hogy helyesen, tevékenyen éljünk, amíg várakozunk. A juhok és a kecskék elválasztásáról szóló példázat pedig konkrétan rámutat, hogy mivel foglalkozzon Isten népe.

`Mit tanít Jézus Mt 25:31-46 verseiben? Miért nem a cselekedetek általi megváltásról van ebben a példázatban szó? Mit jelent tehát valójában az üdvözítõ hit?`

Minden emberi kapcsolatunkat és az egész hozzáállásunkat meg kell változtatnia annak, amirõl Jézus beszélt, hogy azzal Õt szolgáljuk, ha segítünk másoknak. Képzeljük el, hogy meghívhatnánk Jézust ebédre vagy meglátogathatnánk a kórházban, a börtönben! Õ azt mondja, hogy éppen ezt tesszük, ha a környezetünkben élõknek segítünk. Óriási lehetõséget ad ezzel nekünk!

`Olvassuk el Jézus szavait újból, imádkozva! Hogyan értsük azt, hogy azonosítja magát az éhezõkkel, a mezítelenekkel, a foglyokkal? Mire kell ennek késztetnie bennünket? Hogyan éljünk tehát?`