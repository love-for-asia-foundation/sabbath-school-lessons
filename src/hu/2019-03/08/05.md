---
title:  A Gazdag És Lázár
date:  21/08/2019
---

A gazdag emberrõl és Lázárról szóló példázatában (lásd Lk 16:19-31) Jézus két ember életét hasonlítja össze: az egyik gazdag, a másik pedig rettentõen szegény. Mivel nem volt szociális ellátás, sem közkórházak vagy népkonyhák, a szegények, fogyatékkal élõk, nélkülözõk általában a gazdagok háza elõtt koldultak. Általában elvárták a gazdagoktól, hogy a javaik egy kis részével enyhítsék a szenvedõk nyomorát. Ebben a történetben azonban a gazdag ember "önzõ közönnyel tûrte, hogy testvére szükséget szenvedjen" (Ellen G. White: Krisztus példázatai. Budapest, 1983, H. N. Adventista Egyház, 174. o.). Amíg éltek, mindegyikük helyzete változatlan maradt, haláluk után, Isten ítélete nyomán azonban döbbenetes változás állt be.

`Vessük össze Lk 12:13-21 és 16:19-31 részeit! Milyen hasonlóságokat és különbségeket találunk a két történet között? Mit tanít mindkét példázat?`

Semmi nem utal arra, hogy a példázatbeli gazdagok rossz úton szerezték volna vagyonukat. Talán mindketten keményen megdolgoztak érte, jól gazdálkodtak és élvezték Isten áldását. Mégis az élethez, Istenhez, a pénzhez és a többi emberhez való hozzáállásukban elromlott valami, amiért óriási, örök árat fizettek.

A Jézus korában népszerû elképzelést felhasználva a gazdag ember és Lázár története azt tanítja, hogy az életben meghozott döntéseink meghatározóak a túlvilág szempontjából. A döntéseinket és fontossági sorrendünket mutatja az is, hogyan viszonyulunk a segítséget kérõkhöz vagy a szükségben lévõkhöz. Amint "Ábrahám" elmondja a szenvedõ gazdagnak, a Bibliában bõségesen találunk útmutatást a helyes választáshoz: "Van Mózesük, és vannak prófétáik, hallgassák azokat" (Lk 16:29, ÚRK)!

Jézus tanítása szerint a gazdagság kísértései - akár a megszerzése, akár a megtartása, akár a keresése - egyaránt eltávolíthatnak az országától (meg a többi embertõl) és önzõvé tehetnek. Jézus kér, hogy keressük elõször az Õ országát és az áldásainkból juttassunk másoknak is, fõként azoknak, akik szükséget látnak.

`Bármilyen anyagi helyzetben legyünk is, mit tehetünk, nehogy a pénz vagy a pénz szeretete eltérítsen attól, amire keresztényként figyelnünk kell az életben?`