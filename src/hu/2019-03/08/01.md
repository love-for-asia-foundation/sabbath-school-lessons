---
title:  A Legkisebbek
date:  17/08/2019
---

### E hetitanulmányunk
Máté 5:2-16, 38-48; 25:31-46; Lukács 12:13-21; 16:19-31; Róma 12:20-21

> <p></p>
> "A király így felel majd nekik: Bizony mondom nektek, valahányszor megtettétek ezeket akár csak eggyel is az én legkisebb testvéreim közül, velem tettétek meg" (Mt 25:40, RÚF).

Jézus egész életében másokkal törõdött, különös figyelmet fordított a szenvedõkre és az elveszettekre, gondolhatjuk tehát, hogy sok a mondanivalója a gondoskodó életrõl.

A tanítása gyakorlatias, arra fókuszál, hogy mit jelent Isten követõjeként élni. Igazságosságra, kedvességre és könyörületre biztat, mert Õ is így élt a földön. A példáját követve szolgálni fogunk másoknak, hiszen Õ is így tett.

Jézus beszélt Isten országáról és arról, hogy valójában ennek már itt is részesei lehetünk. Olyan életforma ez, ami más fontossági sorrenddel, értékekkel, erkölcsi elvekkel mûködik, mint a földi országok. Példát adnak rá Jézus tanításai, amelyekben nagy hangsúly kerül arra, hogyan szolgáljuk Istent és miként viszonyuljunk a többi emberhez. Azt is látni fogjuk, hogy az embereknek segítve - ha törõdünk a szükségleteikkel és felemeljük õket - közvetlenül Istent szolgálhatjuk.