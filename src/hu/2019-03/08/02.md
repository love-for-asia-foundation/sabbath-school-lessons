---
title:  A Hegyi Beszéd Bevezetése
date:  18/08/2019
---

Jézus leghosszabb prédikációja, a tanításainak gyûjteménye a Hegyi Beszéd. Három fejezetben ad áttekintést arról, hogy milyen az élet Isten országában. A bevezetõben értékek sorát nevezi meg a boldogmondásokként ismert részben.

`Mt 5:2-16 verseiben mi a közös jellemzõje ennek a kilenc értéknek, illetve azoknak az embereknek, akiket Jézus "boldognak" nevez?`

Szavai mély lelki jelentõsége mellett nem szabad megfeledkeznünk a gyakorlati oldalról sem. Jézus kifejezte, hogy fel kell ismerni a szegénységet önmagunkban és a világban. Beszélt az igazságról, az alázatról, a kegyelemrõl, a békességre törekvésrõl és a tiszta szívrõl. Nem szabad figyelmen kívül hagyni, hogy e tulajdonságok mennyire megváltoztatják az életünket és a világunkat, ha valóban így élünk. A gyakorlati értelmezést hangsúlyozta Jézus következõ kijelentése, amelyben felszólította a tanítványait, hogy éljenek úgy, mint a világ sója és világossága (Mt 5:13-16).

Helyes használat mellett a só és a világosság is pozitív változást hoz ott, ahol éppen hat. A só kiemeli az ételek ízét, valamint tartósítja is, amihez hozzáadják. Azt szimbolizálja, hogy jó hatást kell kifejtenünk a környezetünkben. A világosság kiszorítja a sötétséget, láthatóvá teszi az akadályokat és a veszélyeket, a ház vagy a város biztonságosabb lesz általa, tájékozódási pontot ad még távolról is. Jézus azt mondta, hogy mint sötét éjszakán a fény, "Úgy ragyogjon a ti világosságotok az emberek elõtt, hogy lássák a jó cselekedeteiteket, és dicsõítsék a ti mennyei Atyátokat" (Mt 5:16, RÚF).

A só és a fény szimbóluma is mutatja: a tanítványoknak felelõssége, hogy hassanak a körülöttük élõkre és javítsanak a helyzetükön. Úgy válhatunk sóvá és világossággá, ha akkor és úgy sírunk, amikor és ahogyan kell, tiszta a szívünk, alázatosan, irgalommal fordulunk az emberekhez, törekszünk a békességre és elviseljük az elnyomást. Prédikációja kezdetén Jézus arra hív, hogy testesítsük meg országának néha "lebecsült értékeit".

`Aktív-e a gyülekezetünk a környéken sóként és világosságként? Mennyivel lett jobb a környezetünk a gyülekezet tevékenysége miatt? Ha eltûnne a közösségünk onnan, ahol addig volt, vajon észrevennék?`