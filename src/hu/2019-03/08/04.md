---
title:  Az Irgalmas Samaritánus
date:  20/08/2019
---

`Lk 10:25-27 verseiben a Jézushoz forduló törvénytudó az ószövetségi törvények alapján szabályosan összefoglalta, hogy milyen az Isten szemé­ben kedves élet. Hogyan kapcsolódik egymáshoz a két parancsolat?`

Amikor Jézust megkérdezték valamirõl, a válaszát gyakran másként zárta, mint ahogy a kérdezõ fél várta volna. 3Móz 19:18 versében az áll, hogy "szeresd felebarátodat, mint magadat." Úgy tûnik, a Jézus korabeli hívõk sok idõt és energiát szántak annak megvitatására, hogy milyen mértékig és korlátok között értendõ a "felebarátra" vonatkozó elv.

Jézus már korábban is igyekezett tágítani a követõi fogalmait ezt az elvet illetõen, amikor kijelentette, hogy nemcsak szeretniük kell a felebarátaikat, hanem mindenkivel jót is kell tenni. "Én pedig azt mondom nektek: Szeressétek ellenségeiteket, és imádkozzatok azokért, akik üldöznek titeket, hogy így mennyei Atyátoknak fiai legyetek, mert õ felhozza napját gonoszokra és jókra, és esõt ad igazaknak és hamisaknak" (Mt 5:44-45, RÚF). Amikor azonban a vallási törvények szakértõje próbára akarta tenni Jézust, visszatért a vitatott kérdéshez: "De ki az én felebarátom" (Lk 10:29)? Erre felelt Jézus az irgalmas samaritánus történetével, amivel nem a "felebarát" fogalmának meghatározását akarta adni, hanem lényegében ezt mondta: "Menj és légy a felebarátja bárkinek, akinek szüksége van a segítségedre" (lásd Lk 10:36-37)!

`Olvassuk el Lk 10:30-37 szakaszát! Mi az érdekes abban, ahogyan Jézus összehasonlítja a három embert, akik észreveszik az út szélén fekvõ, segítségre szoruló férfit?`

Tanításaiban Jézus általában azokat bírálta a legélesebben, akik vallásosnak mutatták magukat, de nem törõdtek a szenvedõkkel. "Az irgalmas samaritánus történetével Krisztus az igaz vallás természetét szemlélteti. Bemutatja, hogy az nem rendszerekbõl, hitvallásokból vagy szertartásokból áll, hanem abból, ha a szeretetet tettekkel fejezzük ki, a legnagyobb jót visszük véghez másokért, és igazán jók vagyunk" (Ellen G. White: Jézus élete. Budapest, 1989, Advent Kiadó, 420. o.).

Amikor Jézus példával akarta bemutatni, mit vár Isten azoktól, akik a követõinek vallják magukat, egy kívülállóra mutatott, olyan valakire, akit általában nem tartottak hûségesnek Istenhez. Amikor mi is azt tudakoljuk Jézustól, mit kell tennünk, hogy örök életet nyerjünk, végeredményben nekünk is ezt tanítja: menj és legyél a felebarátja mindenkinek, aki szükséget lát!