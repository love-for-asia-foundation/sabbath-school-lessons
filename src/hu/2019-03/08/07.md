---
title:  További Tanulmányozásra
date:  23/08/2019
---

Ellen G. White: Jézus élete. Budapest, 1989, Advent Kiadó, "Az irgalmas samaritánus" c. fejezet, 420-425. o.; "Legkisebb atyámfiai" c. fejezet, 542-547. o.; Krisztus példázatai. Budapest, 1983, H. N. Adventista Egyház, "Áthidalhatatlan szakadék" 174-182. o. és "Ki az én felebarátom?" c. fejezet, 262-270. o.

"Krisztus ledönti az önzés és a nemzetiségi elõítélet által emelt válaszfalat, s helyette az egész emberiség iránti felebaráti szeretetet tanítja. Kiemeli az embert az önzés szûk látókörébõl. Megszünteti a nemzeteket elválasztó összes mesterséges különbségeket és határokat. Nem tesz különbséget szomszéd és idegen, barát és ellenség között, hanem azt tanítja, hogy minden ínséges lélek felebarátunk, s az egész világ a munkaterületünk" (Ellen G. White: Krisztus követése. Gondolatok a Hegyibeszédrõl. Budapest, 1987, H. N. Adventista Egyház, 42. o.).

"Ennek az aranyigazságnak alapelve: a kereszténység alapelve. Ezt bármilyen módon megváltoztatni: csalás. Vallás, mely arra tanítja híveit, hogy kevéssé értékeljen lelkeket, akiket Krisztus annyira értékelt, hogy érettük életét áldozta; vallás, amely érzéketlen az emberek ínsége, szenvedése és joga iránt, nem lehet igaz vallás. Ha a szegények, szenvedõk és bûnösök jogaival mit sem törõdünk, Krisztus árulói vagyunk. Mivel pedig olyan sokan veszik fel Krisztus nevét, de életükben mégis megtagadják jellemét, ezért olyan erõtlen a kereszténység és nincs hatása e világon" (i. m. 120. o.).

**Beszélgessünk róla!**

`1)	Melyik a kedvenc bibliai szakaszod azok közül, amelyekkel a héten foglalkoztunk? Miért?`

`2)	Gondolkozzunk azon, hogy a "vallás, amely érzéketlen az emberek ínsége, szenvedése és joga iránt, nem lehet igaz vallás"! Miért kell vigyáznunk, nehogy azt gondoljuk, hogy mivel ismerjük az "igazságot" (még ha ez így is van), más már nem is számít?`

`3)	A csütörtöki igék fényében mit jelent még az "igazság" ismerete?`

**Összefoglalás**: Jézus tanításai egészen más életformát írnak elõ Isten országának polgárai és képviselõi számára. Az ószövetségi Szentírás alapjaira építve Õ maga is visszhangozta, sõt kibõvítette a szegényekrõl és elnyomottakról való gondviselés kérdéskörét. Kiemelte, hogy követõinek könyörülettel és kegyelemmel élve kell várni visszatérését.

