---
title:  További Tanulmányozásra
date:  06/09/2019
---

Ellen G. White: Jézus élete. Budapest, 1989, Advent Kiadó, "Velünk az Isten" c. fejezet, 11-18. o.; A Nagy Orvos lábnyomán. Budapest, 1998, Advent Kiadó, "Szolgálatra váltott meg" c. fejezet, 56-64. o.

"Isten az egész földre mint szõlõskertjére formál jogot. Bár most a föld a bitorló kezében van, de mégis Istené, a megváltás által nem kevésbé, mint a teremtés által. Krisztus a világért hozta áldozatát. »Úgy szerette Isten e világot, hogy az Õ egyszülött Fiát adta« (Jn 3:16). Ebben az ajándékban az ember minden más ajándékot is megkap. Az egész világ naponta részesül Isten áldásaiban. Minden csepp esõ, a hálátlan emberiségre áradó minden fénysugár, minden falevél, minden virág és gyümölcs Isten nagy türelmérõl és csodálatos szeretetérõl tanúskodik" (Ellen G. White: Krisztus példázatai. Budapest, 2010, Advent Kiadó, 204-205. o.).

"Krisztusban nincs zsidó, sem görög, nincs rabszolga, sem szabad. Krisztus drága vére mindenkit eggyé kovácsol (lásd Gal 3:28; Ef 2:13). A szenvedõ emberiség kiáltását minden valláskülönbséget félretéve meg kell hallanunk… Mindenütt vannak segítségre és együttérzésre szoruló özvegyek, árvák, akikért Krisztus felelõssé teszi követõit. Nagyon sokszor érzéketlenül elmegyünk mellettük. Lehet, hogy kopottak, faragatlanok és látszólag semmi kedves vonás nincs bennük. Akkor is Isten tulajdonai. Áron vette meg õket, és éppoly értékesek szemében, mint mi. Õk is Isten nagy családjához tartoznak, és Isten sáfáraiként a keresztények felelõsek értük" (i. m. 268-269. o.).

**Beszélgessünk róla!**

`1)	Ha jóra törekszünk, segítünk az embereken, hogyan állhatunk ellen a kísértésnek, hogy ezáltal jobbnak gondoljuk magunkat vagy érdemeket próbálnánk szerezni Isten elõtt?`

`2)	Vajon olyan közösség a gyülekezetünk, amelyben "nincs különbség", mert mindenki egy Krisztusban? Hogyan valósulhat ez meg még inkább közöttünk? Vajon a gyülekezetünkre mennyire jellemzõ a befogadó lelkület?`

**Összefoglalás**: Isten a megváltási tervben fejezte ki a szeretetét, amit Jézus élete és áldozata mutatott be. Ezáltal kínál Jézus az embernek bûnbocsánatot, életet és reményt. Kegyelme várományosaiként igyekszünk ezt másoknak is továbbadni, nem azért, mintha ezzel üdvösséget érdemelnénk, hanem azért, mert Isten erre teremett meg és teremtett újjá. Az evangélium ezért átformálja az emberi kapcsolatokat, és arra késztet, hogy szolgáljunk, fõként azoknak, akiknek a legnagyobb szüksége van rá.