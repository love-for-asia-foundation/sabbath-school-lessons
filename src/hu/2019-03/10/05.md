---
title:  Az Emberiség Családja
date:  04/09/2019
---

Szolgálatával és tanításával Jézus határozottan képviselte a befogadó lelkületet. Õszinte, meleg szeretettel és törõdéssel fogadott mindenkit, aki tiszta szándékkal fordult hozzá, még ha rosszhírû nõk, vámszedõk, leprások, samaritánusok, római századosok, vallási vezetõk vagy gyerekek voltak is. Az õskeresztény egyháznak is ezt kellett felfedeznie, méghozzá több olyan módon, ami teljes átalakulást eredményezett. Ennek volt része az üdvösség ajándéka.

Amint az elsõ hívõk lassan felismerték az evangélium befogadó jellegét, nem csak jó cselekedeteket adtak a hitükhöz, mint ami "kedves" dolog. Ez lett az evangéliumról alkotott felfogásuk magja, ezt tapasztalták Jézus életében, szolgálatában és halálában. Miközben megküzdöttek a felmerült kérdésekkel, elõször olyan vezetõk egyénileg, mint Pál és Péter (lásd pl. ApCsel 10:9-20), majd az egyház testülete közösségileg is a jeruzsálemi zsinaton (lásd Apostolok cselekedetei 15. fejezet), kezdtek rádöbbenni, hogy ez a jó hír drámai módon megváltoztatta az Isten szeretetérõl és elfogadásáról alkotott fogalmaikat. Ennek kell megmutatkoznia azoknak az életében is, akik Jézus követõinek vallják magukat.

**Mit tanítanak az alábbi igék az emberi természetrõl? Hogyan hassanak ezek a gondolatok arra, ahogyan másokhoz viszonyulunk?**

`Mal 2:10`

`ApCsel 17:26`

`Róm 3:23`

`Gal 3:28`

Gal 3:28 teológiai összefoglalót ad arról az elvrõl, amit Jézus az irgalmas samaritánus gyakorlati történetében is bemutatott. Ahelyett, hogy elkezdenénk vitatkozni arról, kinek is kell igazából segítenünk, csak menjünk és szolgáljunk az embereknek! Sõt, arra is készüljünk fel, hogy talán éppen azok fognak nekünk szolgálatot tenni, akiktõl nem várnánk. A globális emberi család összefogó elemét magasabb szinten ismerik fel azok, akiket összeköt az evangélium, Isten megmentõ, az Úrban egységre hívó szeretete: "Mert hiszen egy Lélek által mi mindnyájan egy testté kereszteltettünk meg, akár zsidók, akár görögök, akár szolgák, akár szabadok vagyunk" (1Kor 12:13, ÚRK).