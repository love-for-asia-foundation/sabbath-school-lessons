---
title:  Mert Úgy Szerette Isten
date:  01/09/2019
---

Jn 3:16 versében ez áll: "Mert úgy szerette Isten e világot…" A görög eredetiben itt a kosmos szó szerepel, ami azt jelenti, hogy "a világ megteremtett, szervezett egésze" (The SDA Bible Commentary. 5. köt. 929. o.). Ez a vers az emberiség üdvösségérõl szól, viszont a megváltási tervnek az egész teremtett világ számára jelentõsége van.

`Mit tanít Róm 8:20-23 szakasza a megváltási terv szélesebb körû jelentõségérõl?`

Természetesen a megváltás egyrészt érinti mindannyiunknak az Úrral való személyes kapcsolatát, de még ennél is többrõl van szó. A megigazítás nem pusztán annyi, hogy Isten megbocsátja a bûneinket. Ideális esetben az is része, hogy Jézus és a Szentlélek ereje által az Úr hogyan hozza létre Isten családját, amelynek tagjai többek között azzal is kifejezik örömüket a megbocsátás és az üdvbizonyosság miatt, amit nyertek, hogy jó cselekedeteikkel tesznek bizonyságot a világnak.

`Olvassuk el Jn 3:16-17 szakaszát! A 17. vers hogyan szélesíti még ki a 16. versben foglalt üzenetet?`

El tudjuk fogadni, hogy Isten másokat is szeret, nem csak bennünket. Szereti azokat, akiket mi is szeretünk, és ennek örülünk. Azokat is szereti, akiknek bizonyságot teszünk, általában ez a tudat motivál a missziómunkára. Viszont Isten azokat is szereti, akikkel mi kényelmetlenül érezzük magunkat vagy akiktõl félünk. Isten szeret mindenütt, minden embert, még azokat is, akiket mi különösebben nem kedvelünk. Ennek a bizonyítékát láthatjuk például a teremtett világban. A Biblia folyamatosan Isten jóságának bizonyságaként utal a bennünket körülvevõ világra: "felhozza az õ napját mind a gonoszokra, mind a jókra, és esõt ád mind az igazaknak, mind a hamisaknak" (Mt 5:45). Maga az élet is Isten ajándéka, mindenki tõle kapja ezt az ajándékot, akárhogyan fogadja és akárhogy viszonyul az Úrhoz.

`Hogyan kell változtatnia az emberekhez és a körülményeikhez való hozzáállásunkon annak, ha tudatosul bennünk, hogy õket is Isten teremtette és szereti?`