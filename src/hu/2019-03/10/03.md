---
title:  Könyörület És Megtérés
date:  02/09/2019
---

A megváltás és a nagy küzdelem összekapcsolódó történetei arra késztetnek, hogy elfogadjunk egy igazságot az élettel kapcsolatban, ami alapvetõen fontos a világ és önmagunk megértéséhez. Ez pedig az, hogy bûnösök, összetörtek vagyunk, mint ahogyan a világ is az. Nem olyan, mint amilyennek megteremtette Isten, és noha Isten valóban a saját képére teremtett bennünket, mi is megtörtünk, mint a világ. A mi életünkben ható bûn természete ugyanolyan, mint a világszerte oly sok fájdalmat, elnyomást és kizsákmányolást okozó gonoszságé.

Ezért helyes, hogy átérezzük a körülöttünk lévõ világ és minden élõ fájdalmát, nehézségeit, szomorúságát és tragédiáit. Robotoknak kellene lennünk ahhoz, hogy ne szembesüljünk az élet fájdalmával. A panaszzsoltárok, Jeremiásnak meg a többi prófétának a siralmai és Jézus könnyei, a könyörülete mutatják, hogy ez a helyes viszonyulás a világhoz és a benne lévõ gonoszsághoz, de fõleg azokhoz, akiknek annyit ártott a rossz.

`Miért indult Jézus könyörületre Mt 9:36, 14:14, Lk 19:41-42 és Jn 11:35 történeteiben? Hogyan lágyulhat meg a szívünk annyira, hogy bennünket is megérintsen a környezetünk fájdalma?`

Ne feledjük, a bûn és a gonoszság nem csak "ott kint" létezik, nem csak valaki más bûne okozta. "Ha azt mondjuk, hogy nincsen bûn mibennünk, magunkat csaljuk meg és igazság nincsen mibennünk" (1Jn 1:8). A bibliai próféták szerint a bûn elsõsorban nem "a szabályok" megszegése miatt tragédia, hanem azért, mert megtörte a kapcsolatot Isten és a népe között, továbbá másoknak is fájdalmat okoz. Ez történhet szûkebb vagy tágabb körben, de egyformán rossz.

Önzés, kapzsiság, becstelenség, elõítélet, tudatlanság és nemtörõdömség a világban lévõ minden gonoszság, igazságtalanság, szegénység és elnyomás gyökere. A bûnösségünk elismerése az elsõ lépés a rosszal való szembeszálláshoz, de ahhoz is, hogy Isten szeretete elfoglalhassa jogos helyét a szívünkben: "Ha megvalljuk bûneinket, hû és igaz, hogy megbocsássa bûnein­ket és megtisztítson minket minden hamisságtól" (1Jn 1:9).

`Nézzünk magunkra (de ne túl közelrõl és ne is túl hosszan)! Mi mindenben vagyunk mi is megtörtek, részesei a nagyobb problémának? Hol találjuk az egyedüli megoldást? Kizárólag hova fordulhatunk?`