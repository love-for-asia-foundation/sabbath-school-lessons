---
title:  Za dalje proučavanje
date:   24/05/2019
---

»Nađite vremena da razgovarate i da se molite sa svojim mališanima, i ne dopustite da išta ometa vreme vaše zajednice sa Bogom i decom. Svojim posetiocima možete reći: ’Bog mi je poverio da izvršim jedan zadatak i nemam vremena za prazne razgovore.’ Treba da znate da vam je za ovaj život i za večnost poveren zadatak. Vaša deca su vaša prva dužnost.« (Elen Vajt, Temelji srećnog doma, str. 266.267. original)

»Roditelji, prve pouke o disciplini deca treba da prime kada su još u kolevci. Treba ih naučiti da svoju volju potčine vašoj. To je moguće jedino ako se pokažete pravedni i čvrsti. Roditelji treba da su gospodari sami nad sobom, i blagošću, ali i čvrstinom, treba da savijaju dečju volju dok dete ne navikne da se potčinjava njihovim željama. Roditelji ne počinju vaspitanje dece u pravo vreme. Ne obu­zdavaju kod svoje dece prvi izliv samovolje. Deca rastu tvrdoglava, i ta njihova tvrdoglavost se sa godinama samo povećava.« (Elen Vajt, Testimonies for the Church, 1. sveska, str. 218. original)

**Za razgovor:**

`1. Šta znači biti »dete« Božje? Kako treba da shvatimo tu sliku i kakvu utehu možemo izvući iz nje?`

`2. Jedan otac, uskoro nakon rođenja svoje dece, rekao je sledeće: »Naučio sam dve velike teološke istine u okviru prvih nekoliko godina posle rođenja svoje dece. Prva je stvarnost slobodne volje, a druga, stvarnost grešne ljudske prirode.« Kako su ga mala deca mogla naučiti ovim istinama?`

`3. Kada je odgovarajuće vreme da oblikujemo dečju volju? Kako to treba učiniti? Kako možemo oblikovati volju svoje dece prema Božjem planu kada se nismo u potpunosti pokorili Njegovoj volji?`

`4. Razmišljajte više o pitanju samohranih roditelja. Na koje praktične načine vaša crkva, kao  celina, može pomoći samohranim roditeljima i deci koju odgajaju?`

`5. Kako možemo ohrabriti roditelje čija su deca zašla od vere? `
