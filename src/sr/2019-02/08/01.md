---
title:  Razdoblje roditeljstva
date:   18/05/2019
---

### Tekstovi za proučavanje u toku sedmice
1 Mojsijeva 18,11; Jeremija 31,25; Matej 11,28; Psalam 127; Priče Solomunove 22,6; 1. Samuilova 3,10-14; Filibljanima 3,13.14.

> <p>Tekst za pamćenje</p>
> »Evo nasljedstva od Gospoda. Djeca, porod je dar od Njega.« (Psalmi 127,3)

Rođenje je tako uobičajena, prirodna pojava da često u potpunosti ne cenimo kakvo čudo predstavlja. Zamislite kako se Eva osećala, dok je držala Kaina u svom naručju, dok je doživljavala promene u svom telu u toku devet meseci i snažan bol prilikom donošenja deteta na svet, a zatim dok je posmatrala to malo dete, toliko nalik na njih, a ipak tako bespomoćno. Kakvo je iskustvo Sara doživela, kada je u svojim devedesetim godinama, u odmaklom dobu za rađanje, ugledala lice svoga sina, Isaka; sigurno se smešila svaki put, kada je izgovarala njegovo ime. Nakon što se ko zna koliko vremena molila da dobije sina, Ana je držala Samuila u naručju i rekla: »Molih se za ovo dijate, i ispuni mi Gospod , molbu moju, za što sam Ga molila.« (1. Samuilova 1,27) Zamislite čuđenje u Marijinom srcu, još uvek mlade žene, dok miluje svog sina, Božjeg Sina, zadivljeno i u strahu.

Međutim, nemaju svi tu prednost, i odgovornost, koje donosi roditeljstvo. Ove sedmice posvetićemo vreme istraživanju razdoblja roditeljstva sa svim njegovim izazovima, strahovima, zadovoljstvima i radostima.
