---
title:  Uticaj kulture na porodicu
date:   10/06/2019
---
»Jer znam da će zapovjediti sinovima svojima i domu svojemu nakon sebe da se drže putova Gospodnjih i da čine što je pravo i dobro, da bi Gospod navršio na Avramu što mu je obećao.« (1. Mojsijeva 18,19)

Iako raznolike, porodice su osnovna ćelija društva; prema tome, mnoge izrazite kulturološke odlike različitih društava neposredno su povezane sa porodicom. Na primer, u jednoj drevnoj kulturi smatralo se sinovljevom odgovornošću da pojede leševe svojih roditelja; u drugoj, čovek koji je želeo da isprosi nevestu morao je njenom ocu da donese miraz u vidu smanjenih glava pripadnika protivničkog plemena. Čak i u današnje vreme, gledišta o deci, udvaranju, razvodu, braku, roditeljima, i tako dalje, veoma se razlikuju. Dok širimo vest u ovim različitim kulturama, moramo naučiti kako da se odnosimo prema njima tako da, ne ugrožavajući svoja verovanja, ne izazovemo nepotrebne probleme. Takođe, kada se radi o domu, moramo biti u velikoj meri svesni koji kulturološki uticaji dotiču naše porodice.

Na koje načine u sledećim primerima kultura utiče na porodičnin život? Kakva načela možemo naučiti iz ovih primera?

`1. Mojsijeva 16,1-3.`

`1. Mojsijeva 35,1-4.`

`Jezdra 10`

`1. O carevima 11,1.`

Niko od nas ne živi u potpunoj izolaciji; i mi i naše porodice pod uticajem smo kulture u kojoj živimo. Odgovornost nas kao hrišćana je da u okviru naše kulture živimo najbolje što možemo, negujući ono što je u skladu sa našom verom, i odbacujući, koliko god je to moguće, ono što se sukobljava sa njom.

`Šta je u vašoj kulturi od koristi porodičnom životu i u skladu sa Biblijom? Šta nije? Kako na najbolji način možete prilagoditi veru svojoj kulturi ne ugrožavajući osnovne istine? `
