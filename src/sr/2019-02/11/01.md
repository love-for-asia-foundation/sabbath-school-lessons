---
title:  Porodice u kojima se neguje vera
date:   08/06/2019
---

### Tekstovi za proučavanje u toku sedmice
Dela 10,1-28.34.35; 1. Korinćanima 2,2; 1. Solunjanima 5,21.22; Jovan 1,12.13; Jovan 3,7; 1. Jovanova 5,1.

> <p>Tekst za pamćenje</p>
> »Zato... s trpljenjem da trčimo u bitku koja nam je određena. Gledajući na Načelnika vjere i Svršitelja Isusa, koji umjesto određene Sebi radosti pretrplje krst, ne mareći za sramotu, i sjede s desne strane prijestola Božijega.« (Jevrejima 12,1.2)

Bez obzira u kome smo životnom dobu, kroz šta smo prošli i sa čim ćemo se suočiti na životnom putu, naše postojanje oblikuje se prema kulturi koja nas okružuje. Naši roditelji, naša deca, naši domovi, naše porodice, čak i naša crkva – svi su u velikoj meri pod uticajem kulture u kojoj žive. Iako su i drugi činioci u pitanju, promena Subote na nedelju bila je snažan primer kako je kultura određenog vremena, silno i na negativan način, uticala na Crkvu. Svaki put kada prođemo pored crkve i vidimo obaveštenje o nedeljnom bogosluženju potpuno nam je jasno koliko moć kulture može biti dalekosežna.

Hrišćanske porodice se svo vreme suočavaju sa kulturološkim promenama. Ponekad uticaji kulture mogu biti dobri; iako su uglavnom negativni.

Uzvišena je vest da nam sila Jevanđelja pruža svetlost, utehu i snagu da se izborimo sa izazovima koje nam kultura nameće. Ove sedmice razmišljaćemo o tome kako možemo postati »porodica u kojoj se neguje vera«, dok nastojimo da budemo »pravi i cijeli, djeca Božija bez mane usred roda nevaljaloga i pokvarenoga, u kojemu svijetlite kao vidjela na svijetu.« (Filibljanima 2,15)
