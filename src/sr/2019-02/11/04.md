---
title:  Podržavanje porodice u trenucima promena
date:   11/06/2019
---

Promena je neizbežna i uznemirujuća pojava u porodicama, bez obzira u kojoj kulturi živimo. Određene promene su povezane sa predvidivim životnim ciklusima. Promene su često i nepredvidive, kao što su smrt, nesreće, rat, bolest, selidba, neuspeh u poslu. Mnoge porodice suočavaju se sa ekonomskim i društvenim promenama u svojoj zajednici i zemlji. Druge promene neposredno su povezane sa kulturom.

Ispod su navedeni određeni primeri velikih, čak i traumatičnih, promena sa kojima su se ljudi suočili. Koristeći svoju maštu, stavite sebe na njihovo mesto. Kako su ove promene uticale na njihov porodični život? Kakve metode bi vam pomogle da se izborite sa tim? Na koje načine biste možda drugačije reagovali?

`Avram, Sara i Lot (1. Mojsijeva 12,1-5)`

`Adasa (Jestira 2,7-9)`

`Danilo, Ananija, Misailo i Azarija (Danilo 1)`

Promene donose iskustvo gubitka i uznemirenost zbog nesigurnosti u vezi sa bliskom budućnošću. U zavisnosti od sposobnosti porodice da se prilagodi promenama, ova iskustva mogu usmeriti osobe prema novim visinama rasta i tome da cene ono što je duhovno, ili prema napetosti i nemiru. Sotona koristi poremećaje koje promene donose, nadajući se da će podstaći sumnju i nepoverenje u Boga. Obećanja Božje reči, pomoć porodice i prijatelja, sigurnost da je njihov život u Božjim rukama pomoglo je mnogim junacima i junakinjama vere da se uspešno izbore sa značajnim životnim prevratima.   

Ako poznajete nekoga (ili celu porodicu) ko se suočava sa traumatskom promenom, na praktičan način učinite nešto što će mu pružiti pomoć i ohrabrenje.
