---
title:  Za dalje proučavanje
date:   14/06/2019
---

Pročitajte sledeće: Elen Vajt, Istorija proroka i careva, »Na dvoru u Vavilonu«, 479-490. original; Evanđeoski radnici, »Reči upozorenja«, str. 324.329. original; »Bog ne gleda ko je ko«, str. 330.331. original; Put Hristu, »Radost u Gospodu«, str. 115-126. original.

Bog ne gleda ko je ko. »Hristova religija uzdiže onoga ko je ima na uzvišeniji nivo razmišljanja i delovanja, dok istovremeno predstavlja ceo ljudski rod kao predmet Božje ljubavi, koji je otkupljen žrtvom Njegovog Sina. Kod Isusovih nogu, bogati i siromašni, učeni i nenaučeni, mogu da se sastanu ne razmišljajući o podelama ili svetovnim častima. Sve zemaljske razlike se zaboravljaju, dok gledamo Onoga koji je proboden našim gresima. Samoodricanje, poniženje, beskrajno saučešće Onoga koji je bio visoko uzdignut na Nebu, posramljuju ljudsku oholost, samouzdizanje i društvene podele. Neporočna, nepokvarena religija pokazuje svoja nebeska načela sjedinjavaujući sve koji su posvećeni istinom. Svi se sreću kao duše otkupljene krvlju, na isti način zavisne od Onoga koji ih je iskupio Bogu.« (Elen Vajt, Evanđeoski radnici, str. 330. original)

**Za razgovor:**

`1. Razgovarajte u razredu o odgovorima na pitanja iz odeljka od nedelje.`

`2. Kakva načela možemo pronaći u prethodnom navodu Elen Vajt koja će, ukoliko ih primenimo, promeniti naš porodični život?`

`3. Koliko je vaša mesna crkva dobra u negovanju mladog naraštaja vernika? Šta vi kao razred možete učiniti da pomognete Crkvi u ovom važnom zadatku?`

`4. Sa kakvim izazovima se suočavamo u nastojanju da prenesemo veru na sledeći naraštaj?`

`5. Na koji način kultura u kojoj živite dobro utiče na vaš porodični život, a na koji loše?`
