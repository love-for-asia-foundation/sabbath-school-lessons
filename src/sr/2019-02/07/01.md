---
title:  Rešenja za porodično jedinstvo
date:   11/05/2019
---

### Tekstovi za proučavanje u toku sedmice
1 Mojsijeva 33,12-14; Ruta 1,16-18; Jovan 17,21-26; Galatima 3,28; Efescima 2,11-22; Efescima 5,21-6,9.

> <p>Tekst za pamćenje</p>
> »Da svi jedno budu, kao Ti, Oče, što si u Meni i Ja u Tebi; da i oni u Nama jedno budu, da i svijet vjeruje da si Me Ti poslao.« (Jovan 17,21)

Porodični život obuhvata drugačija životna razdoblja za različite ljude. Za oca i majku, dolazak deteta u njihov život predstavlja veliku promenu, onu koja će trajati ceo njihov život. Za mladi naraštaj, naravno, velika je promena preći iz nepostojanja u postojanje. Zatim, deca prolaze kroz različita životna razdoblja, dok ne napuste dom i ne dobiju svoju decu.

Ipak, bez obzira da li smo roditelji ili deca u porodici, svi se borimo sa istim problemom, svojom grešnom  palom prirodom, koja, u najmanju ruku, jedinstvo u porodičnom životu može učiniti velikim izazovom.

Da, u telu Isusa Hrista na krstu celo čovečanstvo se pomirilo sa Bogom i međusobno (Efescima 2,13-16; Kološanima 1,21-23), ali na svakodnevnom praktičnom nivou mi moramo prisvojiti Hristovu blagodat, koja jedino može učiniti porodično jedinstvo živim iskustvom svih koji ga u veri traže. To mora biti svakodnevno iskustvo u našem životu. To je moguće Hristovom blagodaću.
