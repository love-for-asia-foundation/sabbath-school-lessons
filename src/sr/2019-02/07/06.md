---
title:  Pokazivati ljubav koju obećavamo
date:   16/05/2019
---

Konačno, porodična povezanost i jedinstvo počiva na posvećenosti članova porodice, počevši od posvećenosti bračnih drugova da se brinu jedno o drugom. Žalosno je to što je biblijski izveštaj pun primera o neispunjenim obećanjima, izneverenom poverenju i nedo­statku posvećenosti. U Pismu, takođe, ima uzbudljivih primera o običnim ljudima koji su, uz Božju pomoć, posvetili sebe prijateljima i porodici i održali svoja obećanja.

Pročitajte sledeće izveštaje o porodicama i njihovoj visini po­svećenosti. Kako se posvećenost u pojedinim porodicama mogla osnažiti? Šta je podstaklo posvećenost koju zapažamo u drugima?

`Posvećenost u odnosu između roditelja i deteta (1. Mojsijeva 33,12-14; 2. Mojsijeva 2,1-10)`

`Posvećenost braće i sestara (1. Mojsijeva 37,17-28)`

`Posvećenost članova porodice (Ruta 1,16-18; Ruta 2,11.12.20; Ruta 3,9-13; Ruta 4,10.13)`

`Posvećenost supružnika (Osija 1,2.3.6.8; Osija 3,1-3)`

Kada se posvetimo drugoj osobi, na primer u braku ili kada odlučimo da dobijemo ili usvojimo dete, moramo spremno predati sebe da bismo donosili drugačije odluke u budućnosti, predati upravljanje nad važnim životnim oblastima. Zakoni mogu da ograniče negativno ponašanje, ali da bi brak i porodični odnosi napredovali, potrebno je da u njima vlada ljubav.

`Šta Isusovo obećanje o posvećenosti (Jevrejima 13,5) znači za vas lično? Kakav uticaj Njegova posvećenost treba da ima na vašu po­svećenost Njemu, vašem bračnom drugu, deci ili drugim vernicima? `
