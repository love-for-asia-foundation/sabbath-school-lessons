---
title:  Za dalje proučavanje
date:   17/05/2019
---

Pročitajte poglavlje »Sveti krug«, str. 177-180. original, u knjizi Elen Vajt Temelji srećnog doma.

Jedinstvo – najvažniji zadatak. »Ostvarenje jedinstva je najvažniji zadatak hrišćana u jednom domu...

Što su članovi porodice čvršće sjedinjeni u svom poslu u domu, utoliko će uzvišeniji i korisniji biti uticaj koji će otac i majka, sinovi i kćeri vršiti na bližnje oko sebe.« (Elen Vajt, Temelji srećnog doma, str. 37. original)

Tajna porodičnog jedinstva. »Odvajanje od Hrista je uzrok podele i razdora u porodici i Crkvi. Približiti se Hristu znači približiti se jedno drugom. Tajna pravog jedinstva u Crkvi i u porodici ne postiže se ni diplomatijom, ni gospodarenjem, ni ulaganjem natčovečanskih napora za uklanjanje teškoća – iako treba i to često činiti – već zajednicom sa Hristom.« (Elen Vajt, Temelji srećnog doma, str. 179. original)

**Za razgovor:**

`1. Razgovarajte o uticajima u društvu koji narušavaju porodično jedinstvo. Kakva praktična rešenja možete ponuditi porodici koja se bori protiv ovih uticaja?`

`2. Postoji li upravo sada u vašoj crkvi porodica koja je doživela raspad? Ako postoji, šta možete učiniti kao razred da pomognete svakom članu u ovim trenucima krize?`

`3. Razgovarajte o pitanju pokoravanja. Kako ga treba shvatiti u hrišćanskom okviru? Na koje načine se ovo načelo zloupotrebljava?`

`4. Kakva se načela u vezi sa jedinstvom porodice mogu primeniti na misao o jedinstvu Crkve? `
