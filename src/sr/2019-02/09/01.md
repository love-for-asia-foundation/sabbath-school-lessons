---
title:  Vreme gubitka
date:   25/05/2019
---

### Tekstovi za proučavanje u toku sedmice
Otkrivenje 1,1-8; Jovan 14,1-3; 5. Mojsijeva 29,29; Jovan 14,29; Rimljanima 1,7; Filibljanima 3,20; Danilo 7,13.14.

> <p>Tekst za pamćenje</p>
> »Jer sve držim za štetu prema prevažnome poznanju Hrista Isusa Gospoda svojega, kojega radi sve ostavih, i držim sve da su trice, samo da Hrista dobijem.« (Filibljanima 3,8)

U trenutku kada su Adam i Eva okusili plod sa drveta poznanja dobra i zla, doživeli su prvi gubitak, gubitak bezgrešnosti, koja je bila zamenjena sebičnošću, sukobom, krivicom i željom za upravljanjem i prevlašću jednog nad drugim.

Uskoro posle pada, postali su svedoci prvog gubitka života kada su im životinjske kože bile date da pokriju svoju golotinju. Pošto im je zabranjen pristup drvetu života da ga ne bi okusili i živeli večno, izgubili su i svoj savršen dom u vrtu, a godinama kasnije izgubili su i svog sina Avelja, koji je preminuo od ruke brata Kaina. Na kraju, jedno od njih izgubilo je svog bračnog druga i konačno supružnik koji je duže ostao u životu izgubio je i svoj život. Toliko mnogo gubitaka kao posledica jedne odluke.

Da, svima nama poznata je stvarnost, i bol gubitka, i većina od nas je to duboko osetila, kada je gubitak pogodio našu porodicu. Nije ni čudo, jer u porodici gajimo najbliskije veze; prema tome, gubitak u porodici, u mnogim različitim oblicima, zadaje nam najteži udarac.

Ove sedmice, u nastavku proučavanja o porodičnom životu, i  posmatraćemo ga u okviru različitih gubitaka.
