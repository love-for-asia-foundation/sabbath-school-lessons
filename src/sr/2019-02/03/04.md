---
title:  Priprema za ulogu roditelja
date:   16/04/2019
---

Malo toga može promeniti naš život koliko rođenje deteta. Ništa u porodici ne može i neće ostati isto.

»Šta su strijele u ruci jakome, to su sinovi mladi. Blago čovjeku koji je njima napunio tul svoj!« (Psalam 127,4.5)

U isto vreme, deca ne stižu sa priručnikom koji govori roditeljima šta sve treba da čine da bi se brinuli o njima i kako da reše probleme koji mogu da nastanu.Čak su i iskusni roditelji zbunjeni postupcima, rečima ili stavom svoje dece.

Kao što je važno pripremiti se za brak, isto tako je važno da oni koji se nadaju da će postati roditelji budu spremni za tu izuzetnu odgovornost.

`Ma koliko jedinstveni bili sledeći izveštaji o rođenjima, ka­kva načela oni koji se pripremaju da postanu roditelji mogu izvući iz ovih tekstova? 1. Samuilova 1,27; Sudije 13,7; Luka 1,6.13-17.39-45.46-55.76-79.`

Kakvu izuzetnu odgovornost i priliku su ovi roditelji imali. Bili su roditelji proroka i vođa u Izrailju. Jedno od dece postalo je preteča obećanog Mesije, a jedno je bilo Hristos.

Ipak, iako naša deca nisu određena da postanu biblijski proroci, roditelji treba da se pripreme za ovu korenitu promenu u svom životu.

»Još pre rođenja deteta mora početi priprema koja će ga osposobiti za uspešnu borbu protiv zla. Ako majka pre rođenja svog deteta bude ugađala sebi, ako je sebična, nestrpljiva i mnogo zahteva, ove će se osobine pokazati u prirodi njenog deteta. Na taj način mnoga deca posle rođenja nasledila su skoro nesavladive sklonosti prema zlu.« (Elen Vajt, Temelji srećnog doma, str. 256. original)

`Bilo da se brinemo o deci ili imamo odgovornosti prema drugim ljudima, šta možemo da učinimo da ispunimo odgovornosti na pobožan način?`
