---
title:  Nepripremljeni     
date:   14/04/2019
---

Postoji jedna pojedinost u vezi sa Božjom rečju: ne prikriva stvarnost ljudskog života. Naprotiv, ona je izlaže prikazujući  svu njenu surovost i, ponekad, krajnji bol i očajanje. U stvari, izuzev nekoliko prvih i poslednjih stranica Biblije, Božja reč prikazuje žalosnu sliku ljudskog roda. Pavle nije preterivao kada je zabeležio: »Jer svi sagriješiše i izgubili su slavu Božiju.« (Rimljanima 3,23)

`Pročitajte tekst iz 1. Korinćanima 10,1-13. Kakve opomene i obećanja nalazimo u ovim stihovima?`

Mnogi naši postupci u životu su reakcija na određenu promenu. Mi se neprestano suočavamo sa promenama; izazov za nas, kao hrišćane, je da se izborimo sa njima verom, oslanjajući se na Boga i otkrivajući tu veru poslušnošću, bez obzira na iskušenje da učinimo drugačije.

»Najveća potreba sveta je potreba za ljudima – ljudima koji se ne daju ni kupiti ni prodati, ljudima koji su u dubini svoje duše pošteni i časni, ljudima koji se ne boje nazvati greh njegovim pravim imenom, ljudima čija je savest verna dužnosti kao magnetna igla polu, ljudima koji će stajati na strani pravde makar se nebo srušilo.« (Elen Vajt, Vaspitanje, str. 57. original) Ove reči bile su isto toliko istinite za stari Izrailj koliko su bile u vreme Elen Vajt, i koliko su i za nas danas.

Kakve greške su ljudi u sledećim tekstovima činili suočeni sa promenom i šta možemo naučiti iz njihovih grešaka?

`Dela 5,1-10.`

`1. Mojsijeva 16,1.2.5.6.`

`Matej 20,20-22.`

Promene često donose iskušenja, izazove, ponekad čak i strah. Prema tome, veoma je važno da spremimo duhovni oklop da bismo se sa tim izborili na pravi način. Da ponovimo, bilo da su promene neočekivane ili predstavljaju uobičajeni tok života, treba da se pripremimo za ono što dolazi.
