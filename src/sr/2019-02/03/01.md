---
title:  Priprema za promenu
date:   13/04/2019
---

### Tekstovi za proučavanje u toku sedmice
1 Korinćanima 10,1-13; 1. Mojsijeva 2,24; 1. Korinćanima 13,4-8; 1. Samuilova 1,27; Psalam 71; 1. Korinćanima 15,24-26.

> <p>Tekst za pamćenje</p>
> »Pravda će pred Njim ići, i postaviće na put stope svoje.« (Psalmi 85,13)

Život je pun promena. Prilike se stalno menjaju. Jedino što se ne menja jeste činjenica da se promene neprestano događaju. Promena je, u stvari, deo našeg postojanja. Čak i zakoni fizike uče da promena postoji u osnovnoj strukturi stvarnosti.

Promene često neočekivano dođu. Život teče određenim tokom kada se iznenada, odjednom, sve promeni, i mi potpuno nespremni bivamo zatečeni određenim prilikama.

Sa druge strane, ponekad možemo da vidimo da se promene bliže. Dobijamo upozorenja, znake, pokazatelje koji nas obaveštavaju da će se prilike promeniti. Kada se to dogodi, mudro je započeti sa pripremama, do koje mere je to moguće, za ono što vidimo da se bliži. Mnoge od tih promena su velike: brak, deca, starost, čak i smrt.

Takođe, mi ne živimo u izolaciji. To znači da promene u velikoj meri mogu da utiču i na našu porodicu. Istovremeno, promene u porodici  mogu da utiču na svakog člana porodice.

Ove sedmice osvrnimo se na neke promene sa kojima se pre ili kasnije, na jedan ili drugi način, većina od nas suoči i na to kako ove promene utiču na porodični život.
