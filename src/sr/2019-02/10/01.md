---
title:  Trenuci nevolje
date:   01/06/2019
---

### Tekstovi za proučavanje u toku sedmice
Matej 7,5; Efescima 1,7; Filibljanima 2,4-8; Efescima 4,26.27; Jakov 1,19.20; Kološanima 3,19; Matej 7,12.

> <p>Tekst za pamćenje</p>
> Matej 7,5; Efescima 1,7; Filibljanima 2,4-8; Efescima 4,26.27; Jakov 1,19.20; Kološanima 3,19; Matej 7,12.

Čak će se i domovi u kojima vladaju najbolji odnosi suočiti sa trenucima borbe i sukoba. To je jedna od životnih stvarnosti u palom svetu. Jednostavna pitanja, kao što su čiji je red da izbaci smeće, ili da li je vaša kćer, tinejdžerka, uradila domaći zadatak, ili da li je vaš sin uradio kućne poslove, jesu iscrpljujuća, ali prilično zanemarljiva i obi­čno se mogu rešiti uz najmanje poteškoća. Međutim, pojedine poteškoće mogu da ugroze i poremete porodični život: svekrva čije vređanje i manipulisanje prete da unište ženin brak i njeno zdravlje; otac sa mentalnom bolešću koji zlostavlja svoju decu; sin koji napušta svoje versko vaspitanje i odaje se neurednom životu; ili kćer koja koristi psihoaktivne supstance.

U Novom zavetu više puta nam je rečeno da volimo jedni druge (Jovan 13,34; Rimljanima 12,10), da u miru i skladu živimo jedni sa drugima (Rimljanima 15,5; Jevrejima 12,14), da budemo strpljivi, ljubazni, blagi jedni prema drugima (1. Korinćanima 13,4), da druge činimo većim od sebe (Filibljanima 2,3), i da nosimo terete drugih (Efescima 4,2). Naravno, sve ovo je lakše reći nego učiniti, čak i kada su u pitanju članovi naše porodice. U ovoj pouci, osvrnućemo se na to kako možemo ublažiti trenutke nevolje, naročito u porodici.
