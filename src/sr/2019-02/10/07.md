---
title:  Za dalje proučavanje
date:   07/06/2019
---

»Često se roditelji ne slažu u vođenju svoje porodice. Otac, koji je vrlo malo sa svojom decom, i ništa ne zna o njihovim sklonostima i prirodi je grub i strog. On ne upravlja svojom prirodom, već kažnjava u žestini. Dete to zna, i umesto da bude obuzdano, kazna ga ispunjava gnevom. Majka popušta da kazni dete za prekršaj da bi ga kasnije za isti strogo kaznila. Deca nikada ne znaju šta ih čeka i dolaze u iskušenje da saznaju dokle mogu tako postupati a da ne budu kažnjena. Tako je posejano seme zla, koje raste i donosi rod.« (Elen Vajt, Temelji srećnog doma, str. 314.315. original)

»Dom treba da bude središte najčistijih i najuzvišenijih osećanja. Mir, sklad, ljubav i sreća treba da se svakog dana istrajno gaje, dok ove vrednosti ne zauzmu srca članova porodice. Biljku ljubavi treba brižljivo negovati, inače će uvenuti. Ako želimo da živi u našem srcu, svako dobro načelo treba negovati. Ono što sotona sadi u srce, mora se iskoreniti: zavist, ljubomora, sumnja, kleveta, nestrpljenje, predrasuda, sebičnost, gramzljivost i taština. Ako dopustimo da ovo zlo ostane u duši, ono će doneti rod koji će mnoge ukaljati. Koliko je onih koji gaje ove otrovne biljke, koje uništavaju dragocene rodove ljubavi i kaljaju dušu.« (Elen Vajt, Temelji srećnog doma, str. 195.196. original)

**Za razgovor:**

`1. Pročitajte biblijski stih i misao koja sledi o braku. »Jer nemamo poglavara svešteničkoga koji ne može postradati s našijem slabostima, nego koji je u svačemu iskušan kao i mi, osim grijeha.« (Jevrejima 4,15) Kao što se Hristos stavio u naš položaj, da bi na najbolji način uspostavio vezu sa nama, tako treba da postupamo u odnosu sa svojim bračnim drugom. Pokušajte da sagledate svaku situaciju ili krizu ne samo iz svog ugla, već i iz ugla svog bračnog druga. Razmislite o tome kako on ili ona sagledava te prilike, kako one utiču na nju ili njega i zašto se on ili ona osećaju tako kako se osećaju. Ovo načelo može se primeniti u olakšavanju teških prilika. Na koje načine možemo primeniti ovo načelo u svim oblastima mogućih sukoba sa drugima?`

`2. Odgovorite u razredu na sledeće pitanje: »Da li je gnev uvek greh?« Obrazložite svoj odgovor. `
