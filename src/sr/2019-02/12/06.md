---
title:  Središte uticajnog prijateljstva
date:   20/06/2019
---

Uporedite biblijske napomene o gostoljubivosti sa stvarnim događajima u domovima nekoliko biblijskih porodica. Isaija 58,6.7.10-12; Rimljanima 12,13; 1. Petrova 4,9. Zapazite koje su odlike gostoljubivosti prikazane.

`Avram i Sara (1. Mojsijeva 18,1-18)`

`Reveka i njena porodica (1. Mojsijeva 24,15-20. 31-33)`

`Zakhej (Luka 19,1-9) `

Gostoljubivost ispunjava osnovne potrebe druge osobe za odmorom, hranom i zajedništvom. To je opipljiv izraz nesebične ljubavi. Isus je pripisao teološki značaj gostoljubivosti kada je poučavao da su davanje hrane gladnome i pojenje žednoga činovi službe Njemu (Matej 25,34-40). Korišćenje doma za službu može da se kreće od jednostavnog pozivanja suseda na obrok do radikalne gostoljubivosti ustupanja sobe žrtvi nasilja. Može da uključuje jednostavno prijateljstvo, priliku da nekome ponudite da se molite za njega, ili održavanje biblijskih lekcija. Istinska gostoljubivost izvire iz srca onih koji su dirnuti Božjom ljubavlju i žele da izraze svoju ljubav rečima i delima.

Porodice se ponekad žale da im nedostaju odgovarajuće sposobnosti, vreme i/ili energija da ponude gostoprimstvo. Neke porodice se osećaju nelagodno, nevešto i nesigurno u vezi sa tim da pređu granicu poznatog da bi se povezali sa nevernima. Neki žele da izbegnu složene odnose u svom životu koji se mogu pojaviti u dodiru sa drugima. Mnoge savremene porodice mešaju gostoljubivost i zabavljanje nekoga.

`Na koji način vaš život u domu odražava vaše duhovno stanje?`
