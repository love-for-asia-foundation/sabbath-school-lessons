---
title:  "Šta su videli u vašem domu?"
date:   15/06/2019
---

### Tekstovi za proučavanje u toku sedmice
Isaija 38; 39; 1. Korinćanima 7,12-16; 1. Petrova 3,1.2; Jevrejima 6,12; Jevrejima 13,7; 3. Jovanova 1.11; Isaija 58,6.7.10.12.

> <p>Tekst za pamćenje</p>
> »A vi ste izabrani rod, carsko sveštenstvo, sveti narod, narod dobitka, da objavite dobrodjetelji Onoga koji vas dozva iz tame k čudnome vidjelu svome.« (1. Petrova 2,9)

Možda smo dostigli tačku kada je u našem životu (makar za sada), zahvaljujući Gospodu, sve dobro: porodica je odlično, posao je u redu, zdravlje i novčane prilike, takođe. Ili možda nisu? Možda vaš dom sada doživljava bol i nemir? U svakom slučaju, kada neko dođe u posetu u vaš dom, poput poslanika iz Vavilona koji su posetili cara Jezekiju, kakav odgovor biste mogli dati na pitanje koje je prorok Isaija kasnije postavio caru: »Šta su vidjeli u tvom dvoru?« (Isaija 39,4)

Šta su ljudi videli u vašem domu? Šta su videli nebeski anđeli? Kakav se duh širi u njemu? Može li neko da »oseti« miris molitve? Da li se može zapaziti ljubaznost, velikodušnost i ljubav ili napetost, gnev, mržnja, gorčina i nesloga? Da li će neko ko je bio u vašem domu pomisliti da je Isus u njemu?

Ovo su važna pitanja koja svako od nas treba da postavi sebi u vezi sa tim kakav smo dom stvorili. Ove sedmice bavićemo se pitanjima koja mogu doprineti lepom životu u domu, uprkos neizbežnim napetostima i borbama sa kojima se domovi danas suočavaju.
