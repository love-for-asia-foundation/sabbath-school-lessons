---
title:  Za dalje proučavanje
date:   21/06/2019
---

Pročitajte sledeće: Elen Vajt, Temelji srećnog doma, »Snažno hrišćansko svedočanstvo«, str. 35-39. original; »Odnos prema nevernom bračnom drugu«, str. 348-352. original; U potrazi za boljim životom, »Služba doma«, str. 349-355. original; Istorija proroka i careva, »Poslanici iz Vavilona«, str. 340-348. original.

»Uticaj pravog doma na ljudska srca i život snažniji je od bilo koje propovedi...

Možda nam se naš delokrug uticaja čini malim, naša sposobnost skromnom, naše prilike nesvakidašnjim, naše znanje ograničenim, ali svi imamo divne prilike vernim prihvatanjem mogućnosti našeg doma.« (Elen Vajt, U potrazi za boljim životom, str. 352.355. original)

**Za razgovor:**

`1. Pitajte da li je nekome u razredu uticaj nečijeg doma pomogao da se odluči za Hrista. Razgovarajte o tome šta je na njih ostavilo utisak. Šta razred može da nauči iz tog iskustva?
`
`2. Na koje praktične načine kao razred možete služiti porodici u kojoj je jedan bračni drug neveran?`

`3. Razgovarajte u razredu o pritiscima u domu koji deluju protiv vere. Zabeležite neke od njih, a zatim nasuprot njima zapišite moguća rešenja.`

`4. Privatan život hrišćana predstavlja svedočanstvo deci, nevernim bračnim drugovima, rodbini i gostima. Iako vera koja se neguje u domu nije uvek potpuna kakva bismo voleli da bude, niti uvek dovede do obraćenja rodbine ili onih koji posećuju taj dom, nesavršeni članovi porodice nastoje da ukažu na put koji vodi ka savršenom Spasitelju. Velikodušnom gostoljubivošću izraženoj u Spasiteljevo ime, oni donose carstvo blagodati svima sa kojima dolaze u dodir. Razmislite o uticaju svoga doma na one koji vam dolaze u posetu. Šta možete učiniti da postanete bolji svedoci vere svima koji prekorače vaš prag? `
