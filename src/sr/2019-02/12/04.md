---
title:  Mir koji pobeđuje
date:   18/06/2019
---

`Kakav savet za brakove u kojima vladaju podele zbog religije pronalazimo u Novom zavetu? 1. Korinćanima 7,12-15; 1. Petrova 3,1.2.`

Blagoslov je biti supružnik hrišćanin. Pavle u 1. Korinćanima poslanici odgovara obraćenicima koje muči pitanje da li ostajanjem u braku sa nevernim supružnikom mogu uvrediti Boga ili oskrnaviti sebe i svoju decu. Pavle kaže da nije tako. Sveta zajednica braka i prisni odnos treba da se nastavi i posle obraćenja jednog bračnog druga. Prisustvo jednog hrišćanskog bračnog druga »posvećuje« drugog supružnika i decu ovog para. Reč »posvetiti« treba razumeti u smislu da neverni supružnik dolazi u dodir sa blagoslovima blagodati zahvaljujući životu sa bračnim drugom hrišćaninom.

Žalosno je to što neverni supružnik može da odluči da napusti brak. Iako posledice mogu biti ozbiljne, milostiva reč našeg Boga – koji uvek podržava čovekovu slobodu izbora – glasi »neka se razdvoji«. Vernik se »u takvom događaju ne zarobi«. (1. Korinćanima 7,15)

Pozvani da žive u miru. Jasno prvenstvo, uprkos izazovima duhovno razdeljenog doma, Božja reč daje pronalaženju načina da zavlada Hristov mir. Nada je održati brak netaknutim, pružiti dokaz pobede Jevanđelja usred poteškoća, i podstaći podršku supružnika sa kojim je vernik jedno telo, iako je on neveran.

`Šta su granice supružnikove odgovornosti prema nevernom bračnom drugu?`

Dobrota, nepokolebljiva vernost, ponizna služba, i radosno svedočanstvo vernika stvara najveće izglede da se zadobije supružnik nehrišćanin. Pokornost u hrišćanskom braku proizlazi iz poštovanja prema Hristu (uporedite: Efescima 5,21). I kada se supružnik u hrišćanskoj pokornosti odnosi prema nevernom bračnom drugu, odanost se uvek prvo ukazuje Hristu. Vernost tome da Bog ima pravo na naš život ne iziskuje da supružnik podnosi zlostavljanje od ruke nasilnog bračnog druga.

`Da li se neka osoba u vašoj crkvi bori sa nevernim bračnim drugom? Ukoliko se bori, na koje praktične načine joj možete pomoći?`
