---
title:  Poziv upućen očevima
date:   29/04/2019
---

Zapazite osobine karaktera očeva prikazanih u Pričama Solomunovim koje mogu ostaviti dugoročne posledice na decu.  

`Priče 13,22; Priče 27,23.24.`

`Priče 14,26. `

`Priče 15,1.18; Priče 16,32.`

`Priče 15,27.`

`Priče 29,17.`

Karakter očeva ima neposredan uticaj na njihovu decu i nasleđe koje prenose na njih. Deca od očeva očekuju podršku, posvećenost i ljubav, vođstvo i uzor. U Pričama Solomunovim pohvaljeni su oni očevi koji pouzdano obezbeđuju porodicu i mudro upravljaju porodičnim sredstvima. Mnogi su putevi kojima »lakomac zatire svoju kuću« (Priče 15,27); očevi moraju biti pažljivi da porodici daju prednost u odnosu na posao. Pobožni očevi teže da budu strpljivi i da upravljaju svojim osećanjima. Oni poštuju dečju zavisnost od njih. Oni disciplinuju svoju decu, ali su pažljivi da ne zloupotrebe svoj autoritet. Što je najvažnije, posvećeni očevi žele da slede Boga, da njima upravlja Njegova ljubav i učenja iz Njegove reči, da bi korake svoje dece mogli usmeriti na pravi put.

Na kraju, najvažnije što otac može da učini za svoju decu jeste da voli njihovu majku. Njegova vernost i neprestana ljubav prema njoj, ili njihov nedostatak, vrše upečatljiv uticaj na dečju dobrobit čak i kada odrastu.

U Pričama Solomunovim, vernost Bogu, posvećenost braku i porodici, i poštenje u ličnom životu i životu zajednice ključne su teme. Uspeh u svemu zavisi od stanja srca. Privlačnosti greha – bilo da su u pitanju seksualni odnosi, nerad, bogatstvo ili moć – ima mnogo, ali mudar suprug i otac okreće se Bogu za pomoć da stalno donosi ispravne odluke.

`Na koji način su moralna načela izražena u ovoj lekciji važna za sve, bez obzira da li su očevi ili nisu? Kako vaši postupci, bilo dobri ili rđavi, utiču na druge, naročito decu? U kom smislu treba da budete pažljiviji? `
