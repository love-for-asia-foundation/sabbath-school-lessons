---
title:  Ljubav prema pravoj ženi
date:   28/04/2019
---

`Navedite probleme i posledice vezane za seksualne odnose pre braka  ili vanbračne veze opisane u tekstu Priče 5,3-14. `

Pobožna osoba ostavlja (ukoliko nije u braku) i čuva (ukoliko je u braku) svoja najdublja osećanja i seksualnu intimnost za brak. Muškarci su posebno oslovljeni u Pričama Solomunovim, ali ista misao koja se odnosi na žene izražena je u Pesmi nad pesmama (uporedite: Pesma nad pesmama 4,12-15). O snažnoj privlačnosti nedo­zvoljene ljubavi mora se promisliti imajući u vidu strašne posledice ovog greha. U neobaveznim seksualnim vezama nedostaje posvećenosti i, prema tome, u velikoj meri istinske prisnosti. Materijalna sredstva, fizičke i osećajne snage se rasipaju. Što je najvažnije, svako mora dati odgovor Bogu za odluke koje je doneo u životu.

Seksualna intimnost, jedan od najvećih darova ljudskom rodu, jeste prednost samo onih osoba koje su u braku (Matej 19,5; 1. Korinćanima 7,3.4; Jevrejima 13,4). Slika obilne vode koja natapa u Pričama Solomunovim koristi se kao poseban simbol uživanja i zadovoljstva koje bračni par treba da doživi u svojoj zajedničkoj ljubavi. Ova slika upoređena je sa rasipanjem koje je posledica neverstva. Izraz »žena mladosti tvoje« (Priče 5,18) ukazuje da, čak i kada par ostari, njihova privrženost treba i dalje da traje. Suprug se i dalje oduševljava »opijen je«, (Priče 5,19) ženinom ljupkošću.

Seksualni porivi mogu da odvuku pojedince, u njihovom palom stanju, od Božje zamisli o seksualnosti. Međutim, Bog je, takođe, dao ljudskom rodu silu da rasuđuje i bira. Ova iskušenja, ako se stalno ne potiskuju, mogu da preovladaju. Čvrsta posvećenost božanskoj zamisli o seksualnosti u braku može da spreči razvoj nedozvoljenih seksualnih odnosa. Izbor da ceo život budemo verni Božjoj zamisli o seksualnosti u braku ne samo da je mudar, već donosi izobilne prednosti.

`Ako poznajete nekog ko se bori sa seksualnim iskušenjima, koja mogu da unište brak, kakav savet biste dali toj osobi? `
