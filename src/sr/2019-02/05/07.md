---
title:  Za dalje proučavanje
date:   03/05/2019
---

Neka se vaše srce drži Neba. »Hrišćani bi trebalo brižno i marljivo da čuvaju svoje srce. Trebalo bi da gaje ljubav prema razmišljanju i neguju duh pobožnosti. Izgleda da je mnogima žao vremena provedenog u razmišljanju, u proučavanju Pisma, u molitvi, kao da je vreme tako provedeno uzalud utrošeno. Volela bih kada biste svi sagledali te probleme u svetlosti koju bi želeo da vam Bog da, jer biste tada Božje carstvo smatrali najvažnijim. Ukoliko se vaše srce bude držalo Neba, to će dati životnu snagu svim vašim vrlinama i uneti život u sve vaše dužnosti. Disciplinovanjem uma da se bavi onim što je na Nebu uneće život i ozbiljnost u sve naše poduhvate... Mi smo patuljci u duhovnim dostignućima...« (Efescima 4,13). (Elen Vajt, The SDA Bible Commentary, 3. sveska, str. 1157)

**Za razgovor:**

`1. Mnogi hrišćani smatraju da im grupne podrške mogu biti od pomoći dok nastoje »da čuvaju svoje srce« od iskušenja. Na koji način to može osnažiti molitvu, proučavanje Biblije i oslanjanje na Svetog Duha? Zašto je u nekim slučajevima dobro potražiti profesionalnu pomoć ukoliko se neko zaista bori sa iskušenjima koja ga navode u greh, i čini im se da ne mogu u tome da se zaustave?`

`2. Izložite u razredu svoj odgovor na poslednje pitanje iz odeljka od srede. Razgovarajte o uticaju vaših različitih odgovora. Kao i u slučaju toliko mnogo divnih stvari koje nam Bog daje, kako se smeh i humor mogu izopačiti i pretvoriti u nešto veoma štetno?`

`3. U suprotnosti sa 31. poglavljem Priča Solomunovih, koje osobine žene je savremena kultura sklona da uzdigne? Kako se kao pojedinci možemo zaštititi da ne zauzmemo takav isti ponižavajući stav? `

`4. Uopšteno govoreći, kakvi su neki od kulturoloških stavova o porodičnom životu u vašem društvu koji se neposredno suprot­stavljaju biblijskim načelima porodičnog života? Sa druge strane, postoje li neki kulturološki stavovi koji se podudaraju sa biblijskim načelima? Ako je tako, koji su to, i kako mogu osnažiti naše porodice? `
