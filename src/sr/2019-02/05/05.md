---
title:  "Da li je bolje živeti u uglu od krova?"
date:   01/05/2019
---

`Na koji način Priče Solomunove šire humor u vezi sa neprijatnim navikama u porodičnom životu? Priče 21,9.19; Priče 27,15.16. Kakvo dejstvo ima ovaj humor?`

Brojne poslovice govore o načinima na koje se ponašamo jedni prema drugima u bliskim odnosima. One kazuju suštinu na šaljiv način, uz dosetke, poput onih o neosetljivom prijatelju koji »pjeva pjesme žalosnom srcu« (Priče 25,20) i ranoraniocu koji »blagosilja naglas« one koji spavaju (Priče 27,14). Supruge koje čitaju ove stihove o svadljivim ženama možda će poželeti da dodaju neke »poslovice« o muškarcima. Možda će oštro odgovoriti da takve izreke samo produbljuju problem spomenut u ovim poslovicama jer su upućene samo ženama, dok su muževi, koji dele odgovornost za atmosferu u domu, podjednako skloni svadljivom ponašanju. (Zamislite kako je izgledalo živeti u domu Ananije i Sapfire).

Veselo srce pomaže. Negovanje smisla za humor u porodičnom životu je dobra navika. Humor podmazuje mašineriju života, pomažući da se umanje stresovi i napetosti. »Srce veselo pomaže kao lijek, a duh žalostan suši kosti.« (Priče 17,22) U Pričama Solomunovim koristi se ovaj lek, koji nam dopušta da se nasmejemo nekim oblicima ponašanja koji nam smetaju i dosađuju. Možda kada se nasmejemo (ili smo uznemireni ako je šala upućena na naš račun), u boljem smo položaju da razgovaramo o navikama ili ponašanju koji nas ljute i uznemiravaju. Sa druge strane, humor ne treba koristiti da se umanji važnost pitanja koja zahtevaju ozbiljnu pažnju, niti ih treba pomoću njega izbegavati.

Niska temperatura može biti znak hronične infekcije. Svađa, prigovaranje i žaljenje mogu da ukažu da se u jednom ili više članova porodice krije potisnuti gnev, možda povezan sa poteškoćama u prisnosti ili komunikaciji u odnosu. Onaj koji se žali pokušava da se izjednači primetnom moći, kontrolom i nespremnošću druge osobe da razgovara. Ukoliko se infekcija ukloni, simptomi će nestati. Članovi u porodica umesto da izbegavaju određeni problem ili jedni druge, treba da grade svoju ljubav prema Gospodu i svoju međusobnu povezanost da bi razgovarajući o svojim potrebama i osećanjima, došli do suštine svoga gneva i uklonili prepreke.

`Zašto je smeh toliko važan u domu? Kako se može koristiti na dobro ili kako se može izopačiti i koristiti na zlo? Iznesite svoj odgovor u subotnoškolskom razredu.`
