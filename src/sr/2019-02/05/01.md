---
title:  Mudre reči upućene porodicama
date:   27/04/2019
---

### Tekstovi za proučavanje u toku sedmice
Priče 5,3-14; Matej 19,5; 1. Korinćanima 7,3.4; Priče 13,22; Priče 14,26; Priče 17,22; Priče 23,13; Priče 31,10-31.

> <p>Tekst za pamćenje</p>
> »Uzdaj se u Gospoda svijem srcem svojim, a na svoj razum ne oslanjaj se. Na svijem putevima svojim imaj Ga na umu, i On će upravljati staze tvoje.« (Priče 3,5.6)

U kakvom god životnom razdoblju da se nalazimo, svi mi smo, naravno, potekli od majke i oca, bez obzira na vrstu odnosa, ako ga je uopšte bilo, koji smo uspostavili sa njima posle rođenja. Sa druge strane, pojedini ljudi, pored toga što imaju braću, sestre i druge rođake, nikada nisu osnovali svoju porodicu, nezavisno od one u kojoj su odrasli.

Kakve god da su naše prilike, u kakvom god delu života da se nalazimo, Priče Solomunove sadrže mešavinu pouka, pesama, pitanja i mudrih izreka. One neposredno prate porodične odnose i mnoge mudre reči mogu se primeniti na dom. Priče Solomunove su, u stvari, date poput porodičnog spisa u kome se smernice ka pobožnom životu prenose sa roditelja na dete. Kao što roditelji mogu posavetovati sina ili kćer kada pođu na fakultet, kada počnu samostalno da žive ili prihvate posao daleko od kuće, tako je i Priče Solomunove otac uputio sinu: »Slušaj, sine, nastavu oca svojega, i ne ostavljaj nauke matere svoje.« (Priče 1,8) U 5. Mojsijevoj roditeljima je dat nalog da dele svoja uverenja sa sledećim naraštajem. To je upravo ono što Priče Solomunove čine. U očevim pozivima čujemo glas nebeskog Oca koji nas poziva da primimo pouke.
