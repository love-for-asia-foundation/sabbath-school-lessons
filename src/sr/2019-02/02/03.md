---
title:  Dobri izbori
date:   08/04/2019
---

Svi vrlo dobro znamo koliko su važni izbori koje činimo. I svi znamo, takođe, kako pogrešni izbori mogu negativno da utiču na naš život i život drugih. Postavlja se pitanje: Kako da znamo da napravimo dobre izbore?

Sledeći stihovi upućuju na neke opšte korake koji nam mogu pomoći u težnji da činimo ispravne izbore. Koji su to koraci?

`1. 1. Solunjanima 5,17; Jakov 1,5.`

`2. Isaija 1,19; Matej 7,24.25.`

`3. Psalam 119,105; 2. Timotiju 3,16.`

`4. Priče 3,5.6; Isaija 58,11.`

`5. Priče 15,22; Priče 24,6.`

Koliko je važno da prilikom donošenja svake važne odluke pristupimo Gospodu u molitvi, da budemo sigurni da nas naš izbor neće navesti da na bilo koji način prekršimo Božji zakon, ili načela iz Njegove reči. Koliko je važno da se oslonimo na Boga, da prepustimo svoj izbor Njemu; odnosno, moramo se moliti da izbori koje činimo proslave Boga i budemo spremni da predamo sve svoje želje ukoliko se suprote Njegovom planu za naš život. Često mudri savetnici mogu biti od velike pomoći u trenucima kada činimo određene izbore. Na kraju,  možemo imati veliku sigurnost znajući da nas Bog voli i da nam želi najbolje, i da možemo ići napred u veri, kada je reč o izborima koje pravimo, ukoliko u veri i poniznosti predamo svoj život Njemu.

`Kako donosite velike odluke u svom životu? Kakve duhovne korake preduzimate u nastojanju da donesete te odluke?`