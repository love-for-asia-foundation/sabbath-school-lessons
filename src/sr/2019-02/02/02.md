---
title:  "Slobodna volja, slobodan izbor"
date:   07/04/2019
---

Pojedini hrišćani veruju da Bog, i pre nego što se neka osoba rodi, odredi da li će ta osoba biti spasena. Odnosno, oni koji na kraju budu zauvek izgubljeni, izgubljeni su, jer je Bog u svojoj mudrosti (ovo učenje tvrdi) odlučio da te osobe budu izgubljene. To znači da bez obzira na njihove donete odluke, te osobe biće osuđene.

Srećom, kao adventistički hrišćani, mi se ne slažemo sa tim učenjem. Umesto toga, verujemo da je Bog izabrao da svi budemo spaseni, i da smo čak i pre stvaranja sveta bili izabrani da u Njemu imamo večni život.

`Pročitajte sledeće tekstove: Efescima 1,1-4; Titu 1,1.2; 2. Timotiju 1,8.9. Šta ovi stihovi govore o tome da nas je Bog izabrao i o tome kada smo izabrani?`

Ma koliko da je ova vest dobra, neki ljudi će, ipak, biti izgubljeni (Matej 25,41). Razlog tome je što, iako nas je Bog sve izabrao, On je dao ljudima najsvetiji dar, slobodnu volju, slobodan izbor.

`Šta tekst Matej 22,35-37. uči o slobodnoj volji?`

Gospod nas ne prisiljava da Ga volimo. Ljubav, da bi bila ljubav, mora biti dobrovoljno data. Mogli bismo reći da Biblija predstavlja izveštaj o Bogu koji želi da dosegne izgubljena ljudska bića i koji nastoji, bez prisile, da osvoji njihovo srce. Ovo najbolje možemo videti u Isusovom životu i Njegovoj službi, i u tome kakav su odgovor ljudi  dali Njemu koristeći svoju slobodnu volju. Neki su bili privučeni Njemu; drugi su želeli da umre.

Da, Bog nas je izabrao za spasenje, ali, na kraju, moramo odlučiti da prihvatimo to spasenje. Nema sumnje da od svih izbora koje moramo da načinimo, izbor da služimo Gospodu je najvažniji za nas i one na koje utiče naš život i odluke koje donosimo (kao što je najuža porodica).
