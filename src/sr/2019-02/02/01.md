---
title:  Izbori koje činimo
date:   06/04/2019
---

### Tekstovi za proučavanje u toku sedmice
Efescima 1,1-4; Matej 22,35-37; Matej 7,24.25; Priče 18,24; 1. Korinćanima 15,33; Propovednik 2,1-11.

> <p>Tekst za pamćenje</p>
> »Ako li vam nije drago služiti Gospodu, izberite sebi danas kome ćete služiti: Ili bogove kojima su služili oci vaši s onu stranu Rijeke, ili bogove Amoreja u kojih zemlji živite; a ja i dom moj služićemo Gospodu.« (Isus Navin 24,15)

Da li ste zapazili da je život pun izbora? U stvari, mo­gli bismo reći da na mnogo načina ono što činimo u toku celog dana, od trenutka kada ustanemo, pa sve dok uveče ne le­gnemo, jeste pravljenje izbora. Pravimo toliko mnogo izbora da često i ne razmišljamo o njima. Jednostavno ih pravimo.

Pojedini izbori su jednostavni i postaju ustaljeni, dok drugi menjaju život i imaju večne posledice, ne samo za nas, već i za našu porodicu.

Prema tome, veoma je važno da dobro razmislimo o svojim izborima, naročito velikim, onim koji mogu da utiču na nas i našu porodicu do kraja ne samo našeg života, već i života članova porodice.

Koliko mnogo od nas do ovog trenutka žali zbog izbora koje smo načinili? Koliko mnogo ljudi, do danas, živi u ruševinama života zbog pogrešnih izbora koje su davno napravili? Srećom, postoji praštanje. Postoji otkupljenje i isceljenje, čak i kad su najgore odluke u pitanju.

Ove sedmice opširno ćemo se baviti pitanjem izbora koje činimo, kako bi trebalo da ih činimo, i kakav uticaj mogu da vrše na nas i našu porodicu.
