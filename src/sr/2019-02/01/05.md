---
title:  Promene
date:   03/04/2019
---

Činjenica je da su ljudska bića često bića označena navikama. Utvrdimo se u svojim navikama, i što smo stariji, teže nam je da ih promenimo.

Zaista, ne menjamo se lako. Koliko supruga se godinama žalilo: »Pokušala sam da promenim svoga supruga, ali...« Međutim, Bog nastoji da nas promeni, ako ne toliko našu ličnost, naš karakter sigurno da. To je ono na što se plan spasenja odnosi: Bog nas stvara novim ljudima u Njemu.

`Kakve velike promene su se dogodile Savlu iz Tarsa, i kako su se dogodile? Dela 8,1.3; Dela 9,1-22; Galatima 1,15-17.`

»Kada se potpuno prepustio osvedočavajućoj sili Svetoga Duha, Savle je sagledao greške koje je učinio u svome životu i prepoznao dalekosežne zahteve Božjeg zakona. On, koji je bio ponosni farisej, siguran da se opravdao svojim dobrim delima, sada se poklonio pred Bogom u poniznosti i jednostavnosti maloga deteta, priznajući svoju nedostojnost i oslanjajući se na zasluge raspetog i vaskrslog Spasitelja. Savle je čeznuo da uspostavi potpuni sklad i zajedništvo sa Ocem i Sinom; i ispunjen dubokom težnjom da dobije oproštenje i bude prihvaćen pred Bogom, uputio je vatrenu molitvu...

Molitve fariseja pokajnika nisu bile uzaludne. Najdublje misli i najiskrenija osećanja njegovog srca bila su preobražena božanskom blagodaću; njegove plemenite sposobnosti bile su usklađene sa večnim Božjim namerama. Hristos i Njegova pravednost postali su Savlu značajniji od celog sveta.« (Elen Vajt, Apostolska crkva – Hristovim tragom, str. 119.120. original)

Iako naše iskustvo obraćenja nije ni približno tako dramatično kao Savlovo, svi smo stekli iskustvo kako je Bog delovao u našem životu u nastojanju da nas promeni, da nas učini osobom kakva znamo da treba da budemo. Da, taj proces može biti dug, i ponekad je lako zapitati se da li ćemo se ikada promeniti. U takvim trenucima, vrlo je važno da razmišljamo o dva biblijska teksta i tražimo da se ostvare u našem životu.

`Pročitajte sledeće tekstove: Filibljanima 1,6; Rimljanima 8,1. Koja dva velika obećanja pronalazimo u ovim tekstovima, i kako se ona uklapaju u iskustvo hrišćanina?`
