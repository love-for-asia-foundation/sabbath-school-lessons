---
title:  Za dalje proučavanje
date:   10/05/2019
---

»Na brak je izliven Hristov blagoslov i treba ga smatrati svetom ustanovom. Prava religija se ne suprotstavlja Gospodnjim planovima. Bog je odredio da čovek i žena budu ujedinjeni u svetoj zajednici braka, da podižu porodicu koja će, ovenčana čašću, biti simbol porodice na Nebu. Na početku svoje javne službe, Hristos je dao svoju odlučnu saglasnost ustanovi odobrenoj u Edemskom vrtu. Prema tome, On je izjavio da neće uskratiti svoje prisutvo na skupovima povodom sklapanja braka, i da brak, kada se sklopi u čistoti i svetosti, istini i pravdi, jedan je od najvećih blagoslova datih ljudskoj porodici.« (Elen Vajt, Daughters of God, str, 180.181)

Kao što je rečeno u Pesmi nad pesmama, seksualna ljubav može biti lepa strana braka. Međutim, trajan odnos ne može se temeljiti samo na spoljašnjoj lepoti ili fizičkim uživanjima. Naše telo stari i propada, i nikakva dijeta, fizička aktivnost ili plastična operacija neće nam pomoći da večno izgledamo mladi. Solomunov i Sulamkin brak je doživotno posvećen odnos. Tri puta potvrđuju da pripadaju jedno drugom (Pesma nad pesmama 2,16; 6,2; 7,10). Prvi put u pitanju je priznanje da je on njen i ona njegova (uporedite: Efescima 5,21.33). Drugi put ona menja redosled potvrđujući svoju pokornost (takođe: Efescima 5,22.23). Treći put izražena je njegova želja prema njoj (Efescima 5,24-32). Ljubav poput ove ne može se potopiti (Pesma nad pesmama 8,7); ona je nalik pečatu koji se ne može slomiti (Pesma nad pesmama 8,6).

**Za razgovor:**

`1. Kako Solomunov opis svoje žene kao savršene (Pesma nad pesmama 4,1-5; 6,9; 7,1-9) odgovara Adamovom opisu Eve kada ju je prvi put ugledao? (1. Mojsijeva 2,23). Kako, onda, muževi treba da se ophode prema svojim ženama? (Efescima 5,28.29)`

`2. Neki ljudi u knjizi Pesma nad pesmama zapažaju alegoriju odnosa između Boga i Njegovog naroda ili između Isusa i Njegove Crkve. Iako moramo biti pažljivi da se preterano ne bavimo alegorijom, koje se odlike odnosa između ove dve osobe mogu uporediti sa našim odnosom sa Bogom? Uporedite: Isaija 54,4.5; Jeremija 3,14; 2. Korinćanima 11,2.`

`3. Pročitajte sledeće tekstove: Priče 31,26; Pesma nad pesmama 5,16; Priče 25,11. Koliko su važne naše reči u obeshrabrivanju ili izgradnji supružnika i slabljenju ili jačanju našeg braka? Upotrebite sledeće tekstove kao dalje primere: Jakov 1,26; Jakov 3,5-11. `
