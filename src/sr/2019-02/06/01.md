---
title:  Carska ljubavna pesma
date:   04/05/2019
---

### Tekstovi za proučavanje u toku sedmice
1 Mojsijeva 2,7; 1. Korinćanima 7,3-5; Jovan 17,3; 1. Jovanova 1,9; Rimljanima 1,24-27; Galatima 5,24.

> <p>Tekst za pamćenje</p>
> »Metni me kao pečat na srce svoje, kao pečat na mišicu svoju. Jer je ljubav jaka kao smrt, i ljubavna sumnja tvrda kao grob; žar je njezin kao žar ognjen, plamen Božji.« (Pesma nad pesmama 8,6)

Među životnim razdobljima, jedno od najvažnijih je brak. Da ponovimo još jednom, ne stupaju u brak svi, ali, onima koji to učine, brak donosi posebne izazove, i posebne blagoslove. Među tim blagoslovima je divan dar seksualnosti. U pravo vreme i na pravom mestu, ovaj dar predstavlja snažan izraz ljubavi.

Nasuprot opšteprihvaćenom mišljenju, Biblija se ne protivi polnim odnosima. Ona je protiv zloupotrebe ovog posebnog dara koji je Stvoritelj darovao ljudskim bićima.

U stvari, Pesma nad pesmama, jedna od najkraćih i jedna od najmanje čitanih biblijskih knjiga, opisuje odnos između mlade neveste, Sulamke, i njenog voljenog, za koga se veruje da je lično car Solomun. Knjiga otkriva tajne ljudske intimnosti i radosti bračne ljubavi. Iako se Pesma nad pesmama če­sto smatra alegorijom, simbolom odnosa između Boga i Božjeg naroda ili Hrista i Crkve, ona je pesma o ljubavi, koju pronalazimo u stvarnom ljudskom odnosu između muškarca i žene.

Ove sedmice osvrnućemo se na brak prikazan u ovoj starozavetnoj knjizi.
