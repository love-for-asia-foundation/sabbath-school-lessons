---
title:  Čuvanje Stvoriteljevog dara
date:   09/05/2019
---

Bog je imao posebnu nameru prilikom stvaranja ljudskog roda, kada je stvorio muškarca i ženu (1. Mojsijeva 1,26-28). Iako i jedno i drugo nose Njegovo obličje, spajanje suprotnih polova u »jedno telo« brak na poseban način odražava jedinstvo unutar Božanstva. Zajednica muškarca i žene omogućava, takođe, stvaranje novog života, što je prvobitni ljudski izraz božanskog obličja.

`Kakav stav Pismo zauzima prema seksualnoj praksi koja nije u skladu sa Božjim planom? 3. Mojsijeva 20,7-21; Rimljanima 1,24-27; 1. Korinćanima 6,9-20.`

Pismo se ne slaže ni sa čim što menja ili uništava Božje obličje u ljudskom rodu. Ograničavajući određene oblike seksualne prakse, Bog čuva svoj narod i usmerava ih ka ispravnim namerama seksualnosti. Kada se ljudsko iskustvo suoči sa Božjim nalozima, duša biva osvedočena u greh.

`Kakve smernice su date hrišćanskim vernicima u vezi sa njihovom seksualnošću i seksualnošću drugih u palom svetu? Rimljanima 8,1-14; 1. Korinćanima 6,15-20; 2. Korinćanima 10,5; Galatima 5,24; Kološanima 3,3-10; 1. Solunjanima 5,23.24.`

Vernici čekaju oslobođenje od pokvarenosti greha koje će se zbiti prilikom Hristovog povratka. Oni čekaju u veri, smatrajući sebe mrtvima grehu zahvaljujući Hristovoj smrti na krstu i živima u Njemu zahvaljujući Njegovom vaskrsenju. Neprestanom molitvom, budnošću i silom Duha, smatraju svoju grešnu prirodu raspetom i nastoje da u mislima budu poslušni Hristu. Oni priznaju Božje vla­sništvo nad njihovim telom i seksualnošću, i koriste ih u skladu sa Njegovim božanskim planom.

Bog prašta onima koji se kaju (1. Jovanova 1,9). Jevanđelje osposobljava pojedince koji su prethodno vodili promiskuitetan i grešan seksualni život da budu deo zajednice vernih. Zbog mere do koje je greh promenio seksualnost među ljudima, neki možda neće moći da dožive potpuno obnovljenje u ovom vidu ljudskog iskustva. Pojedinci će se, na primer, možda pre opredeliti za celibat nego da se upuste u bilo kakve seksualne odnose koje Božja reč zabranjuje.

`Kako mi kao Crkva treba da se odnosimo prema, na primer, homoseksualcima? Kako njihov lični stav o svojoj seksualnoj opredeljenosti treba da utiče na naš odgovor? `
