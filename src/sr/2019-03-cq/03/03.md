---
title:  Subotna načela za celo čovečanstvo
date:   15/07/2019
---

### Svedočanstvo (2. Mojsijeva  23,10.11; 3. Mojsijeva  25,1.11; Jovan 5,1.18)

„Isus im je saopštio da je delo izlečenja bolesnih u skladu sa zakonom o Suboti. Ono je bilo u skladu sa radom Božjih anđela koji neprekidno silaze i penju se između neba i Zemlje služeći čovečanstvu koje pati. ’Otac moj doslije čini, i ja činim.’ Svi su dani Božji u kojima treba da se sprovode u delo Njegovi planovi za ljudski rod. Ako je jevrejsko tumačenje Zakona bilo ispravno, tada greši Jehova čije delo oživljava i održava svako biće otkako je postavio temelje Zemlji; tada On, koji je objavio da je Njegovo delo dobro i koji je ustanovio Subotu kao spomen na dovršenje dela, mora okončati svoj rad i zaustaviti neprekidan hod svemira.“<sup>1</sup>

„Bog ne može ni za trenutak da zadrži svoju ruku inače bi čovek klonuo i umro. Toga dana i čovek ima da obavi posao. Životnim potrebama mora se udovoljiti, bolesni se moraju negovati, oskudica siromašnih mora se ublažiti. Neće biti bez krivice onaj ko u Subotu zanemari da pomogne u nevolji. Božji sveti odmor načinjen je za čoveka i dela milosrđa su u savršenom skladu sa njegovom svrhom. Bog ne želi da Njegova stvorenja ijedan čas podnose bol koji se može otkloniti u Subotu ili u bilo koji drugi dan.“<sup>2</sup>

„Svake sedme godine primenjivana je posebna mera, donesena u korist siromašnih. Subotna godina, kako su je zvali, počinjala je na kraju žetve. U vreme setve, koja je dolazila posle te berbe, njive nisu zasejavane, vinogradi u proleće nisu orezivani, pa narod nije smeo da očekuje ni žetvu ni branje vinograda. Od onoga što je zemlja sama rodila, smeli su da jedu dok je bilo sveže, ali nijedan deo nisu smeli da stavljaju u žitnice i podrume. Žetva je te godine pripadala došljacima, siromašnima, udovicama, pa čak i poljskim životinjama (2. Mojsijeva 23,10.11; 3. Mojsijeva 25,5).“<sup>3</sup>

**Odgovorite**

`1.	U drugom pasusu ovog odeljka, izraz „u savršenom skladu“ upotrebljen je da bi opisao sinergiju između „dela milosrđa“ i Božje namere za Subotu. U muzici, sklad doprinosi melodiji i čini pesmu punijom i bogatijom. Kako bi „dela milosrđa“ učinjena u Subotu mogla da upotpune naš doživljaj tog dana?`

`2.	Postoji jasan odnos između Subote i dela društvene pravde. Kako načela subotne godine mogu da postanu deo našeg života danas?`

*Oliver Brag, Medison, Nju Hempšir, SAD*

_______

<sup>1</sup> Elen G. Vajt, Čežnja vekova, str. 206 orig.

<sup>2</sup>Isto, str. 207 orig.

<sup>3</sup>Elen G. Vajt, Stvaranje, patrijarsi i proroci, str. 531 orig.
