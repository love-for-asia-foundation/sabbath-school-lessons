---
title:  "Subota – stvorena za čoveka"
date:   19/07/2019
---

### Istraživanje  (Marko 2,27)

**Zaključak**

U pouci za ovu sedmicu, razmišljali smo o Suboti, o tome na koji način je možemo svetkovati i uživati u mnogim slobodama koje nam pruža. Kad zastanemo da bismo napravili predah u svom užurbanom životu i prisustvovali bogosluženju toga dana, mi se podsećamo da je Subota uspomena na stvaranje i svojevrsno priznavanje Boga kao Stvoritelja zemlje.

U tekstu Marko 2,27 Isus kaže: „Subota je stvorena radi čoveka, a ne čovek radi subote.“ Hristos nas podseća da Subota nije samo jedan sedmični ritual koji podrazumeva liturgiju, niti još jedna obaveza na kraju sedmice. Pre bi se moglo reći da nam je On dao slobodu da shvatimo i svetkujemo Subotu u njenoj biblijskoj dubini i lepoti.  

**Razmotrite**

Pomozite nekome da se pripremi za Subotu. Na primer, ako imate cimera koji ne svetkuje Subotu, onda, kad se pripremate za Subotu, nemojte očistiti samo svoj deo sobe, već i njegov, kako bi i on mogao da doživi subotni odmor.

Pozovite svoje prijatelje da pođu sa vama na bogosluženje u Subotu.

Provedite Subotu u prirodi sami ili sa prijateljima i slavite Boga diveći se prirodnim lepotama stvorenog.

Odvojte jedno vreme tokom Subote da biste volontirali i služili slabima unutar vaše društvene zajednice i onima kojima je potrebna pomoć. Ne zaboravite da je činiti dobro subotom u skladu sa zakonom.

Osmislite neku aktivnost koja bi drugima mogla da ilustruje važnost Subote.

Iznesite lično iskustvo koje objašnjava u kom smislu svetkovanje Subote predstavlja blagoslov za vas.

**Povežite**

Marko 2; 3; Luka 6.

Elen G. Vajt, Čežnja vekova, 29. poglavlje, „Subota“; Testimonies for the Church, vol. 1, chap. 91, „Proper Observance of the Sabbath“.

*Lisjen Nana Jobo, Hjuston, Teksas, SAD*
