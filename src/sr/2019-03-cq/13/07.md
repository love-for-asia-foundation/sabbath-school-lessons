---
title:  Autentična služba
date:   27/09/2019
---

### Istraživanje  (Jevrejima 10)

**Zaključak**

Poznata izreka glasi: „Ludost je činiti uvek isto, a očekivati drugačije rezultate“. Hristos u svojoj Reči uvek iznova naglašava svoju savršenu volju za crkvu. On je došao na ovu zemlju ne samo da nas pouči, već i da nam pruži živi primer i zacrta jasan pravac, kako bismo mogli da hodamo „novim i živim putem“ (Jevrejima 10,20, SSP). Hristos nas poziva da odbacimo olako, mehaničko i hladno shvatanje službe. On nam je obezbedio način da na pravi način služimo onima kojima je to najpotrebnije. Deseto poglavlje Jevrejima poslanice je pravo ljubavno pismo – poziv Božjem narodu da zaista bude ono na šta je pozvan. Da bude autentičan. Da bude realan. Da bude zajednica slugu u ovom svetu u kom kao da je najvažnije da vam drugi služe. Podržimo i ohrabrimo jedni druge, i posredstvom Božjeg Svetog Duha držimo se čvrsto, nepokolebljivo, i činimo dobra dela za koja smo izabrani.  

**Razmotrite**

Nabavite test za određivanje duhovnih darova da biste pomogli članovima svog razreda da prepoznaju područje svoje službe.

Sastavite listu veština i talenata da biste postali svesni resursa koji vam stoje na raspolaganju za službu.

Osmislite neki program pomoći siromašnima u okviru kojeg ćete iskoristiti talente svake osobe u vašem razredu.

Napravite akronim od reči služba.

Pripremite skeč kojim ćete ilustrovati razliku između službe u crkvi i služenja u misiji.

Napravite procenu potreba sitnijih razmera u vašoj društvenoj sredini kako biste odredili polje za koje ste odgovorni.

**Povežite**

1 Korinćanima 12.

Elen G. Vajt, Apostolska crkva – Hristovim tragom, 1. poglavlje, „Bog sa svojom crkvom“.

*Kadia Daniel, Dabadi, Trinidad i Tobago*
