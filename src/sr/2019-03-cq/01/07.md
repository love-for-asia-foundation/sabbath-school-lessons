---
title:  Otkrivanje Božjeg srca
date:   05/07/2019
---

### Istraživanje  (Priče 14,31)

**Zaključak**

Razmišljanje o temi za ovu sedmicu trebalo bi da dotakne naše srce kako bismo zapazili šta Bog oseća prema siromašnima i onima koji pate. On trpi pritužbe kad mi tlačimo ili vređamo one koji su imali manje sreće u životu. Budući da je On ljubav, Bog i nas poziva da hodamo u istoj toj ljubavi (Efescima 5,1.2) i da pokažemo ko je On zaista tako što ćemo otkrivati Njegovo srce onima koji se nalaze u teškim okolnostima. Kad budu videli, na osnovu naših postupaka, da je Bogu zaista stalo do njihovog života i da On želi da ih spase, njihova srca će se prirodno otvoriti da prime Božju čudesnu, isceljujuću ljubav.

**Razmotrite**

Upoznajte se sa svojim susedima. Sprijateljite se s njima i saznajte kako im možete pomoći i pokazati da ih cenite.

Napišite pismo o tome šta Bog oseća prema ljudima koji su povređeni, ožalošćeni i zlostavljani, i kako to utiče na vas.

Slušajte pesmu „Ljudima je potreban Gospod“ („People Need the Lord“) od Stiva Grina (Steve Green). Razmislite kako Bog pokušava da pomogne drugima preko vas.

Isplanirajte prodaju domaćeg peciva u vašem susedstvu ili u crkvi. Zarađena sredstva donirajte lokalnom prihvatilištu ili nekoj humanitarnoj organizaciji koja pomaže siromašnima.

Napišite pesmu o Božjoj ljubavi. Poklonite je nekome ko pati da biste mu ulepšali dan. Ispišite tu pesmu elegantnim slovima i budite kreativni u njenom ukrašavanju.

Naučite napamet tekst pesme „Stojim ti na raspolaganju“ („I’m Available to You“) od Miltona Brunsona. Dok razmišljate o rečima pesme, zapisujte ideje o tome kako biste mogli učiniti nešto više za druge. A zatim, sprovedite te ideje u delo! Pozovite svoje prijatelje i/ili članove porodice da vam se pridruže.

Napravite humanitarne pakete sa voćem, komadima garderobe (kao što su čarape), sredstvima za higijenu i nekom knjigom o Isusu. Isplanirajte da sa porodicom i prijateljima odete do grada i predate te pakete beskućnicima.

**Povežite**

1 Samuilova 2,8; Psalmi 9,9.10; 17,5; 147,3.

Ellen G. White, Christian Service, pp. 186-188.

*Dženifer Alisija Alvarado, Toronto, Ontario, Kanada*
