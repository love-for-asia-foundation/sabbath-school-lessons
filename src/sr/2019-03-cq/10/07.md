---
title:  Uzmite u obzir njihov slučaj
date:   06/09/2019
---

### Istraživanje  (Priče 29,7)

**Zaključak**

„Pravednik razumije parbu nevoljnijeh, a bezbožnik ne mari da zna“ (Priče 29,7). Prirodu pravednih definiše i način na koji se odnose prema obespravljenima. To nije nešto što činite da biste zadobili Božju naklonost. To je dokaz da Duh Svevišnjeg prebiva u vama. I tu otkrivamo da se problem zlih sastoji u njihovoj nesposobnosti da saosećaju sa onima s kojima Bog saoseća. A zar biblijski Bog nije Bog ugnjetenih? Zato bi bilo dobro da razmotrimo svoje stavove kad je reč o pitanjima koja definišu naše vreme, da nas naše mišljenje ne bi osudilo pred pravednim Bogom.

**Razmotrite**

Informišite se. Pronađite dokumentarce, knjige i novinske članke koji će vam pomoći da preispitate svoje stavove o vrućim temama kao što su ilegalna imigracija, međunarodni sukobi, svetska izbeglička kriza, problemi LBGT populacije, globalno zagrevanje, masovna hapšenja, i druga pitanja koja se tiču društvene pravde.

Povežite se sa zajednicama u kojima postoje velike potrebe. Angažujte se u zajednicama koje nailaze na prepreke i trpe ugnjetavanje. Saslušajte priče tih ljudi, a onda im postavljajte pitanja sa poniznošću, saosećanjem i željom da pronađete zajednički teren.

Uključite se. Raspitajte se kako možete biti od koristi zajednicama koje imaju potrebe i uđite u borbu upravo tako, kao sluga. Imajte na umu da su oni eksperti, a da je vaša dužnost da svoje privilegije upotrebite da biste im pomogli, a ne da biste im objasnili njihovo stanje.

Pozivajte druge da se angažuju u zadovoljavanju potreba u svom okruženju. Kad sretnete ljude iz svoje zajednice, upoznajte ih sa svojim novostečenim informacijama i iskustvima  i smatrajte ih odgovornim za njihove reči i dela.

Branite slabe. Ako se nalazite na ulici ili na internetu i vidite da je neko iz obespravljene zajednice napadnut, učinite nešto da ih odbranite. Možete da kažete nešto u njihovu odbranu, da pozovete šefa ili policijskog službenika, ili da sklonite tu osobu na sigurno mesto i sačekate s njom da se situacija smiri.

Posvetite se nekom delu. Nađite neko humanitarno delo ili zajednicu za koje ste posebno zainteresovani i postanite njihov doživotni advokat.

Imajte na umu zašto ste se tome priključili. Imajte na umu da je to istinska religija.

**Povežite**

5 Mojsijeva 10,18; 27,19; Priče 14,31; 28,27; Mihej 6,8; Luka 10,30-37.

Ellen G. White, Testimonies for the Church, vol. 2, pp. 25, 26; Čežnja vekova, str. 640 orig.

*Robert Alen Bejli, Ft. Loderdejl, Florida, SAD*
