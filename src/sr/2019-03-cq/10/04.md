---
title:  Recept za uspeh
date:   03/09/2019
---

### Svedočanstvo (Isaija 58,6.7)

„Naloženo mi je da uputim naš narod na 58. poglavlje Knjige proroka Isaije. Čitajte to poglavlje pažljivo da biste razumeli koja vrsta službe će doneti život crkvama. Delo evanđelja treba da napreduje zahvaljujući našoj darežljivosti u istoj meri kao i našem radu. Kad naiđete na neke napaćene duše kojima je potrebna pomoć, pružite im je. Kad se sretnete sa onima koji su gladni, nahranite ih. Takva dela su u skladu sa Hristovom službom. Učiteljevo sveto delo bilo je delo dobročinstva. Zato neka se naš narod svuda po svetu ohrabruje da uzme učešća u tome.“<sup>1</sup>	

„Kao oni koji veruju u Hrista, trebalo bi da imamo veću veru. Trebalo bi da budemo vatreniji u molitvama. Mnogi se pitaju zašto su im molitve tako beživotne, zašto im je vera tako slaba i kolebljiva, a njihovo hrišćansko iskustvo tako mračno i nesigurno. ’Zašto postismo’,  kažu oni, ’mučismo se i ponizismo, a ti ne htje znati?’ U 58. poglavlju Knjige proroka Isaije, Hristos je pokazao kako se takvo stanje stvari može promeniti. On kaže: ’Nije li ovo post što izabrah: da razvežeš sveze bezbožnosti, da razdriješiš remenje od bremena, da otpustiš potlačene, i da izlomite svaki jaram? Nije li da prelamaš hljeb svoj gladnome, i siromahe prognane da uvedeš u kuću? Kad vidiš gola, da ga odjeneš, i da se ne kriješ od svoga tijela?’ (Isaija 58,6.7). To je recept koji je Hristos prepisao za dušu čije je srce malaksalo, koja sumnja i strepi. Neka oni koji su tužni, koji hodaju žalosni pred Gospodom, ustanu i pomognu nekome kome je to potrebno.“<sup>2</sup>

„Post koji Bog može da prihvati već je opisan. On podrazumeva da podeliš hleb sa gladnima i siromahe prognane da primiš u svoju kuću. Ne čekaj da oni dođu kod tebe. Odgovornost ne počiva na njima da pronađu tebe i zamole te da im pružiš dom. Ti treba da tragaš za njima i da ih dovedeš svojoj kući. Ti treba da otvoriš svoju dušu za njih. Ti treba da posegneš u veri i jednom rukom se uhvatiš za moćnu desnicu koja donosi spasenje, dok drugu s ljubavlju pružaš prema napaćenima da bi im doneo olakšanje. Ne možeš se držati jednom rukom za Boga, dok drugom služiš svom ličnom zadovoljstvu.“<sup>3</sup>

**Odgovorite**

`1.	Kako bi članovi crkve trebalo da se odnose prema beskućnicima i onima koji stoje na uglu i prose novac?`

`2.	Zašto bi se služenje drugima smatralo postom?`

*Jolanda Pju, Talahasi, Florida, SAD*

<sup>1</sup>		Ellen G. White,  Manuscript 7, 1908.

<sup>2</sup>		Ellen G. White,  A Call to Medical Evangelism and Health Education, p. 25.

<sup>3</sup>		Ellen G. White,  Welfare Ministry, p. 30.
