---
title:  "Zabadava ste dobili, zabadava i dajte"
date:   23/07/2019
---

### Svedočanstvo (Matej 10,8)

„Oni koji se prema svojim mogućnostima trude da na praktičan način pokažu interesovanje za svoje bližnje, ublažuju ne samo nevolje drugih pomažući im da nose svoje breme, već u isto vreme jačaju i svoje fizičko i moralno zdravlje. Ko čini dobro ima od toga korist, kao i onaj koji ga prima. Zaboravljajući na sebe radi drugih, pobeđuješ svoje slabosti. Zadovoljstvo koje osećaš čineći drugima dobro mnogo će doprineti rekreaciji tvoga tela i duha.“<sup>1</sup>

„Dragi mladi prijatelji, imajte na umu da Hristu možete služiti iako niste rukopoloženi propovednici. Na mnogo načina možete raditi za Hrista. Iako ljudske ruke nisu stavljene na vas radi rukopoloženja za propovedničku službu, Bog vam je ipak dao sposobnosti za svoju službu. On može preko vas da radi na spasavanju duša. Ako ostanete blaga i ponizna srca, pošto ste bili poučeni u Hristovoj školi, On će vam dati reči koje treba da govorite za njega.“<sup>2</sup>

„Samo Hristov metod doneće pravi uspeh u približavanju ljudima. Spasitelj se mešao sa ljudima kao onaj koji im želi dobro. Pokazivao je saosećanje prema njima, služio njihovim potrebama i zadobijao njihovo poverenje. A onda ih je pozivao: ’Hajdete za mnom’.

Postoji potreba da se ličnim naporima približimo ljudima. Kada bi se manje vremena posvećivalo propovedanju, a više ličnoj službi, videli bi se bolji rezultati. Siromašnima treba olakšati položaj, za bolesne se postarati, žalosne i ucveljene utešiti, one koji ne znaju poučiti, neiskusne posavetovati. Mi treba da plačemo sa onima koji plaču i da se radujemo sa onima koji se raduju. Praćen silom vere, silom molitve, silom Božje ljubavi, ovaj posao neće biti i ne može biti bez ploda.“<sup>3</sup>

**Odgovorite**

`1.	Znajući da je Hristov metod (služenje pre pozivanja da Ga slede) najbolji način za dosezanje drugih, koja „sitna“ dela biste mogli početi da praktikujete u službi drugima?`

`2.	 „Dela govore glasnije od reči.“ Kako je to Isus služio drugima kad su bili spremni da ostave sve za sobom kako bi Ga sledili?`

*Vendi Rejes, Fals Čerč, Virdžinija, SAD*

<sup>1</sup>	Elen G. Vajt, Poruka mladima, str. 209 orig.
<sup>2</sup> 	Isto, str. 226 orig.
<sup>3</sup>	Elen G. Vajt, U potrazi za boljim životom, str. 143, 144 orig.
