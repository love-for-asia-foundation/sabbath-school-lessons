---
title:  "Najmanji od ovih... "
date:   26/07/2019
---

### Istraživanje  (Psalmi 82,3.4; Matej 25,45)

**Zaključak**

Pavle nam kaže da se ugledamo na Hrista (Efescima 5,1.2). Dok je bio na zemlji, Isus je provodio dosta vremena služeći onima koji su smatrani otpadnicima od društva. Ako tvrdimo da smo Božji sledbenici, i mi ćemo raditi na zadovoljavanju potreba drugih. Moramo pružiti utočište siromašnima i tražiti pravdu za unesrećene. U svojoj službi za one koji imaju manje od nas trebalo bi takođe da im ukazujemo na Spasitelja i na večni život. Kad pomažemo onim najmanjim među nama, mi to činimo za Hrista!

**Razmotrite**

Pretražujte Pismo da biste našli priče o onima koji su pomagali siromašnima. Razmislite da li biste neku od tih priča mogli da podelite sa malom grupom, ili da je iznesete kao priču za decu u crkvi.

Slušajte pesmu „Not Too Far From Here“ („Ne suviše daleko odavde“) od Hilari Viks (Hilary Weeks), koja govori o tome da ljudi oko vas pate i da im je potrebna vaša pomoć.

Zapišite imena ljudi koje lično poznajete, a koji su bolesni, siromašni, u depresiji, ili im je potrebna pomoć. Molite se za te ljude, i tražite od Boga da vam pokaže šta biste mogli učiniti da im olakšate život.

Volontirajte nekoliko sati u narodnoj kuhinji, u prihvatilištu za beskućnike, u domu za stare ili bolnici.

Tokom čitavog dana tražite prilike u kojima možete pružiti ruku nekome kome je potrebna pomoć.

Pođite na misionsko putovanje sa svojom lokalnom crkvom ili nekom hrišćanskom organizacijom. To je odličan način da služite onima koji imaju manje od vas.

**Povežite**

Psalmi 9,9.17.18; 82,3-5; Mihej 6,8; Matej 25,45; Efescima 5,1.2; Isaija 58,6-10; Jakov 1,27.

Ellen G. White, A Call To Stand Apart, chap. 15, „Social Justice“.

*Kit Barou, Klinton, Merilend, SAD*
