---
title:  Način razmišljanja onih koji su blagoslov za druge
date:   12/07/2019
---

### Istraživanje  (Matej 24,12; 1. Korinćanima 13,1-4)

**Zaključak**

Pripadnici Božjeg naroda su kao posude preko kojih On izliva svoje blagoslove na zemlju. Međutim, zbog svoje sebične prirode mi lako postajemo zaboravni, i bude nam dovoljno da izgovorimo poneku molitvu zahvalnosti, a onda nastavljamo sa sopstvenim životom. Međutim, da bismo ispunili svoju prvobitnu svrhu, moramo promeniti ne samo svoje ponašanje već i način razmišljanja. U Evanđelju po Mateju, upozoreni smo da će nas umnožavanje bezakonja učiniti ravnodušnim, i da će „ljubav mnogih“ ohladneti (Matej 24,12). Mnogi misle da je „hrišćanski“ izbegavati sukobe kada bi, u stvari, trebalo da se zauzmemo za slabe. Mi smo na prvom mestu Hristovi sledbenici koji uzdižu Bibliju. Kuda god da idemo i šta god da radimo, mi predstavljamo Njega. I zato, bilo da se borimo protiv nepravde ili služimo na blagoslov siromašnima, moramo imati na umu da to bez ljubavi ništa ne vredi (1. Korinćanima 13,1-3).

**Razmotrite**

Ispecite hleb ili kolače koje možete odneti nekom susedu, i tako iskoristiti priliku da ga bliže upoznate.

Okupite grupu prijatelja i uključite se u rad narodne kuhinje, prihvatilišta za beskućnike, ili neke druge humanitarne ustanove u vašem kraju.

Napravite humanitarne pakete za izbeglice.

Prepričajte parabolu o dobrom Samarjaninu (Luka 10,25-37) tako što ćete je smestiti u današnje okolnosti.

Razmislite, prodiskutujte i uporedite okolnosti u kojima je, po Bibliji, hrišćanski ćutati, i one druge kada je potrebno nešto preduzeti.

Vodite dnevnik o tome, ili ilustrujte različite načine na koje bi Bog mogao da nas upotrebi da budemo blagoslov onima s kojima dolazimo u dodir.

Informišite se o raznim agencijama i organizacijama kojima se možete priključiti da biste pomagali onima kojima je to potrebno.

**Povežite**

2 Mojsijeva  13,14-22.

Ellen G. White, Testimonies for the Church, vol. 3, chap. 46, „Duty to the Unfortunate“; Misli sa gore blagoslova, 6. poglavlje, „Ne suditi, već pomagati“.

*Isai Almeida Mekgrat, Grand Rapids, Mičigen, SAD*
