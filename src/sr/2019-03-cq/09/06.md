---
title:  Reč je o tome da služimo Hristu
date:   29/08/2019
---

### Mišljenje (Matej 25,38-40)

Parabola o bogatom mladiću (Matej 19,16-30) dočarava koliko je društvena pravda važna za jednog hrišćanina.

Materijalna dobra i resurse koje imamo na ovom svetu trebalo bi da koristimo na način kojim možemo poboljšati život drugih. Obično smatramo da naša imovina pripada samo nama, ne uzimajući u obzir to što je Bog, koji nas je obdario svim tim resursima, takođe stvorio i našu braću i sestre koji ih nemaju dovoljno.  

Ako ostanemo pri stavu da naše blago pripada samo nama, propustićemo mnoge nebeske blagoslove. Biblija nas uči: „Ko daje siromahu, neće mu nedostajati“ (Priče 28,27).

Bog zahteva od nas, kao svoje dece, da prigrlimo i negujemo Duh davanja, kako bismo mogli da podupremo manje srećne članove našeg društva. Kad volimo svoje bližnje (1. Petrova 1,22) i odazivamo se na njihove potrebe, mi odražavamo Hristovu ljubav, neodvojivu od Njegovog običaja da pokazuje saosećanje prema siromašnima i napaćenima. Čin davanja siromašnima i pomaganja bolesnima treba da potiče iz srca, bez očekivanja neke protivusluge.

Priča o bogatom mladiću ilustruje činjenicu da su mnogi ljudi nespremni da se odreknu svojih ovozemaljskih poseda, naročito onda kad je potrebno pomoći drugima. Međutim, sam Hristos kaže da će svako ko se odrekne materijalnih dobara i ovozemaljskog blaga Njega radi naslediti večni život (Matej 19,29).

Od malih dela ljubaznosti prema „onim najmanjima“ sastoji se naša služba Hristu. Svaki dan predstavlja priliku da doprinesimo promeni nabolje u životu neke druge osobe koja se bori u životu na ovaj ili onaj način. Apostoli su naviku davanja i deljenja stekli ugledajući se na Hrista, i On očekuje da i mi, u svojoj generaciji, postupamo na isti način.

Priča se da je Oskar Vajld izjavio: „Najmanji čin ljubaznosti vredniji je od najgrandioznijih namera.“ Jednim malim činom ljubaznosti danas možete promenili svoju zajednicu. A kad bi svako od nas to učinio, mogli bismo da promenimo svet.

**Odgovorite**

`1.	Kojim sitnim delima ljubaznosti možete pokazati da vam je stalo do toga kako drugi žive?`

`2.	Pojedincu je lako da pokaže saosećanje, ali kako da to učinimo kao crkva, sa tako mnogo različitih ljudi pod  jednim krovom?`

`3.	Koga smatrate jednim „od ovih najmanjih“ u svojoj zajednici?`

*Neli Ačieng, Homa Bej, Kenija*
