---
title:  "Angažovani ili nezainteresovani?"
date:   02/08/2019
---

### Istraživanje  (Isaija 42,1-7)

**Zaključak**

Istinska religija je činjenje onog što je po Božjem srcu. Kao Božji prorok, Isaija svojom porukom poziva Božji narod da živi životom koji odražava karakter Onoga kome tvrde da su poslušni.  Amos, Jezekilj, Mihej, i drugi proroci na sličan način su sagledavali Božju saosećajnu prirodu, ukazujući na našu dužnost da odgovorimo na potrebe ljudi oko nas. Biblijski narativ i u Starom i Novom zavetu uvek iznova skreće našu pažnju na to da je neophodno starati se za najranjivije pripadnike društva, a pasivnost i nezainteresovanost za njihove patnje definiše kao greh protiv Boga. Konačno, kao što tekst Isaija 42,1-7 jasno navodi, pomaganje napaćenima upravo je Hristov posao – posao koji Mu je bio poveren dok se nalazio na zemlji. Dakle, pitanje glasi: Šta smo mi spremni da učinimo ugledajući se na Njegov primer?

**Razmotrite**

Slušajte pesmu „Beauty for Brokenness (God of the Poor)“/ „Lepota za skrhane (Bog siromašnih)“ od Grejema Kendrika (Graham Kendrick), u kojoj se autor moli da Božje saosećanje i pravda postanu realnost u njegovom ličnom životu.

Volontirajte u nekom humanitarnom programu u vašoj lokalnoj zajednici, kao što je narodna kuhinja.

Sponzorišite neko siromašno dete preko organizacija kao što su: Child Impact (https://childimpact.org), ili International Children’s Care (http://www.forhiskids.org).

Odgledajte na Jutjubu kratki film Erika Ladija (Eric Ludy) pod nazivom „Depraved Indifference“ („Neprihvatljiva ravnodušnost“).

Učestvujte u izazovu „dva dolara“ (http://twodollarchallenge.org) da biste saznali kako izgleda živeti od dva dolara dnevno ili manje, i istovremeno prikupljajte donacije za neku organizaciju po sopstvenom izboru.

Pišite o sopstvenim potrebama i teškoćama. Kako je crkva vama predstavila Hrista? U čemu je bila neuspešna? Šta možete naučiti iz tog iskustva, što će vam pomoći da pokažete saosećanje prema drugima kojima je potrebna pomoć?

**Povežite**

Priče 14,31; Matej 25,31-46; Jakov 1,19-26.

Ellen G. White, A Call to Stand Apart, chap. 15, „Social Justice“; U potrazi za boljim životom, str. 140-145 orig.

Sikhu Daco, „Social Justice: A Systematic Case for Adventist Engagement in Christian Benevolence“, Pondering... (blog), http://www.sikhu.org/social-justice.

*Ester Louv, Berien Springs, Mičigen, SAD*
