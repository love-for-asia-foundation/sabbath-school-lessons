---
title:  Nada koja nadmašuje sve
date:   13/09/2019
---

### Istraživanje  (Propovednik 12,13.14)

**Zaključak**

Na ovom opustošenom svetu koji se nalazi na samom rubu svog kataklizmičkog kraja, mi smo postavljeni upravo za ovakvo vreme. Dok očajanje, patnja, beda, bolest i smrt kucaju na vrata, potrebna nam je nada. Vi i ja smo oni koji danas moraju naučiti ljude da sa pouzdanjem gledaju na Isusov obećani povratak da bi nas spasao od ovog u grehu ogrezlog sveta. Istine Biblije moraju biti vidljive u našem životu da bismo mogli postati živi primer i posvedočiti o onome što tvrdimo da verujemo, kao svetlost koja svetli u tami.

**Razmotrite**

Zapišite zašto imate nadu u Isusa.

Potražite na Jutjubu video snimke o ljudima koji se žrtvuju da bi doneli nadu drugima. Zatim podelite te snimke preko društvenih mreža.

Skicirajte ili naslikajte neku scenu koja vam donosi nadu. Pokažite tu sliku u svom subotnoškolskom razredu.

Prikupite traktate koji govore o nadi i podelite ih ljudima na nekom prometnom mestu, ili onima koje srećete tokom dana.

Pevajte neku pesmu koja vam pruža nadu i ohrabrenje koji su vam potrebni dok prolazite kroz teškoće i iskušenja.

Posetite neke starije osobe i zamolite ih da vam govore o trenucima kada im je bila potrebna nada da bi savladali izazove.

Čitajte priče iz Biblije o njenim junacima koji su se snažno oslanjali na nadu. Razmislite o Mojsiju, Avramu, Noju, Iliji, Danilu i Pavlu – da navedemo samo neke od njih.

**Povežite**

Matej 24,32-35; 25,1-13.

Elen G. Vajt, Velika borba, 40. poglavlje, „Božji narod oslobođen“.

*Alden Dž. Ho, Džeferson, Teksas, SAD*
