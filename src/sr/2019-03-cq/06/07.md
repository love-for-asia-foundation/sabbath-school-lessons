---
title:  Slavljenje Boga Duhom i istinom
date:   09/08/2019
---

### Istraživanje  (2. Mojsijeva  20,2-6)

**Zaključak**

Bog očekuje od nas da, putem bogosluženja, postanemo svesni Njegovog prisustva u našem životu. On želi da pristupimo istinskom bogosluženju koje donosi čast i slavu Njegovom imenu. Ako Mu se budemo klanjali u Duhu i istini, moći ćemo da gajimo trajnu vezu s Njim u svom srcu, i to će se ogledati u našim postupcima. Osim toga, Bog je u svojoj Reči obezbedio sve što nam je potrebno za duhovni rast i razvoj. Istina u Bibliji nas oslobađa da bismo slavili Boga i služili svojim bližnjima po Njegovim standardima.

**Razmotrite**

Navedite u pisanom obliku deset razlika između nekog idola i Boga Stvoritelja. Često se podsećajte tih razlika i molite Boga da vam da snage da obožavate samo Njega.  

Napravite raspored bogosluženja za celu sedmicu. Tražite od Boga da vam pomogne da sledite taj raspored da biste mogli da Ga obožavate svakog dana.

Vežbajte različite aktivnosti od kojih se sastoji bogosluženje, kao što su pevanje, molitva, duboko razmišljanje i dela milosrđa i ljubaznosti prema ljudima kojima je potrebna pomoć.

Formirajte grupu za bogosluženje u svojoj crkvi, koja bi mogla da se sastaje jedanput ili dvaput tokom sedmice, da bi se ljudi povezali sa Bogom kao zajednica. Zapišite koje promene doživljavate kad slavite Boga kao grupa.

Razmišljajte o stvarima kojima se ljudi dive, kao što su najviša zgrada, najbrža kola i bilo šta drugo što bi se moglo smatrati dostojnim obožavanja. Zapišite iz kojih razloga te stvari ne mogu da zauzmu mesto Boga u vašem životu.

**Povežite**

Otkrivenje 14,6.7; Psalmi 95,6; 1. Dnevnika 16,29; Jovan 4,24.

Ellen G. White, Selected Messages, bk. 2, pp. 16, 17.

David Peterson, Engaging With God, pp. 20–26.

*Čarls Vaitaka, Kikuju Taun, Kenija*
