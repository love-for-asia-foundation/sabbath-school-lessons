---
title:  Za dalje proučavanje
date:   05/07/2019
---

Pročitajte poglavlje »Stvaranje«, str. 44-51. original, u knjizi Elen Vajt Stvaranje, patrijarsi i proroci.

»’Bog je ljubav’... Ljubav je Njegova priroda, Njegov zakon. Tako je uvek bilo i tako će uvek biti. ’Visoki i uzvišeni, koji živi u večnosti’, čiji su ’putevi... večni’, ne menja se. Kod Njega ’nema promenjivanja ni menjanja videla i mraka’... Svako pokazivanje stvaralačke sile je izraz beskrajne ljubavi. Božja vrhovna vlast donosi izobilje blagoslova svim stvorenim bićima.« (Elen Vajt, Stvaranje, patrijarsi i proroci, str. 33. original)

»Kada bi ljudi izvršavali svoju dužnost kao verni pristavi Gospodnjih dobara, ne bi bilo plača za hlebom, nikoga ko bi patio u oskudici, nikoga bez odeće ili u nevolji. Upravo je nevernost ljudi dovela svet u ovo stanje patnji u kome se čovečanstvo nalazi... Bog je ljude učinio pristavima i Njega ne treba kriviti zbog patnje, jada, siromaštva i potrebe za čovečnošću. Gospod je na sve izlio obilje dobara.« (Elen Vajt, Welfare Ministry, str. 16)

**Za razgovor:**

`1. Pažljivo pročitajte poslednju izjavu Elen Vajt u prethodnom tekstu. O čemu ona govori? Ko je krajnje odgovoran za toliko siromaštvo? Šta nam to govori o važnosti verne pristavske službe? `

`2. Posle nekoliko hiljada godina narušenih odnosa izazvanih grehom, kako je moguće da još uvek zapažamo da je sve dobro stvoreno? Kao ljudi koji veruju u Boga Stvoritelja, šta možemo učiniti da pomognemo drugima da uvide da je Bog sve dobro stvorio?`

`3. Kako shvatate izraz pristavska služba? Da li je nešto u lekciji za ovu sedmicu proširilo vaše razmišljanje o tome šta znači biti pristav, naročito zato što smo pozvani od Boga?`

`4. Kako bi se način na koji se odnosimo i ophodimo prema drugima promenio da na svakoj osobi koju sretnemo vidimo znak koji nas podseća da je ta osoba »stvorena prema Njegovom obličju i da je On voli«?`

**Zaključak:** Bog je stvorio dobar i celovit svet, i poverio ga ljudskim bićima, stvorenim po Njegovom obličju, »da se staraju« o Njegovim delima stvaranja. Iako je greh narušio odnose kakve nam je Bog prvobitno namenio, mi i dalje imamo ulogu pristava svemu dobrom što je Bog stvorio i čuvara svojih bližnjih. Ispunjavanje ove uloge jedan je od načina na koji možemo proslaviti Boga kao svog Stvoritelja.  
