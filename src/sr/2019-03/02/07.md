---
title:  Za dalje proučavanje
date:   12/07/2019
---

U knjizi Elen Vajt Stvaranje, patrijarsi i proroci pročitajte poglavlja »Izrailj dobija Zakon«, str. 303-314. original; »Božje staranje za siromašne«, str. 530-536. original.

»Najistaknutija odlika Mojsijevih zakona, osim priznavanja Božjih zahteva, bila je njegovo velikodušno, nežno i gostoljubivo staranje o potrebama siromašnih. Iako je Bog obećao da će obilno blagosloviti svoj narod, nije planirao da siromaštvo potpuno ukloni iz njegove sredine. On je čak izjavio da zemlja nikad neće ostati bez siromaha. Trebalo je da ih uvek bude među pripadnicima Božjeg naroda da bi se učili da budu sažaljivi, nežni i velikodušni. I tada, kao i sada, mnogi su zapadali u težak položaj zbog nezgoda, bolesti i gubitka imanja; ali sve dok narod bude sledio Božja uputstva, neće biti prosjaka ni gladnih među njima.« (Elen Vajt, Stvaranje, patrijarsi i proroci, str. 530.531. original)

»Ove mere trebalo je da donesu bogatima ništa manji blagoslov od onoga koji će biti dodeljen siromašnima. One su suzbile lakomost i želju za samouzvišenjem, razvile plemeniti duh velikodušnosti; svojim širenjem dobre volje i poverenja među svim slojevima one bi štitile društveni rad i stabilnost vlasti. Svi smo zajednički utkani u veliko tkanje čovečanstva i sve što činimo da unapredimo i uzdigemo druge, vraća nam se kao blagoslov.« (Elen Vajt, Stvaranje, patrijarsi i proroci, str. 534.535. original)

**Za razgovor:**

`1. Koja odlika, zakon ili propis najviše privlači vašu pažnju u nacrtu koji je Bog dao Mojsiju i Izrailjcima u vezi sa društvom kakvo je trebalo da osnuju (bilo da je posebno spomenuto u lekciji za ovu sedmicu ili na osnovu vašeg opširnijeg proučavanja)?`

`2. Šta mislite zašto je Bog u zakonima koje je dao svom narodu toliko usredsređen prema najranjivijima?`

`3. Kako treba da shvatimo ove zakone danas i kako treba da se odnosimo prema njima? Na osnovu čega biramo koji od njih su primenjivi i važeći za nas danas? Šta je najvažnija pojedinost koju možemo naučiti iz ovih detaljnih uputstava o tome kako Izrailjci treba da urede svoje društvo i život?`

**Zaključak:** Bog je čuo vapaj napaćenog izrailjskog naroda u Egiptu i umešao se da ih izbavi. Težio je da izgradi poseban zavetni odnos sa njima i osnuje novo društvo koje će biti blagoslov svima, čak i zaboravljenima, odbačenima i ranjivima. 
