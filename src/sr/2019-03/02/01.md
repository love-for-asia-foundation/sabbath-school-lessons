---
title:  Plan za bolji svet
date:   06/07/2019
---

### Tekstovi za proučavanje u toke sedmice:
2 Mojsijeva 3,7; Matej 22,37-40; 2. Mojsijeva 22,21-23; 5. Mojsijeva 14,22-29; 5. Mojsijeva 26,1-11; 3. Mojsijeva 25,9-23.

><p>Tekst za pamćenje</p>
> »Ne budi osvetljiv, i ne nosi srdnje na sinove naroda svojega; nego ljubi bližnjega svojega kao sebe samoga; Ja sam Gospod.« (3. Mojsijeva 19,18)ж

U svojoj milosti Bog je uvek imao ljude sa kojima je održavao poseban odnos. U izveštajima o Enohu, Noju, Avramu, Isaku i Jakovu – između ostalih – vidimo da Bog čezne da ponovo izgradi narušen odnos sa čovekom. Međutim, to nije bilo samo radi dobra ovih nekoliko pojedinaca i njihovih porodica. Kada su bili u zajednici sa Bogom i kada ih je Bog blagosiljao, bio je to deo većeg plana da se taj odnos obnovi i podele blagoslovi sa drugima. Kao što je Bog rekao Avramu: »I učiniću od tebe velik narod, i blagosloviću te, i ime tvoje proslaviću, i ti ćeš biti blagoslov... i u tebi će biti blagoslovena sva plemena na Zemlji.« (1. Mojsijeva 12,2.3) Kada je on bio blagosloven, mogao je postati blagoslov drugima.

Ovaj blagoslov trebalo je da dođe kroz izrailjski narod i na kraju Mesiju, koji je potekao iz tog naroda. Stvaranjem Izrailja, Bog je sada delovao preko čitavog naroda. Prema tome, dao im je zakone, propise, praznike i običaje da žive prema njima i da bi oni koje je Bog blagoslovio mogli blagosloviti druge.

Nema sumnje da ovo načelo i danas postoji.
