---
title:  Za dalje proučavanje
date:   20/09/2019
---

Pročitajte sledeće poglavlje u knjizi Elen Vajt U potrazi za boljim životom: »Uzvišenije iskustvo«, str. 503-516. original.

»Pretražite i nebo i Zemlju, i nećete naći da se ijedna istina otkrila tako silno kao ona koja je objavljena delima milosrđa prema onima kojima je potrebno naše saučešće i naša pomoć. To je istina kakva je u Isusu. Kada oni koji nose Hristovo ime budu sproveli u delo načela zlatnog pravila, ista sila koja je pratila delo Jevanđelja u vreme apostola, otkriće se i sada.« (Elen Vajt, Misli s Gore blagoslova, str. 137. original)

»Najviša ljubav prema Bogu i nesebična ljubav prema bližnjima – najbolji je dar koji nam može dati naš nebeski Otac. Ta ljubav nije samo težnja, već božansko načelo, trajna sila. Neposvećeno srce ne može biti njen izvor, ona ne može nastati u njemu. Ona može postojati jedino u srcu u kome Isus vlada... Ta ljubav, gajena u duši, ulepšava život i širi oplemenjujući uticaj svuda oko sebe.« (Elen Vajt, Apo­stolska crkva – Hristovim tragom, str. 551. original)

**Za razgovor:**

`1. Kao što smo videli u pouci za ovu sedmicu, Jevanđelje je i dalje uzor i nadahnuće za delovanje u ime drugih, kao što je Isus delovao u naše ime. Kako je to proširilo vaše razumevanje i vrednovanje Radosne vesti, onoga što je Bog učinio za nas i načina kako pokazuje svoju ljubav prema nama?`

`2. Podizanje glasa za neme, učestvovanje u izgradnji mira i slične aktivnosti mogu nas uvesti u javne i političke krugove. Međutim, Hrišćanska adventistička crkva je pobornik razdvajanja Crkve i države. Kakva je razlika između neprikladne političke uključenosti i zalaganja i rada da se javno izgradi mir?`

`3. Koji korak ili delo o kojima smo razgovarali u pouci za ovu sedmicu biste voleli da preduzmete u svom životu i zajednici? Kako to možete ostvariti?`

`4. Protiv kakvog oblika zla ili tlačenja ste odlučili da se molite u svojoj zajednici ili šire?`

**Zaključak:** Kada postanemo Isusovi sledbenici, naš život će se umnogome promeniti. Između ostalog, u nama će se pojaviti želja da se pridružimo Bogu u Njegovom staranju o siromašnima i ubogima. To nikada nije lak zadatak i retko kad je opšteprihvaćen. To će promeniti naše prioritete i podstaći nas da preduzmemo određene korake i iscelimo ranjene u svetu oko sebe.   
