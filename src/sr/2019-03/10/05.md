---
title:  Naša zajednička čovečnost
date:   04/09/2019
---

Isus je svojom službom i učenjima podsticao potpunu inkluzivnost, odnosno uključenost. Sve koji su iskrenim pobudama tražili Njegovu pažnju – bilo žene na lošem glasu, bilo carinici, gubavci, Samarjani, rimski centurioni, verske vođe ili deca – On je primao istinskom toplinom i brižljivošću. Kao što je Rana crkva trebalo da otkrije, doživljavajući određene promene, dar spasenja je bio obuhvaćen time.

Kada su prvi vernici polako prepoznali obuhvatan karakter Jevanđelja, oni nisu samo uz svoju veru dodavali dobra dela kao nešto »lepo« što treba činiti. Takvo postupanje predstavljalo je suštinu njihovog razumevanja Jevanđelja, kako su ga doživeli u Isusovom životu, službi i smrti. Dok su se borili sa poteškoćama i pitanjima koja su se pojavila, prvo pojedinačno kao u slučaju vođa Pavla i Petra (videti, na primer: Dela 10,9-20), zatim kao crkveno telo na Jerusalimskom saboru (videti: Dela 15), počeli su da shvataju dramatičnu promenu koju je ova radosna vest donela njihovom razumevanju Božje ljubavi i uključivosti i pitanja kako to treba da bude ostvareno u životu onih koji kažu da Ga slede.

**Šta sledeći tekstovi uče o našem zajedničkom poreklu? Kako svaka ideja treba da utiče na naš stav prema drugima?**

`Malahija 2,10.`

`Dela 17,26. `

`Rimljanima 3,23.`

`Galatima 3,28.`

Tekst Galatima 3,28. teološki je sažetak praktične priče koju je Isus ispričao o dobrom Samarjaninu. Umesto da se prepiremo oko toga kome smo dužni da služimo, jednostavno idite i služite, i možda čak budite spremni da vam služe oni od kojih to možda ne biste očekivali. Zajednički element globalne ljudske porodice ostvaruje se na višem nivou u zajedničkoj porodici onih koji su međusobno povezani Jevanđeljem, spasonosnom Božjom ljubavlju koja nas poziva na jedinstvo u Njemu: »Jer jednijem Duhom mi se svi krstismo u jedno tijelo, bili Jevreji, ili Grci, ili robovi, ili samo svoji.« (1. Korinćanima 12,13)
