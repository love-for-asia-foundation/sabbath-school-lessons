---
title:  "Subota: Dan slobode"
date:   13/07/2019
---

### Tekstovi za proučavanje u toku sedmice
2 Mojsijeva 16,16-18; 2. Mojsijeva 20,8-11; 5. Mojsijeva 5,12-15; Matej 12,9-13; 3. Mojsijeva 25,1-7.

><p>Tekst za pamćenje</p>
>»I govoraše im: Subota je načinjena čovjeka radi, a nije čovjek Subote radi.« (Marko 2,27)

Bog je stvorio Subotu kao poslednji čin u sedmici stvaranja. Rečeno je da se Bog sedmog dana nije samo odmarao, već da je stvorio odmor kao sastavni deo života sveta kakav je osmislio. Subota je bila pokazatelj da smo stvoreni da stupimo u zajednicu sa Bogom i jedni sa drugima.

Prema tome, ne iznenađuje nas što se Subota, kao jedna od zapovesti u Božjem planu za Njegov narod, spominje na samom početu osnivanja nove izrailjske nacije. Trebalo je da ima središnju ulogu u životu Jevreja.

Kada govorimo o Suboti, razgovor često brzo pređe na pitanje o tome kako da je držimo, šta ne bi trebalo da radimo i slično. Ma koliko ova pitanja bila važna, treba da shvatimo celovitu ulogu kakvu Subota treba da ima u svetu i životu Božjeg naroda kao simbol Božje blagodati i staranja.

Isus je rekao da je sedmi dan, Subota, stvorena za celo čovečanstvo. Kada se istinski »sećamo Subotnog dana«, on će nas menjati svakoga dana u sedmici i – kao što je Isus pokazao – on može postati izvor blagoslova za druge.
