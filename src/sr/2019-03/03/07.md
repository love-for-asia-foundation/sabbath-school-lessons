---
title:  Za dalje proučavanje
date:   19/07/2019
---

Pročitajte sledeće: Elen Vajt, Stvaranje, patrijarsi i proroci »Od Crvenog mora do Sinaja«, str. 295-297. original; Čežnja vekova, »Subota«, str. 281-289. original.

»Isus im je saopštio da je delo izlečenja bolesnih u skladu sa zakonom o Suboti. Ono je bilo u skladu sa radom Božjih anđela, koji neprekidno silaze i penju se između Neba i Zemlje, služeći čovečanstvu koje pati... Toga dana i čovek treba da obavi posao. Životnim potrebama mora se udovoljiti, bolesni se moraju negovati, oskudica siromašnih mora se ublažiti. Neće biti bez krivice onaj ko u Subotu zanemari da pomogne u nevolji. Božji sveti odmor načinjen je za čoveka i dela milosrđa su u savršenom skladu sa njenim ciljem. Bog ne želi da Njegova stvorenja ijedan čas podnose bol koji se može otkloniti u Subotu ili u bilo koji drugi dan.« (Elen Vajt, Čežnja vekova, str. 206.207. original)

**Za razgovor:**

`1. Na koje načine ste doživeli Subotu kao prikaz svog poverenja u Boga? Da li ste u svom životu doživeli iskustvo koje podseća na iskustvo sa manom, kada se Bog postarao za vaše potrebe kao odgovor na vaše poverenje u Njega? Ako jeste, ispričajte ga u razredu i recite šta ste naučili.`

`2. Kao što smo videli u četvrtoj zapovesti zabeleženoj u tekstovima 2. Mojsijeva 20,8-11. i 5. Mojsijeva 5,12-15, Bog je naglasio različite vidove Subote. Koji vid Subote najviše cenite?`

`3. U razredu ili pojedinačno, razmislite kako možete podeliti blagoslove i koristi od Subote u svojoj zajednici?`

`4. Na koje načine je Subota promenila vaš život? Postoje li oblasti vašeg života u kojima načela i obrasci Subote treba da imaju snažniji uticaj?`

**Zaključak:** Bog je dao Subotu da se sećamo stvaranja i otkupljenja, ali ona donosi i mnoge praktične koristi. Uči nas da se oslonimo na Božje staranje o nama; uči nas da negujemo jednakost; predstavlja duhovnu disciplinu koja može promeniti sve naše odnose. Isus je pokazao svoj ideal za Subotu lečeći bolesne i ističući Subotu kao dan koji treba da bude na korist onima kojima je potrebna pomoć.
