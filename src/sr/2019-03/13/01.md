---
title:  Zajednica slugu
date:   21/09/2019
---

### Tekstovi za proučavanje u toku sedmice
2 Korinćanima 2,14-16; 2. Mojsijeva 32,1-14; 1. Petrova 2,12; Filibljanima 2,15; Efescima 2,19; Jevrejima 10,23-25.

><p>Tekst za pamćenje</p>
> »Da se držimo tvrdo priznanja nade: Jer je vjeran Onaj koji je obećao. I da razumijevamo jedan drugoga u podsticanju na ljubav i dobra djela.« (Jevrejima 10,23.24)

U težnji da ispunimo hrišćansku misiju, ne treba da potcenimo mogućnost Crkve kao organizovane zajednice ver­nika. Već smo zapazili izazove sa kojima se možemo suočiti kada težimo da se izborimo sa nepravdom i siromaštvom. Međutim, radeći sa drugim vernicima u zajednici vernih, možemo postati blagoslov ljudima oko sebe.
Iskušenje preti da nam, kada se kao Crkva okupimo, pažnju odvuče nastojanje da u crkvenoj zajednici sve nesmetano deluje, zaboravljajući da ona postoji da služi svetu u koji ju je Bog postavio. Kao crkveno telo, ne smemo zanemarivati patnju i zlo koji vladaju oko nas. Ako ih Hristos nije zanemarivao, ne smemo ni mi.

Moramo biti verni nalogu da propovedamo Jevanđelje, a pored propovedanja treba da pomažemo potlačenima, gladnima, golima i bespomoćnima.

Kao crkvena zajednica i organizacija, mi smo telo Hristovo (videti: 1. Korinćanima 12,12-20). Kao takvi, kao zajednica, treba da hodimo kao što je Isus hodio, da dosegnemo druge kao što je Isus dosezao, i da služimo u današnjem svetu kao Isusove ruke, noge, glas i srce.
