---
title:  Za dalje proučavanje
date:   27/09/2019
---

U knjizi Elen Vajt Apostolska crkva – Hristovim tragom pročitajte poglavlje »Verni svedok«, str. 546-556. original.

»Mi treba da obavljamo posao koji su obavljali apostoli. Svaki hrišćanin treba da bude misionar. Sa saosećanjem i samilošću treba da služimo onima kojima je potrebna naša pomoć, težeći da nesebičnom ozbiljnošću olakšamo nesreću napaćenog čovečanstva...

Hristova ljubav, ispoljena u nesebičnoj službi, biće mnogo uspešnija u popravljanju onoga koji čini zlo, nego mač i sud. Ovo je potrebno da zastraši onoga koji krši zakon, ali misionarski put ljubavi može učiniti više od ovoga. Srce, oguglalo od grdnje, često će omekšati delovanjem Hristove ljubavi.« (Elen Vajt, U potrazi za boljim životom, str. 104.106. original)

»Ropstvo, klasni sistem, nepravedne rasne predrasude, tlačenje siromašnih, zanemarivanje nesrećnih – sve ovo predstavljeno je kao nehrišćansko, kao ozbiljna pretnja dobru ljudskog roda, i kao zlo koje Hristova crkva, koju je Gospod odredio, treba da odbaci.« (Deo govora koji je A. G. Daniels, predsednik Generalne konferencije, održao na sahrani Elen Vajt o njenom radu; Life Sketches of Ellen G. White, str. 473)

**Za razgovor:**

`1. Mnogi ljudi, grupe i organizacije nastoje da olakšaju potrebe u svetu. Kakvom jedinstvenom snagom, shvatanjima i sredstvima Hrišćanska adventistička crkva može doprineti ovom zadatku?  `

`2. Možete li se setiti trenutka kada vas je crkvena zajednica ohrabrila i podržala? Kako na osnovu tog iskustva možete pružiti isto ohrabrenje drugima?`

`3. Pored podrške crkvene zajednice, šta vam još može pomoći da izbegnete da se »umorite od činjenja dobra«?`

`4. Da li znate kakve projekte i inicijative Hrišćanska adventistička crkva podržava širom sveta u vezi sa siromaštvom i zalaganjem za pravdu? Kako možete doprineti ovom obliku crkvenog rada? `

**Zaključak:** Da, kao hrišćani pozvani smo da služimo potrebama drugih, naročito onima koji pate, stradaju ili su ugnjetavani. Iako imamo svoju ličnu odgovornost u ovoj oblasti, kao zajednica usredsređena na služenje drugima, možemo biti mnogo uspešniji ukoliko zajedno radimo kao crkvena porodica.
