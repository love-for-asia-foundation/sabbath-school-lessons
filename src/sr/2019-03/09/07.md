---
title:  Za dalje proučavanje
date:   30/08/2019
---

Pročitajte poglavlje »Velikodušna crkva«, str. 335-345. original, u knjizi Elen Vajt, Apostolska crkva – Hristovim tragom.

»Spasitelj je dao svoj dragoceni život da bi osnovao Crkvu koja će biti sposobna da brine o žalosnim dušama koje su u iskušenju. Zajednica vernih može biti siromašna, neobrazovana i nepoznata, ali u Hristu oni mogu obavljati posao u domu, susedstvu, crkvi, pa čak i u ’drugim krajevima’, čiji će ishod biti tako dalekosežan kao večnost.« (Elen vajt, Čežnja vekova, str. 640. original)

»Nesebično davanje stvorilo je u prvoj Crkvi veliku radost, jer su vernici znali da svojim naporima pomažu da se evanđeoska poruka objavi onima koji su u tami. Njihova darežljivost svedočila je da Gospodnju blagodat nisu uzalud primili. Šta je moglo da pokrene vernike na takvu darežljivist osim posvećenja Duhom? U očima ver­nika i nevernika to je zaista bilo čudo božanske blagodati.« (Elen Vajt, Apostolska crkva – Hristovim tragom, str. 344. original)

**Za razgovor:**

`1. Kako vaša crkvena zajednica može postati više nalik onoj opisanoj u prvih nekoliko poglavlja Dela apostolskih? Kakve praktične korake vođstvo vaše crkve može preduzeti da bi ohrabrilo crkvu u tom pravcu?`

`2. Hrišćanska adventistička crkva širom sveta koristi neka od načela o kojima smo razgovarali u lekciji za ovu sedmicu da odredi kako će se raspodeliti deseci i darovi u različitim delovima sveta. Koje su prednosti ovakvog sistema kada se sredstva dele širom sveta?`

`3. Da li su uputstva za život, poput onih sažetih u 12. poglavlju Rimljanima poslanice, na primer, realna i praktična da bi se po njima živelo – da li su primenljiva u stvarnom svetu – ili nas više podsećaju na idealizovane slike »svetaca« na vitražu?`

`4. U tekstu Jakov 5,1-5. upotrebljen je snažan jezik kojim se ponavljaju oštra upozorenja starozavetnih proroka. Zašto je takav snažan izraz prikladan i neophodan?`

**Zaključak:** Podstaknuti Isusovim nalogom i silom Svetoga Duha, učenici i prvi vernici nastojali su da šire poruku i Isusovu misiju što su dalje mogli. Oslanjajući se na Isusova učenja i jevrejske spise, Rana crkva predstavljala je novu vrstu zajednice, koja je delila šta je imala sa nevoljnima, i unutar zajednice i izvan nje. Svojim primerom i učenjima zabeleženim u njihovim poslanicama upućenim ovim crkvama, prve hrišćanske vođe podsticale su vernike na život vernosti i službe, naročito onima kojima je potrebna pomoć.  
