---
title:  Služba u novozavetnoj crkvi
date:   24/08/2019
---

### Tekstovi za proučavanje u toku sedmice
Dela 2,42-47; Dela 4,32-37; Matej 25,38.40; Dela 9,36; 2. Korinćanima 8,7-15; Rimljanima 12; Jakov 2,1-9.

><p>Tekst za pamćenje</p>
> »Jer vjera čista i bez mane pred Bogom i Ocem jest ova: Obilaziti sirote i udovice u njihovijem nevoljama, i držati sebe neopoganjena od svijeta.« (Jakov 1,27)

Stihovi koji govore o Velikom nalogu (Matej 28,18-20) jedni su od najpoznatijih u Bibliji, makar među hrišćanima. Često se prikazuju kao izjava o našoj misiji i predstavljaju nadahnuće različitim misionskim i evanđeoskim projektima. Nadahnuti ovim stihovima, hrišćani su zaista otišli širom sveta, ponekad po cenu velikih ličnih poteškoća, da bi širili Jevanđelje.

Šta je Isus rekao u Velikom nalogu? Da stvaraju učenike, da krštavaju, da poučavaju ljude »da sve drže što sam vam zapovijedao«. (Matej 28,20) Kao što smo videli, veliki deo onoga što nam je Isus naložio odnosi se na staranje o onima kojima je potrebna pomoć, koji ne mogu da se brinu o sebi. Ne treba da zaboravimo da ovi nalozi upućeni Isusovim prvim učenicima nisu bili nova dužnost, nešto što ranije nisu čuli ili videli, već pre nastavak Isusove misije, koja je već delovala među njima. Iz tog razloga, ova strana Isusovih pouka jasno se može zapaziti u životu nove crkvene zajednice kao deo ispunjavanja Velikog naloga.
