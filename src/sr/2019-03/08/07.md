---
title:  Za dalje proučavanje
date:   23/08/2019
---

Pročitajte sledeće: Elen Vajt, Čežnja vekova, »Milostivi Samarjanin«, str. 497-505. original; »Jednome od ove moje najmanje braće«, str. 637-641. original; Pouke velikog Učitelja, »Premošćena provalija«, str. 260-271. original; »Ko je moj bližnji?«, str. 376-389. original.

»Hristos ruši zid razdvajanja, samoljublja, nacionalnih predrasuda i propoveda ljubav prema svim pripadnicima ljudske porodice. On uzdiže ljude iz uskog kruga u koji ih je zatvorila njihova sebičnost; On uklanja sve teritorijalne granice i veštački stvorene ra­zlike u društvu. Ne pravi nikakve razlike između suseda i stranaca, prijatelja i neprijatelja. On nas uči da svaku dušu, kojoj je potrebna pomoć, smatramo bližnjim, a ceo svet svojim poljem rada.« (Elen Vajt, Misli s Gore blagoslova, str. 42. original)

»Merilo zlatnog pravila je merilo hrišćanstva; sve što je manje od toga je prevara. Religija, koja navodi ljude da malo cene ljudska bića, koja je Hristos toliko cenio da je svoj život dao za njih; religija, koja nas navodi da budemo nemarni prema ljudskim potrebama, patnjama ili pravima, lažna je religija. Ako omalovažavamo prava siromašnih, napaćenih i grešnih, pokazujemo da smo izdali Hrista. Hrišćanstvo u svetu ima tako malo sile zato što ljudi samo nose Hristovo ime, dok se životom odriču Njegovog karaktera.« (Elen Vajt, Misli s Gore blagoslova, str. 136.137. original)

**Za razgovor:**

`1. Koji je vaš omiljeni tekst koji smo proučavali ove sedmice? Zašto?`

`2. Pogledajte šta je Elen Vajt napisala o tome kako je vera koja »navodi da budemo nemarni prema ljudskim potrebama, patnjama ili pravima, lažna religija«. Zašto moramo biti pažljivi da bismo izbegli laku zamku da pomislimo da ništa drugo nije važno zato što imamo »istinu« (šta je tačno)?`

`3. Kako stihovi u odeljku od četvrtka pokazuju šta posedovanje »istine« obuhvata?`

**Zaključak:** Isusova učenja predstavila su drugačiji način života za one koji su stanovnici i pripadnici Božjeg carstva. Gradeći na temelju Starog zaveta, On je ponovio i proširio pouke usredsređene na staranje o siromašnima i potlačenima, naglašavajući da će Njegovi sledbenici živeti kao ljudi saosećanja i milosrđa, dok čekaju Njegov povratak.
