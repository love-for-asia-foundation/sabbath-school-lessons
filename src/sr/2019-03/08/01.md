---
title:  "»Jednome od ove Moje najmanje braće...«"
date:   17/08/2019
---

### Tekstovi za proučavanje u toku sedmice
Matej 5,2-16.38-48; Rimljanima 12,20.21; Luka 16,19-31; Luka 12,13-21; Matej 25,31-46.

><p>Tekst za pamćenje</p>
> »I odgovarajući Car reći će im: Zaista vam kažem: kad učiniste jednome od ove Moje najmanje braće, Meni učiniste.« (Matej 25,40)

Nakon što smo videli da je Isusov život bio posvećen staranju o drugima, naročito o napaćenima i izgubljenima, očekujemo da je Isus mnogo govorio o brizi o drugim ljudima. I jeste govorio.

Isusove pouke su praktične, usredsređene na pitanje šta znači živeti kao Božji sledbenik. Zapažamo da nas Isus upućuje na dela pravde, ljubaznosti i milosrđa, koja je i On činio dok je bio na Zemlji. Ukoliko sledimo Njegov primer, služićemo drugima kao i On što je služio.

Isus je, takođe, govorio o nebeskom carstvu. Prema Isu­sovom opisu, nebesko carstvo je stvarnost čiji deo možemo biti već sada. Ona predstavlja način života u kome vladaju drugačiji prioriteti, vrednosti i vrline u odnosu na one koje nalazimo u zemaljskim carstvima. Isus je u svojim učenjima objasnio uređenje ovog carstva, koje obuhvata čvrstu usredsređenost na to kako služimo Bogu i kako se, služeći Mu, odnosimo prema drugima. Takođe, otkrivamo da služenje drugima – staranje o njihovim potrebama i pružanje podr­ške – predstavlja način na koji neposredno možemo ponuditi svoju službu Bogu.
