---
title:  Isus i oni kojima je potrebna pomoć
date:   10/08/2019
---

### Tekstovi za proučavanje u toku sedmice
Luka 1,46-55; Luka 4,16-21; Luka 7,18-23; Matej 12,15-21; Matej 21,12-16; Marko 11,15-19; Isaija 53,3-6.

><p>Tekst za pamćenje</p>
> »Duh je Gospodnji na Meni; zato Me pomaza da javim Jevanđelje siromasima; posla Me da iscijelim skrušene u srcu; da propovjedim zarobljenima da će se otpustiti, i slijepima da će progledati; da otpustim sužnje; i da propovijedam prijatnu godinu Gospodnju.« (Luka 4,18.19)

Između ostalih razloga svoga utelovljenja, Isus je došao na nam pokaže kakav je Bog. To je činio svojim poučavanjem, žrtvom i životom; odnosno, načinom kako se ophodio prema običnim ljudima. Mnoga Njegova dela izvršila su trenutne, stvarne promene u životu ljudi.

Ovu stranu Mesijine službe predvideli su starozavetni proroci, Isusova majka Marija, čak i Isus lično kada je u prvoj zabeleženoj propovedi odredio svoju misiju (Luka 4). Pored toga, pisci Jevanđelja često su govoreći o Isusovom životu koristili jezik starozavetnih proroka u nastojanju da objasne Njegova dela. Na ovaj način, Isusov život jasno se video u delima ovih proroka, kao i njihovo saosećanje prema siromašnima i potlačenima.

Verske vođe, međutim, smatrale su Isusa pretnjom. Strašan primer nepravde i surovosti predstavlja trenutak u kome su uhapsili Isusa, nepravedno Mu sudili i razapeli Ga. Bog nas je preko Isusa upoznao šta znači nepravda, a u Njegovoj smrti razotkrio je užas zla. U Njegovom vaskrsenju, izvojevao je pobedu za život, dobrotu i spasenje.
