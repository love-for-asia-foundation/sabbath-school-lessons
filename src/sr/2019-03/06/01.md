---
title:  Klanjanje Stvoritelju
date:   03/08/2019
---

### Tekstovi za proučavanje u toku sedmice
Psalam 115,1-8; 5. Mojsijeva 10,17-22; Psalam 101,1; Isaija 1,10-17; Isaija 58; Marko 12,38-40.

><p>Tekst za pamćenje</p>
> »A nije li ovo post što izabrah: Da razvežeš sveze bezbožnosti, da razdriješiš remenje od bremena, da otpustiš potlačene, i da izlomite svaki jaram? Nije li da prelamaš hljeb svoj gladnome, i siromahe prognane da uvedeš u kuću? Kad vidiš gola, da ga odjeneš, i da se ne kriješ od svoga tijela?« (Isaija 58,6.7)

Čak i letimičnim čitanjem knjiga starozavetnih proroka uočavamo njihovu zabrinutost zbog lošeg postupanja prema siromašnima i potlačenima. Proroci i Bog u čije ime su govorili bili su ispunjeni gnevom zbog onoga što su videli da se čini u svim okolnim narodima (vidi, na primer, Amos 1; 2). Međutim, gajili su, takođe, naročito osećanje ljutnje i žalosti zbog nepravde koju je činio Božji narod, oni koji su primili toliko mnogo božanskih blagoslova. S obzirom na njihovu istoriju, i zakone koje im je Bog dao, ovaj narod trebalo je da bolje postupa. Nažalost, to nije uvek bio slučaj, pa su proroci mnogo govorili o tim turobnim događajima.

Zanimljivo je zapaziti da su mnoge od najpoznatijih izjava u vezi sa pravdom i nepravdom od strane starozavetnih proroka zapravo date u okviru uputstava o bogosluženju. Kao što ćemo videti, pravo bogosluženje nije samo ono što se događa u toku verske službe. Pravo bogosluženje odnosi se, takođe, na život u kome delimo Božje zanimanje za dobro drugih i nastojimo da uzdignemo one koji su ugnjeteni i zaboravljeni.
