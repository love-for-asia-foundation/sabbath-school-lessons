---
title:  Za dalje proučavanje
date:   09/08/2019
---

U knjizi Elen Vajt Čežnja vekova pročitajte poglavlje »Isus kori fariseje«, str. 610-620. original.

»Uzdižući vrednost praktične pobožnosti, prorok je ponovio savet koji je Izrailj dobio pre mnogo vekova... Gospodnje sluge, iz stoleća u stoleće, ponavljale su ove savete onima koji su bili u opasnosti da prihvate formalizam običaja i da zaborave da budu milostivi.« (Elen Vajt, Istorija proroka i careva, str. 326.327. original)

»Bila sam poučena da pažnju našeg naroda usmerim na pedeset i osmu glavu iz Knjige proroka Isaije. Čitajte pažljivo ovu glavu i upoznajte vrstu službe koja će doprineti životu Crkve. Delo Jevanđelja treba da se prenosi preko naše velikodušnosti, kao i kroz naš rad. Kad sretnete dušu koja pati, koja očekuje pomoć, učinite joj. Kad nađete gladne, nahranite ih. Obavljajući to, vi ćete raditi u redovima Hristove službe. Učiteljev sveti rad bio je milosrdan rad. Ohrabrimo narod gde god da se nalazi da učestvuje u tom radu.« (Elen Vajt, Welfare Ministry, str. 29)

**Za razgovor:**

`1. Da li ste ikada o delima pravde i ljubavi prema milosti ra­zmišljali kao o činu bogosluženja? Kako ovakvo razmišljanje može promeniti vaš pristup staranju o drugima? Kako može promeniti vaš stav prema bogosluženju?`

`2. Kako se u hrišćanskom životu, i ličnom i životu crkvene zajednice, možemo sačuvati od zanemarivanja onoga »što je najpretežnije u Zakonu« (Matej 23,23)? Možete li u svom iskustvu prepoznati neke primere kada ste možda »cedili komarca i kamilu proždirali«? (Matej 23,24)`

`3. Zašto se licemerstvo smatra velikim grehom? Zar nije bolje da makar pokušamo da izgledamo kao da činimo dobro?`

`4. Kako Božje viđenje siromašnih i nevoljnih i revnost prema njima, izraženi preko proroka, menjaju vaš pogled na svet? Da li biste drugačije razumeli lokalne vesti i izveštaje da ih čitate i slušate očima i ušima proroka?`

**Zaključak:** Dok su proroci bili zabrinuti zbog zla u zemlji, naročito su bili usredsređeni na zla koja je činio narod koji je tvrdio da služi Bogu. I proroci i Isus smatrali su da bogosluženje nije u skladu sa pravdom i da takva religija predstavlja licemerje. Pravo bogosluženje kakvo Bog traži obuhvata borbu protiv ugnjetavanja i staranje o siromašnima i nevoljnima.  
