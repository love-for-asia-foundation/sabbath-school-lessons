---
title:  Za dalje proučavanje
date:   26/07/2019
---

U knjizi Elen Vajt Stvaranje, patrijarsi i proroci pročitajte poglavlje »Davidove poslednje godine«, str. 746-755. original.

»Davidovi psalmi prikazuju široku lepezu iskustava, od dubine svesti o krivici i samoosuđivanja pa sve do najčvršće vere i najuzvišenije veze sa Bogom. Izveštaj o njegovom životu objavljuje da greh donosi samo sramotu i muku, ali i da Božja ljubav i milost mogu dopreti do najvećih dubina, da će vera uzdići pokajničku dušu i učiniti je posinjenim Božjim detetom. Od svih obećanja koje sadrži Njegova reč, to je jedno od najsnažnijih svedočanstava o Božjoj vernosti, pravednosti i zavetnoj milosti.« (Elen Vajt, Stvaranje, patrijarsi i proroci, str. 754. original)

Kad je reč o mudrosti u Pričama Solomunovim: »Na ovim načelima počiva blagostanje društva, bilo da se radi o svetovnim ili verskim zajednicama. Ova načela daju sigurnost imovini i životu. Na svemu što omogućava međusobno poverenje i saradnju, svet može zahvaliti Božjem zakonu koji je zapisan u Njegovoj reči, i koji još postoji u ljudskom srcu, upisan često nejasnim i gotovo izbrisanim slovima.« (Elen Vajt, Vaspitanje, str. 137. original)

**Za razgovor:**

`1. U kom smislu sebe možete smatrati vođom ili osobom na uticajnom položaju? Kako možete biti oruđe pravednosti u toj oblasti svog života? `

`2. Razmišljajte o kulturi i društvenim strukturama mesta u kome živite? Na koji način možete raditi unutar postojećeg sistema da poboljšate život nevoljnih?`

`3. Zašto su načela pravde i pravednosti toliko važna za izgradnju snažnog društva?`

`4. Priče Solomunove usredsređene su na mudre savete kako da živimo boljim životom. Šta nam to govori o Božjem karakteru?`

**Zaključak:** Psalmi i Priče Solomunove su dve knjige koje se naročito bave izazovima vernog života usred uobičajenih životnih iskustava i iskušenja. Obe pružaju uvid u Božje viđenje društva i Njegovu posebnu brigu o siromašnima i potlačenima. Ono na što snažno upućuje vapaj u Psalmima i mudrost u Pričama Solomunovim je da Bog zaista vidi i da će se umešati da zaštiti one koje često zanemaruju i iskorišćavaju. Ako se Bog time bavi, onda treba i mi da se bavimo.  
