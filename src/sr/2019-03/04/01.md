---
title:  Milost i pravda u Psalmima i Pričama Solomunovim
date:   20/07/2019
---

### Tekstovi za proučavanje u toku sedmice
Psalam 9,7-9.13-20; Psalam 82; Psalam 101; Psalam 146; Priče 10,4; Priče 13,23.25; Priče 30,7-9.

> <p>Tekst za pamćenje</p>
> »Sudite ubogome i siroti, onoga koga gone i ništega pravdajte. Izbavljajte ubogoga i ništega, iz ruke bezbožničke otimajte.« (Psalam 82,3.4)

Psalmi i Priče Solomunove opisuju iskustvo života sa Bogom u običnim životnim prilikama, ne samo u trenucima bogosluženja ili verskih aktivnosti. Iako Priče Solomunove pružaju čitavu lepezu praktične mudrosti – od odnosa i porodice do posla i vlasti – Psalmi su zbirka pesama koje obuhvataju raznolika osećanja i duhovna iskustva, od jadikovanja do oduševljenog veličanja. Lako je zapaziti da naša vera treba da utiče na svako životno iskustvo, jer Bog brine o svakoj oblasti našeg života.

Međutim, bilo kakvo razmišljanje o životu u ovom palom svetu teško da može da pređe preko nepravde koja toliko prožima čovekove prilike. U stvari, nepravda se stalno opi­suje kao nešto o čemu Gospod brine i šta nastoji da ublaži. Upravo je On nada beznadežnima. Iako se samo letimično možemo osvrnuti na ono što ove knjige govore o ovoj temi, možda ova lekcija može da vas nadahne da budete aktivniji u služenju potrebama siromašnih, potlačenih i zaboravljenih, koji žive oko nas i kojima smo dužni da pomognemo.
