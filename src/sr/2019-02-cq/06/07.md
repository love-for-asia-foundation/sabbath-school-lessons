---
title:  I nakon ovog sveta
date:   10/05/2019
---

### Istraživanje(Pesma nad pesmama 2)

**Zaključak**

Brak je kao cveće koje raste i cveta u proleće. To je zaista vreme radosti i pesme. Znamo da mnoge biljke ne cvetaju tokom jeseni i zime. Cveće se pojavljuje u tačno određeno vreme kad postoje i odgovarajući uslovi tla.  Isto važi i kad je reč o braku i daru seksualne intimnosti. Kad primimo taj dar u odgovarajuće vreme i sledimo razumne biblijske savete, to može biti predukus neba na zemlji.

**Razmotrite**

Nacrtajte nešto od onoga što smatrate da bi moglo doneti sreću u domu, i podelite to sa svojim drugovima iz razreda.

Zamolite neki stariji bračni par da vam govori o radostima braka, i o tome šta su učinili da očuvaju svoj brak.

Razmišljajte o tome šta znači imati brak koji je predukus neba. Zapišite svoja razmišljanja u dnevnik.

Čitajte sa nekim prijateljem prvi paragraf na 106. strani knjige The Adventist Home (Adventistički dom). Pažljivo ga proučite i razgovarajte o njemu.

Proučite indeks pojmova na vebsajtu egwwritings.org da biste videli šta je još Elen Vajt pisala o braku i seksu. Zabeležite odlomke koji se po vama posebno izdvajaju da biste mogli kasnije da se pozovete na njih.

Pevajte pesmu pod rednim br. 429 iz adventističke pesmarice Hrišćanske himne »Kad je glava doma Bog«, i razmišljajte o njenim stihovima.

Molite se da vas Božja ruka uvede u svetu bračnu zajednicu, u pravo vreme i sa pravom osobom.

**Povežite**

Efescima 5,22-33, Matej 19,4-6, Jevrejima 13,4-7.

Ellen G. White, The Adventist Home; Testimonies on Sexual Behavior, Adultery, and Divorce; Elen G. Vajt, Um, karakter i ličnost, od 23. do 25. poglavlja.

Nancy L. Van Pelt, To Have and to Hold.

*Džontu Majkl, Njuport, Nju Hempšir, SAD*
