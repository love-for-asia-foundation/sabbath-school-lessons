---
title:  Jedan um
date:   07/06/2019
---

### Istraživanje(Rimljanima 15,5)

**Zaključak**

Kad pogledamo stihove koje smo proučavali ove sedmice, jasno nam je da Bog uzima u obzir našu ljudsku prirodu i razume da su greh i sukob deo nje. Premda ćemo i dalje ulaziti u sukobe, On želi da ih upotrebimo kao podstrek za izgradnju karaktera. I pored toga što je svako od nas jedinstven, mi se možemo udružiti da bismo prevazišli sukobe i postigli jedinstvo u nameri da se ljubazno odnosimo jedni prema drugima.  

**Razmotrite**

Razgovarajte s nekim parom koji je u srećnom braku više od dvadeset godina, da biste saznali kako oni uspevaju da izađu na kraj sa sukobima i očuvaju svoj brak.

Ako ove sedmice uđete u neki sukob ili se naljutite, zapišite svoja osećanja. Odvojte vreme da razmislite zašto se tako osećate.

Zabeležite tri biblijska teksta koja možete naučiti napamet kako bi vam pomogli da se ne ponesete za osećanjima kad se sukob javi.

Slušajte neku pesmu koja vas ohrabruje kad ste neraspoloženi.

Molite se i tražite od Boga da vam pokaže oblasti u vašem srcu u kojima treba da uzrastete.

Napravite ljubazan gest prema nekome s kim ste nedavno bili u sukobu, da biste pokazali da se može naći rešenje čak i ako je bilo nekih grešaka.

**Povežite**

Matej 22,37; Rimljanima 12,2; Kološanima 3,2.

Elen G. Vajt, Um, karakter i ličnost.

Gary Thomas, Sacred Marriage; The Sacred Search.

*Elejn Tompson, Edmonton, Alberta, Kanada*
