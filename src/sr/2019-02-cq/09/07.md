---
title:  "Kako izaći na kraj sa gubitkom?"
date:   31/05/2019
---

### Istraživanje (Luka 23,46)

**Zaključak**

Svi doživljavamo gubitak na različite načine i svima nam je potrebno da pronađemo način da s tim izađemo na kraj. Premda je gubitak drage osobe, naročito kad se dogodi pod tragičnim okolnostima, verovatno onaj s kojim je najteže pomiriti se, ne možemo potceniti ni posledice drugih gubitaka. Dete čiji se roditelji razvedu doživljava gubitak, kao i neko ko izgubi izvor prihoda zbog smanjenja troškova u firmi. Gubitak doma zbog prisilnog preseljenja, i gubitak slobode zbog odlaska u zatvor, ili invaliditet zbog nesreće i bolesti, takođe mogu delovati poražavajuće. A budući da u ovom životu neizbežno doživljavamo gubitke, moramo se pripremiti i osposobiti da izađemo na kraj s njima na način koji će doneti isceljenje. Isus će poneti vaše terete. Dakle, iako se zbog nekog gubitka možda osećate kao da vas je Bog napustio,  treba da se molite bez prestanka, da budete uvek u dodiru sa svojim nebeskim Ocem, da ostanete usaglašeni s Njim, znajući da će vas On uvek vratiti k sebi, sada i u večnosti.   

**Razmotrite**

Pronađite neki način da olakšate bol, kao što je plakanje. Plakanje nije znak slabosti – čak je i Isus plakao.

Potražite nekog pouzdanog člana porodice, prijatelja, pastora, ili savetnika s kojim možete da razgovarate o svom bolu.

Idite kod terapeuta ako vam je neprijatno da se poverite nekom drugom.

Molite se za druge koji možda doživljavaju gubitak sličan vašem.

Potražite nekog kome je potrebna vaša molitva.

Neka vam molitva uvek bude u srcu, kao što je bila Isusu u trenutku kada se obraćao svom Ocu dok je stradao na krstu (Luka 23,46).

**Povežite**

Elen G. Vajt, Pouke velikog Učitelja, chap. 14, »Shall Not God Avenge His Own?«

Larry Yeagley, Life After Loss, Review and Herald®, 1986; Heartache and Healing, TEACH Services Inc., 2012.

*Pol Klark, Orlando, Florida, SAD*
