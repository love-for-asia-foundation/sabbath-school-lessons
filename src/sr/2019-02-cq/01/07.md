---
title:  Svrha smene različitih doba
date:   05/04/2019
---

### Istraživanje (Propovednik 3,1)

**Zaključak**

Život je privremen i ima svoja razdoblja, faze i poglavlja. Tokom svakog od tih vremenskih perioda postoji jedna ili više istina koje se mogu i moraju naučiti upravo tada. Božja namera je da mi doživimo svako od tih doba, od sveže novine proleća i sjajne toplote leta, do zrele lepote jeseni i tihog sjaja zime. Kao u prirodi, tako i u našem životu, sagledajmo »svaki posao pod nebom«, i proživimo vreme koje nam je određeno na zadovoljavajući način, tako spretno i dostojanstveno kao što bi Gospod hteo.

**Razmotrite**

Mapirajte različita životna razdoblja (detinjstvo, adolescencija, dvadesete godine, odraslo doba, itd.) i zaključite koju važnu istinu čovek treba da nauči tokom svakog od tih vremenskih razdoblja. Pronađite za to paralelu i podršku u Pismu.

Zamislite sebe u svojim poznim godinama. Kako ćete izgledati? Koje će se vrednosti  promeniti? Šta će ostati isto? Kako će izgledati vaša porodica? Zašto?

Opišite ranije periode svog života i zapazite svetle trenutke koje treba pamtiti i one mračne iz kojih treba izvući važne pouke.

Napravite video montažu o tome kako je vaša osnovna porodica prelazila iz jedne u drugu fazu, i vizuelno dočarajte kako vas je Bog vodio sve vreme.

Napišite neku pesmu koja evocira uspomene iz prošlosti, ali ohrabruje i pruža nadu u Božje vođstvo u budućnosti.

U bašti zasadite više biljaka koje cvetaju i donose plodove u različita godišnja doba.

Sedite s nekim i primenite vežbu slušanja. Slušajte svog sagovornika bez prekidanja tokom pet minuta, stavljajući mu neverbalnim znacima do znanja da ga zaista slušate. Zatim se zamenite, a kasnije razgovarajte o prednostima i nedostacima takvog pristupa.

**Povežite**

2 Mojsijeva  4; Propovednik 3; Jovan 3; Titu 2.

*Džanghjuk Ku, Jeju, Kjongido, Južna Koreja*
