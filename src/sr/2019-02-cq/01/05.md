---
title:  Napuštanje gnezda
date:   03/04/2019
---

### Primena (Psalmi 71,5; Propovednik 3,2; Dela 9,1-22)

Dakle, uspešno ste odgajili svoju porodicu prema Božjim smernicama, ali vreme je za još jednu promenu. Vaša deca su sada spremna da napuste vaš dom. Da li su ona spremna da pođu i suoče se sa svetom sama?

Mnogi staratelji se plaše da puste svoju decu u svet, ali činjenica je da su i oni sami u jednom trenutku morali da napuste svoj dom i krenu tim putem. Da bismo rasli kao hrišćani, moramo da prolazimo kroz iskušenja i da izgrađujemo svoju veru u Boga. Bog s razlogom dopušta da se odvojimo. On ima plan za svakog od nas pojedinačno, pa i za našu omladinu (Psalmi 71,5). Misija na koju smo pozvani može se odvijati u našem rodnom gradu ili na drugom kraju sveta, ali sve to vodi ka istom cilju, a to je širenje evanđelja o našem Gospodu.

Napuštanje udobnosti doma može biti prilično zabrinjavajuće, ali to je neophodna promena u životu. Pišući o porodici, Elen G. Vajt je izjavila da roditelj ima moć da »oblikuje karakter (svoje) dece, kako bi bila pripremljena za uzvišeniji, neprolazni život«.<sup>1</sup> Dužnost roditelja je da odgaji porodicu na koju Bog može da gleda sa odobravanjem.

To ne znači da mi i naši mladi nećemo grešiti dok živimo u ovom palom svetu. Čak i Savle, koji je kasnije postao apostol, nekad je bio progonitelj hrišćana. Pošto je sagledao Gospodnju istinu, Savle, koji je promenio ime u Pavle, počeo je da govori o Božjoj reči (Dela 9,1-22). Kao ljudi, mi nismo savršeni i verovatno ćemo u prvom pokušaju sve shvatiti pogrešno kao i Savle, ali sa Isusom u svom srcu, moći ćemo da učinimo velike stvari. Naši domovi trebalo bi da budu gnezda ljubavi, praštanja i nege – isto ono što Božje srce predstavlja za nas.

**Odgovorite**

`1. Kada je pravo vreme da dopustimo deci da samostalno donose odluke?`

`2. Kako znate da li ste pozvani u propovedničku službu?`

`3. Zašto Bog dopušta da naše najmilije koji su odrasli u crkvi svet izbaci iz koloseka?`

*Džasinda Bats, Junion, Nju Džersi, SAD*


______________


<sup>1</sup>	Ellen G. White, The Adventist Home, p. 231.
