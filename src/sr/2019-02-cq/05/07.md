---
title:  Porodice koje se uzdaju u Gospoda
date:   03/05/2019
---

### Istraživanje (Priče 3,5)

**Zaključak**

Knjiga Priče Solomunove je prava riznica mudrosti. Svi njeni saveti su bezvremeni, jer su to reči koje je Bog nadahnuo kao izraz ljubavi prema svojoj deci. Možemo se osloniti na Gospoda koliko god da su veliki naši problemi, i biće to najbolja odluka koju smo ikad doneli (Priče 3,5). Gospod želi da živimo životom napretka i blagoslova koji prevazilaze sve što možemo da zamislimo za sebe i svoju porodicu, a tako će i biti ako se budemo oslonili na Njega.

**Razmotrite**

Pođite u šetnju sa članovima svoje porodice i razgovarajte o tri osobine koje najviše volite kod svakog od njih. Budite kreativni i iskreni.

Napravite album sa porodičnim fotografijama i uspomenama, a ispod svake od njih zapišite na čemu ste zahvalni Bogu u vezi s njom.

Napišite lično pismo svakom članu svoje porodice, prisećajući se vaših omiljenih zajedničkih uspomena. Sačuvajte ta pisma i čitajte ih kad se osetite obeshrabreno ili usamljeno.

Isplanirajte jedanput ili dvaput mesečno izlazak sa porodicom negde gde vas ništa neće ometati. Isključite telefone tako da možete da se usredsredite na razgovor o emotivnim potrebama svakoga od vas.

Razgovarajte s članovima porodice s kojima niste često u vezi. Podsetite ih da ih volite i da ste zahvalni Bogu što su i oni deo vaše porodice.

Napišite pesmu ili nacrtajte nešto što pokazuje šta osećate prema svojoj porodici, i koliko ste zahvalni Bogu što su ti ljudi deo vašeg života.

**Povežite**

Samuele Bacchiocchi, The Marriage Covenant.

Ken Canfield, The Seven Secrets of Effective Fathers.

Kay Kuzma, To Understand Your Child.

Mary Stewart Van Leeuwen, Gender and Grace: Love, Work, and Parenting in a Changing World.

Nancy Van Pelt, The Compleat Parent.

*Migel Alehandro Patinjo Ramirez, Adventistička akademija u Hong Kongu *
