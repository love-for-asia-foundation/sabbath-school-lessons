---
title:  Idealan porodični život nam je predočen od samog početka
date:   21/06/2019
---

### Istraživanje(1. Petrova 2,9)

**Zaključak**

Hrišćani treba da razumeju kako je Bog nameravao da porodica izgleda. Šestog dana, Bog je stvorio muško i žensko (1. Mojsijeva 1,26.27.31). »Potom reče Bog: da načinimo čovjeka po svojemu obličju, kao što smo mi« (1. Mojsijeva 1,26). Ako je Božja glavna karakteristika ljubav (1. Jovanova 4,8), zar ne bi trebalo da ljubav bude prvo što ljudi zapaze u hrišćanskim domovima? Ako živimo oponašajući Boga, mi oponašamo savršenstvo. Oponašati Boga znači oponašati ono što On jeste i kakav jeste. Bog voli svako svoje dete. On nam je pružio priliku da budemo Njegova deca i da Ga sledimo. Hristos je dao pravo svakome od nas da Ga oponaša, da Ga sledi, da Ga voli. Mi možemo pokazati Hristovu ljubav prema svim ljudima, tako što ćemo ih i mi voleti i otkrivati Hrista u svojim porodicama.

**Razmotrite**

Otvorite svoj dom za porodično proučavanje Biblije.

Povedite svoju porodicu da volontira u lokalnom skloništu.

Odredite dan za porodicu kada ćete izaći i zabavljati se sa svojim poznanicima i članovima crkve.

Pretvarajte se da ste gost u svojoj kući, neko ko ne veruje u Boga i zapišite svoju reakciju u vezi sa svedočanstvom koje prenosi vaš dom i stvari koje su u njemu – knjige, umetnički predmeti, hrana, i ostalo.

Napišite kratak pamflet ili organizujte radionicu u crkvi ili maloj grupi na temu kako pripremiti svoj dom za svedočenje neverujućima (slično profesionalnoj prezentaciji na temu kako pripremiti svoj dom da biste sprečili da neko stariji ne padne tako što će se saplesti o tepih ili naleteti na komad nagomilanog nameštaja).

**Povežite**

1 Mojsijeva 1,26; Jovan 1,4; Rimljanima 3,23. 24; 1. Korinćanima 4,16; Efescima 3,15-19; 5,1; 1. Petrova 2,9.

Ellen G. White, The Adventist Home, pp. 35–38; Testimonies for the Church, vol. 5, pp. 740–742.

*Selin Vajsner, Lebanon, Tenesi, SAD*
