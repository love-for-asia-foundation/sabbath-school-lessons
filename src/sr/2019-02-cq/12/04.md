---
title:  "Dome, slatki dome"
date:   18/06/2019
---

### Svedočanstvo (Priče 4,23)

»Bog želi da dom bude najsrećnije mesto na zemlji, pravi simbol nebeskog doma.«<sup>1</sup>

»Obnova i uzdizanje čovečanstva počinje u domu. Posao roditelja predstavlja osnovu svakog drugog posla. Društvo je sastavljeno od porodica i one postaju ono što glave porodica učine od njih. Iz srca ’izlazi život’ (Priče 4,23), a porodica je srce zajednice, Crkve, naroda. Blagostanje društva, uspeh Crkve, napredak naroda zavisi od uticaja doma.«<sup>2</sup>

»Naše vreme je kratko. Ovim svetom prolazimo samo jedanput i dok prolazimo, iskoristimo najbolje što možemo ovaj život. Posao na koji smo pozvani ne zahteva bogatstvo ili društveni položaj, niti veliku sposobnost. On zahteva ljubazan, požrtvovan duh i nepokolebljivu odluku. Svetiljka, iako mala, ako stalno gori, može da bude sredstvo za paljenje mnogih drugih svetiljki.  Možda nam se naš delokrug uticaja čini malim, naša sposobnost skromnom, naše prilike malobrojnim, naše znanje ograničenim, ali svima nam se ukazuju sjajne mogućnosti ako verno iskoristimo prednosti svoga doma. Ako hoćemo da otvorimo svoja srca i domove božanskim načelima života, postaćemo kanali za izlivanje životodavne sile. Iz naših domova poteći će bujice života koje isceljuju i privlače, donoseći lepotu i plodnost tamo gde sad vladaju neplodnost i smrt.«<sup>3</sup>

**Odgovorite**

`1.	Kojim ste blagom svoga doma u iskušenju da se hvalite kao što je učinio car Jezekija? Šta bi umesto toga trebalo da vam bude u središtu pažnje?`

`2.	Koja su to »božanska načela života«? Kako možemo da im »otvorimo svoja srca i domove«? Šta možete dodati svojoj svakodnevnoj rutini, a što bi vam pomoglo da oponašate Hrista?`

`3.	Koji savremeni svetski problemi ili trendovi remete i uništavaju domove za koje je Bog nameravao da budu »simbol nebeskog doma«?`

*Laura Veter, Gudletsvil, Tenesi, SAD*

______________

<sup>1</sup>	Ellen G. White, The Adventist Home, p. 102.

<sup>2</sup>	Elen G. Vajt, U potrazi za boljim životom, str. 349 orig.

<sup>3</sup>	Isto, str. 355 orig.
