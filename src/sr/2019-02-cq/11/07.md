---
title:  Stopama svoje porodice
date:   14/06/2019
---

### Istraživanje(1. O carevima 15,1-4)

**Zaključak**

Istorija pokazuje da se loše odluke odražavaju na naše potomstvo. Zahvaljujući mnogim velikim biblijskim i ličnim primerima koje možemo da posmatramo, mi imamo moć da razbijamo generacijske kletve jednostavno time što ćemo promeniti put kojim idemo. Svi smo imali neki tip porodične dinamike koji nas je oblikovao. Ali, dok proživljavamo oluje porodičnih problema i težimo da rastemo zajedno u veri, imajmo na umu da postoji Bog koji želi da nas spase, kome je stalo da mi oponašamo nebesku porodicu kako bismo svetu pružili primer porodice koja voli Boga.

**Razmotrite**

Postanite mentor (stariji brat ili sestra) nekome ko je u hraniteljskoj porodici. Razgovarajte s takvom decom o mogućnostima za uspeh u životu. Budite im porodica, i trudite se da ih usmeravate uz puno molitava.

Čitajte priču »How to Be an Active, Gospel-Centered Mom« (Kako biti aktivna mama usredsređena na evanđelje), od Bruk Mekglotlin (Brooke McGlothlin) na vebsajtu Focus on the Family; https://bit.ly/2IbCF9i.

Razgovarajte s nekim ko je imao problematičan porodični život, ali je uspeo to da prevaziđe razbijajući generacijsku kletvu i menjajući smer svog života pod Božjim vođstvom.

Opišite pet tipova porodične dinamike u današnjem svetu koje bi mogle navesti dete da postane buntovno.

Proučite priču o Jakovu iz Biblije i zapazite kako su njegove odluke i odluke drugih u porodici uticale na njegove žene i decu.

Smislite još neku metaforu osim cveta kojom biste dočarali ljudski razvoj.

Razmislite o sopstvenom putovanju i o tome kako su vas život i porodična dinamika ojačali. Kako možete to da upotrebite da biste pomogli nekom drugom?

**Povežite**

1 Mojsijeva 29-31; 1. O carevima 15.

Elen G. Vajt, Istorija proroka i careva, 7. poglavlje, »Jerovoam«, str. 99-108 orig.; Child Guidance, pp. 530, 531.

»Parenting«, Focus on the Family, https://bit.ly/2F5J84a.

*Lari S. Grej, Koledž Park, Merilend, SAD*
