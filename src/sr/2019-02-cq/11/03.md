---
title:  Ovozemaljska porodica je simbol nebeske
date:   10/06/2019
---

### Svedočanstvo (5. Mojsijeva 6,5-8)

»Bog bi hteo da naše porodice simbolički predstavljaju porodicu na nebu. Neka roditelji i deca imaju to na umu svakog dana, i neka se jedni prema drugima odnose kao članovi Božje porodice. Tada će njihov život na praktičan način pokazati svetu kakve mogu biti porodice onih koji vole Boga i drže Njegove zapovesti. Hristos će biti proslavljen. Njegov mir, Njegova blagodat i ljubav prožimaće porodični krug kao dragocen miris.

Mnogo zavisi od oca i majke. Oni treba da sprovode disciplinu odlučno ali nežno, da se najusrdnije trude da imaju sređeno i pristojno domaćinstvo kako bi privukli nebeske anđele, a to će im doneti mir i učiniti da vrše dobar uticaj na druge.«<sup>1</sup>

Bog dopušta da porodice prođu kroz probe i iskušenja kako bi ih približio sebi. »Gospod  je, iz naraštaja u naraštaj, delovao na sebi svojstven način. Kada bi nastupila kriza, On se otkrivao i sprečavao ispunjenje sotoninih planova. On je često dozvoljavao da se pojave krize, kada se radilo o narodima, porodicama ili pojedincima, da bi Njegovo delovanje postalo vidljivo. Na taj način proglašavao je da postoji Bog u Izrailju koji uzdiže svoj Zakon i brani svoj narod.«<sup>2</sup>

Porodica nije imuna na sotonine napade. »Iako su ljudi nesvesni njegovih lukavstava, ovaj budni neprijatelj svakog trenutka prati ih u stopu. On nameće svoju prisutnost u svakom kutku njihovog doma, na svakoj ulici naših gradova, u crkvama, na nacionalnim savetima, u sudovima, zbunjujući, varajući, zavodeći, uništavajući na svakom koraku duše i tela ljudi, žena i dece, razarajući porodice, sejući mržnju, suparništvo, sukobe, pobune, ubistva. Međutim, hrišćanski svet naizgled mirno prihvata sva ta zbivanja kao da ih je Bog odredio i kao da moraju da se događaju
.
Sotona neprestano nastoji da savlada pripadnike Božjeg naroda tako što ruši ograde koje ih odvajaju od sveta.« <sup>3</sup>

**Odgovorite**

`1.	Biblija kaže: »Provera vaše vere razvija istrajnost« (Jakov 1,3, SSP). Možete li se setiti nekog iskustva kad je Bog dopustio da kriza pogodi vašu porodicu za vaše dobro?`

`2.	Šta mislite, zašto sotona naročito cilja u porodicu?`

**Pejšns Barns, Maunt Pleznt, Pensilvanija, SAD**

______________


<sup>1</sup>	Ellen G. White, The Adventist Home, p. 17.

<sup>2</sup>	Elen G. Vajt, Pouke velikog Učitelja, str. 178 orig.

<sup>3</sup>	Elen G. Vajt, Velika borba, str. 508 orig.
