---
title:  Daj sve od sebe u očuvanju odnosa
date:   11/06/2019
---

### Dokaz (1. Samuilova 17,12-29)

Odnosi između braće i sestara smatraju se najsloženijima. Drugi porodični odnos koji je detaljnije opisan u Svetom pismu je odnos između braće. Kainovo loše vladanje sopstvenim osećanjima prema Avelju dovelo je do prvog zabeleženog ubistva među ljudima. Taj biblijski izveštaj služi kao moćan primer o tome kako odobravanje i sukob mogu da podstaknu iracionalno ponašanje, naročito među braćom.

Dolina Ili ima poseban značaj kad je reč o pojavi biblijskog junaka Davida. Upravo tu se on susreo sa divom iz Gata, Golijatom, i porazio ga. David je pri suočavanju s tim »tajnim oružjem« filistejske vojske pokazao stratešku pripremu i preciznost iskusnog dečaka pastira, koji je kao svoje oružje izabrao »pet glatkih kamena« (1. Samuilova 17,40). Međutim, detaljnije proučavanje otkriva da je, osim fizičke borbe pod prilično nepovoljnim okolnostima, dodatnu poteškoću predstavljala i nesloga među braćom koja se nazire u pozadini.

Dijalog između Davida i Elijava (1. Samuilova 17,28, 29), najstarijeg Jesejevog sina, otkriva izvesnu netrpeljivost. David je dovoljno star da se bori, ali ne i da bi bio regrutovan u izraelsku vojsku. Osim toga, njegovo iskustvo u borbi svodilo se samo na ono koje je stekao obavljajući dužnosti pastira. Iako je David bio ubeđen u svoju spremnost da parira moćnom divu, drugima su bili sumnjivi njegovi motivi. A ko bi bolje mogao da ga dovede u red ako ne njegov stariji brat? Ako Elijav nije bio ubeđen u njegovu sposobnost i iskrenost, zašto bi bilo ko drugi bio?

Za Davida, bitka je počela još pre doline, ali on ipak »nije uzvratio uvredom na uvredu. Blagim odgovorom odvratio je bratovljev gnev... Oni koji se prihvataju važnih i javnih službi ne bi trebalo da se čude što ih u tome ometaju i suprotstavljaju im se upravo oni od kojih s pravom očekuju podršku i pomoć, već moraju ponizno nastaviti svoj posao, suočeni ne samo sa pretnjama neprijatelja, već i sa omalovažavanjem i sumnjama prijatelja.« <sup>1</sup>

Ništa se ne bi postiglo žustrim odgovorom. Naprotiv, sve bi bilo dovedeno u opasnost ako bismo pažnju usmerili na to. Stav koji je zauzeo u tom bratskom nadmetanju, bio je početak velike pobede koju je David izvojevao tog dana. Kada nam se suprotstave, mi često koristimo reči kao »emotivno kamenje«. Međutim, Davidova pobeda uči nas da praktikujemo uzdržanost.

**Odgovorite**

`1.	Da li mi, kao braća i sestre u Hristu, doživljavamo uzajamno rivalstvo u svojoj crkvi?`

`2.	Mogu li naše međusobne borbe da ugroze širu misiju naše crkve?`

*Kaneil Vilijams, Lorel, Merilend, SAD*

______________

<sup>1</sup>	Matthew Henry, Matthew Henry’s Commentary on the Whole Bible: Complete and Unabridged in One Volume (Peabody, MA: Hendrickson, 1991), p. 413.
