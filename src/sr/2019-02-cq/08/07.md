---
title:  Milina
date:   24/05/2019
---

### Istraživanje (Psalmi 127)

**Zaključak**

Čekali smo ga tako dugo. Tek kad sam ga uzela u naručje shvatila sam šta Bog misli kad kaže da smo mu mili (Psalmi 147,11). Od trenutka kad smo ga usvojili, kad je ušao u našu porodicu, ja sam svog sina prozvala: »Milo mamino«. Jednog dana me je pitao: »Šta znači ’milo’?«. Odgovorila sam: »To je nešto što donosi neizmernu radost«. Tek kad sam postala roditelj, shvatila sam Božju ljubav, radost, frustraciju, strah, i u pravom smislu razumela dar slobodne volje – i koliko bola može da pričini taj dar. Odgajanje moje biološke i usvojene dece proširilo mi je vidike i stekla sam više uvida u svoj brak, svoju porodicu i sebe samu nego što sam ikad mislila da je moguće.  

**Razmotrite**

Razmišljajte o rečima 127. Psalma, o značenju koje su one imale pre tri hiljade godina, a koje imaju danas.

Napišite pismo onima koji su vas odgajili, prisećajući se kako su sve uticali na vas i učinili vas onim što ste danas.

Napravite skicu koja ilustruje kako se Bog brinuo o vama.

Napravite društvenu igru u vezi sa izazovima porodičnog života.

Razgovarajte s nekim roditeljem ili starateljem o tome šta je on naučio na osnovu tog iskustva.

Upoređujte različite stilove roditeljstva koje ste posmatrali ili doživeli i način na koji su oni oblikovali nečiji karakter.

Igranjem uloga pokažite kako biste mogli da odreagujete na neki izazov u vašoj porodici.

Razmišljajte o uspomenama koje učvršćuju veze između vas i vaše porodice.

**Povežite**

5 Mojsijeva 6,6-9; Isus Navin 4,20-24; Priče 3; Plač 3,22.23; Matej 6,28-34.

Ellen G. White, The Adventist Home, pp. 159-162.

Donna Habenicht, How to Help Your Child Really Love Jesus.

*Lisa Herman, Nešvil, Tenesi, SAD*
