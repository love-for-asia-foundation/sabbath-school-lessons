---
title:  Moćni hrast izrasta iz sićušnog žira
date:   21/05/2019
---

### Svedočanstvo (Psalmi 1,1-3)

»Značaj i prilike domaćeg života prikazane su u Isusovom životu. On koji je došao sa Neba da postane naš Primer i Učitelj, proveo je trideset godina kao član jednog domaćinstva u Nazaretu... Živeo je kao jedan između nas, učestvovao u domaćem životu, potčinjavao se njegovom redu, vršio dužnosti u domu i nosio njegove terete. Pod zaštitničkim staranjem skromnog doma, učestvujući u iskustvima naše zajedničke sudbine, On je ’rastao u premudrosti i napredovao i u rastu i u milosti kod Boga i kod ljudi’ (Luka 2,52).

»Za sve vreme svojih godina povučenosti, Njegov život proticao je u težnji da saoseća i bude od koristi. Njegova nesebičnost i istrajno trpljenje, Njegova hrabrost i vernost, Njegovo odupiranje iskušenju, Njegov nepomućeni mir i tiha radost bili su trajno nadahnuće... On je od najranijeg detinjstva nenametljivo služio drugima i zato su Ga mnogi rado slušali, kada je otpočeo svoj javni rad.

Spasiteljeve najranije godine više su nego primer mladima. One su pouka i ohrabrenje svakom roditelju. Za one koji bi želeli da rade na uzdizanju svojih bližnjih, krug porodičnih i susedskih dužnosti je prvo polje napora. Ne postoji značajnije polje rada od onoga koje je povereno utemeljivačima i čuvarima doma. Nijedan posao koji je poveren ljudskim bićima ne sadrži veće i dalekosežnije posledice od posla očeva i majki.«<sup>1</sup>

»Naši domovi treba da budu mesta utočišta za omladinu koja se nalazi u iskušenju. Mnogo je onih koji se nalaze na raskršću. Svaki uticaj, svaki utisak određuje izbor koji oblikuje njihovu sudbinu, kako sada, tako i u budućnosti...

Ovim mladima potrebna je ispružena ruka saosećanja. Ljubazne reči jednostavno izgovorene, male pažnje jednostavno poklonjene, odagnaće oblake iskušenja koji se skupljaju nad dušom... Ako pokažemo zanimanje za mlade, ako ih pozovemo u svoje domove, i ako ih okružimo radosnim i korisnim uticajem, mnogi od njih rado će usmeriti svoje korake prema pravoj stazi.«<sup>2</sup>

**Odgovorite**

`1.	Čitajte tekst Matej 13,53-58. Šta mislite – da li je Isusu u Njegovoj službi pomoglo ili odmoglo to što je svoj život na zemlji otpočeo kao dete a ne kao odrasla osoba?`

`2.	Ko je, osim vaših roditelja, najviše uticao na vaš duhovni razvoj i na koji način?`

`3.	Kako možete naučiti da budete dobar roditelj ako je porodica iz koje potičete bila nemarna ili sklona nasilju?`

*Kristina Rasmusen, Lorel, Merilend, SAD*

______________

<sup>1</sup>	Elen G. Vajt, U potrazi za boljim životom, str. 349–351 orig.

<sup>2</sup>	Isto, str. 354–355 orig.
