---
title:  Ovde je reč o ljubavi
date:   13/05/2019
---

### Svedočanstvo (Efescima 2,11-22)

Većina teškoća bi za pet minuta bila otklonjena kad ne bi bilo oholosti i sebičnosti.«<sup>1</sup>

Koliko puta se u nekoj raspravi čvrsto držimo svojih stavova samo iz ponosa? Čak i kad smo u pravu, mogli bismo da sprečimo većinu svađa, i očuvamo porodično jedinstvo samo kad bismo se ponizili i izvinili zbog svog nehrišćanskog ponašanja.

»Svaka porodica je okružena svetošću koju bi trebalo očuvati. Niko drugi nema nikakva prava unutar tog kruga. Muž i žena bi jedno drugom trebalo da budu sve. Žena ne bi trebalo da ima nikakve tajne koje čuva pred svojim mužem, a otkriva drugima, a muž ne bi trebalo da ima nikakve tajne koje čuva pred svojom ženom a poverava drugima. Srce njegove žene trebalo bi da bude grob za mane muža, a srce muža grob za mane njegove žene. Nijedna strana nikad ne bi trebalo da pravi šale na račun osećanja onog drugog. Ni muž ni žena nikad ne bi trebalo ni iz zabave ni na bilo koji drugi način da se žale jedno na drugo, jer se često prepuštanje takvim luckastim i naizgled bezazlenim šalama završava uzajamnim optuživanjem, pa čak i otuđenjem. Pokazano mi je da bi trebalo da postoji jedan sveti štit oko svake porodice.«<sup>2</sup>

Porodica je sveto mesto, a ljubav bi trebalo da bude njena vladajuća sila. Upamtite, novac nije vladajuća sila u adventističkom domu – ljubav je ta sila. Na taj način mi čuvamo porodično jedinstvo.

»Najveći dokaz o sili hrišćanstva koji se može izneti svetu je disciplinovana porodica u kojoj se zna red. To govori u prilog istine više od bilo čega drugog, jer predstavlja živo svedočanstvo o praktičnom delovanju njene sile na srce.«<sup>3</sup> Koliko bi nevernih moglo da se pridobije za istinu samo zahvaljujući pravoj adventističkoj porodici?

»Iz svetovnog ugla posmatranja, novac predstavlja moć, ali sa hrišćanskog stajališta, tu moć ima ljubav. Intelektualna i duhovna snaga obuhvaćene su tim načelom. Čista ljubav je naročito uspešna u činjenju dobra, i nije u stanju da čini išta drugo osim dobra. Ona sprečava neslogu i patnju i donosi pravu sreću. Bogatstvo često vrši uticaj koji kvari i uništava, moć ima snagu da povredi, ali istina i dobrota su svojstva čiste ljubavi.«<sup>4</sup>

**Odgovorite**

`1.	Kako se možemo poniziti i obuzdati svoj ponos usred neke žučne rasprave?`

`2.	Koliko je to važno za očuvanje porodičnog jedinstva?`

`3.	Na koji način možemo, unutar svojih porodica, očuvati jedinstvo kao svedočanstvo nevernima? Videti citat pod brojem 3, iz knjige The Adventist Home (Adventistički dom), str. 32 orig.`

*Gabrijel Dž. Tejlor, Džeferson, Teksas, SAD*

______________

<sup>1</sup>	Elen G. Vajt, Rani spisi, str. 119 orig.

<sup>2</sup>	Ellen G. White, The Adventist Home, p. 177.

<sup>3</sup>	Ibid., p. 32.

<sup>4</sup>	Ibid., p. 195.
