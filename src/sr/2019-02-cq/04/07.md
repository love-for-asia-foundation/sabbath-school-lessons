---
title:  Prihvatimo usamljenost
date:   26/04/2019
---

### Istraživanje (Jovan 16,32)

**Zaključak**

Usamljenost je dokaz da nas je stvorio Bog kome je stalo do uzajamnih odnosa. Ona je takođe dokaz da je greh narušio Božji prvobitni plan za naš život. U tom smislu, treba da prihvatimo usamljenost kao iskustvo koje bi moglo da produbi naš odnos sa Bogom (videti Rimljanima 5,3). Umesto da se pretvaramo da nismo usamljeni, treba da priznamo to osećanje i dopustimo Bogu da nas pouči u tom pogledu. Kad ostvarimo svoje primarno zajedništvo sa Hristom, On će nas voditi ka hrišćanskom zajedništvu, što će olakšati osećaj izolovanosti s kojim se možda suočavamo.

**Razmotrite**

Vodite dnevnik u trenucima kad se osećate usamljeno.

Slušajte pesmu »That’s What the Lonely Is For« (Tome služi Usamljeni) od Dejvida Vilkoksa (David Wilcox) i »Alone Yet Not Alone« (Sam/a, a ipak ne sam/a) od Džoni Erikson Tada (Joni Eareckson Tada).

Razmišljajte o trenucima iz Hristovog života kad se On osećao usamljeno. Uzmite u obzir naročito Njegov četrdesetodnevni post u pustinji i Njegovo iskustvo u Getsimaniji.

Napišite pismo/mejl/poruku nekome za koga znate da je usamljen, kao što su samci, udovci, deca bez roditelja, ili neko ko se nedavno preselio.

Provedite jedan vikend nasamo sa Bogom. Tražite Mu da vam otkrije oblasti u vašem životu koje bi On trebalo da preoblikuje.

Komponujte pesmu u vezi sa poukama koje ste izvukli iz proučavanja za ovu sedmicu.

**Povežite**

Ellen G. White, Counsels for the Church, chap. 1, »A Vision of the Reward of the Faithful«, pp. 33–36; Daughters of God, pp. 229–230;

Elen G. Vajt, Čežnja vekova, 22. poglavlje, »Utamničenje i smrt Jovanova«.

*Nompilo Hlatpvajo, Bulavajo, Zimbabve*
