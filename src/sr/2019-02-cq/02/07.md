---
title:  Izaberite danas
date:   12/04/2019
---

### Istraživanje (Isus Navin 24,14.15; 1. O carevima 18,21)

**Zaključak**

Jov, Danilo i Stefan imaju nešto zajedničko – oni su izabrali da slede Boga. Ipak, život im nije bio lak. Suočili su se s mnogim iskušenjima duž puta, ali njihova vera se nikad nije pokolebala.  Kad iskušenja naiđu, ne možemo se kolebati između dva mišljenja. Nema sive zone. Postoje samo dve mogućnosti između kojih možemo da biramo: jedna je Put, Istina i Život, dok je druga put koji vodi ka uništenju. I nama se postavlja isto pitanje kao i njima: Da li ćemo odlučiti da ostanemo verni imajući na umu večnost, ili tragati za prolaznim zadovoljstvima ovog sveta?

**Razmotrite**

Zapišite koje pojedinosti uzimate u obzir pre nego što donesete bilo kakvu odluku. Da li tražite Božje mišljenje? Da li bi On odobrio vaš izbor?

Procenjujte buduće odluke pitajući se da li je izbor koji pravite vredan večnosti.

Razmislite o svojoj prošlosti i odlukama koje ste donosili. Razmotrite ŠBIU (šta bi Isus učinio).

Razmislite o izjavi Elen Vajt o tome kako »treba da izaberemo ono što je pravo, zato što je pravo, a posledice prepustimo Bogu«.1 Premda smo svesni da naše odluke imaju određene posledice, kako se možemo potruditi da na to gledamo u pozitivnom svetlu?

Zapišite molitvu koju bi mladi ljudi mogli da izgovore kad se suoče sa donošenjem teških odluka.

Razmislite o himnama »Hristu dajem srce svoje« i »Moj život Ti si, Hriste«. Kako možemo zaista da se predamo Isusu ne zadržavajući čak ni jotu svog »ja«?

**Povežite**

1 Mojsijeva 13,5-18; Matej 6,33; 7,13.

Elen G. Vajt, Hristos – Pobednik, str. 13 orig; Put Hristu, 5. poglavlje.

*Kimberli Govender, Kvazulu Natal, Južna Afrika*
______________

1	Elen G. Vajt, Velika borba, str. 460 orig.
