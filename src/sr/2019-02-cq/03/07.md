---
title:  Udobnost i promena
date:   19/04/2019
---

### Istraživanje (Isaija 43,19; Jeremija 29,11)

**Zaključak**

Život je putovanje puno nemira i neočekivanih dešavanja, tokom kog se prilagođavamo i rastemo. Naše ljudsko postojanje okarakterisano je i uvek će biti oblikovano našim odlukama i našim odgovorom na promenu. Za one koji ne veruju, to je jednostavno postojanje do smrti, življenje sa željom da se iskusi savršeno blaženstvo, pri čemu smo naizgled nezavisni tvorci sopstvene sudbine, nepovezani sa Svemogućim. Međutim, kad je reč o hrišćanima, Bog očekuje da budemo u stalnom stanju spremnosti u veri za svaku etapu životnog putovanja. Premda se nikad nećemo navići na ono neizbežno, Bog nas je stvorio sa prirodnim instinktima da bismo mogli da izađemo na kraj sa izazovima, ostajući u vezi s Njim i oslanjajući se na Njega da bira naše staze.

**Razmotrite**

Napravite grafikon pod naslovom »Moja budućnost pod Božjim vođstvom«. Grafikon treba da obuhvati period od deset godina i da prikaže ciljeve koje treba postići u tom vremenskom okviru. Za svaki od tih ciljeva tražite Božje usmerenje i pitajte Ga da li je to staza koju On želi da sledite.

Slušajte pesmu »My Life Is in Your Hands« (Moj život je u Tvojim rukama) od Keti Trokoli (Kathy Troccoli), koja nas podseća da nismo bez nade ako svoju budućnost stavimo u Božje ruke.

Razmislite o svemu što ćete morati da žrtvujete kad donesete odluku da se oslonite na Boga.

S prijateljima izvedite vežbu »Udobnost i promena«. Zamolite ih da prekrste ruke. A onda, kad nađu najprijatniji položaj, tražite im da prekrste ruke na drugačiji način. Kad to učine, pitajte ih da li su pri drugom pokušaju osetili izvesnu nelagodnost iako je to, u osnovi, isti postupak.

Napravite listu oblasti u svom životu u kojima smatrate da bi vam bilo preteško da prihvatite promene, i tražite od Boga da vam da mir ukoliko do takvih promena ikad dođe.

Napravite listu svih pozitivnih promena koje su se dogodile u vašem životu tokom protekle godine i zahvalite Bogu na tome. Uverite se da Bog zna najbolje i da Njegovu dobrotu treba priznati.

**Povežite**

`4. Mojsijeva 23,19; 2. Korinćanima 4,16-18; 2. Petrova 3,9.`

Elen G. Vajt, Um, karakter i ličnost, 14. deo: Misli i njihov uticaj, 72. poglavlje: »O razmišljanju«.

*Trizana Etkins, Džordžtaun, Gvajana*
