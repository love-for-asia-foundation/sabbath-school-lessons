---
title:  Ne treba prenagljivati
date:   15/04/2019
---

### Svedočanstvo (1. Korinćanima 13,4-8; Galatima 5,22.23)

»Brak je nešto što utiče na vaš život na ovom svetu i u svetu koji će doći. Iskreni hrišćanin neće praviti planove u tom pravcu ako ne zna da li ih Bog odobrava. On neće želeti da bira sam za sebe, već će smatrati da Bog mora da izabere za njega.«<sup>1</sup>

»Malo njih ima ispravno viđenje bračnog odnosa. Mnogi izgleda misle da je to dostizanje nekog savršenog blaženstva, ali kad bi mogli da sagledaju makar četvrtinu žalosti što trpe muškarci i žene bračnim zavetom vezani u lanac koji ne mogu i ne usuđuju se da raskinu, ne bi bili iznenađeni što pišem ove retke. Brak je, u većini slučajeva, najnepodnošljiviji jaram. Hiljade njih su spojeni brakom, ali ne odgovaraju jedno drugom. Nebeske knjige su prepune bede, poroka i zloupotreba koje leže skrivene pod plaštom braka. Zbog toga bih upozorila mlade koji su u godinama za brak da ne prenagljuju u izboru svog životnog saputnika.«<sup>2</sup>

»Evo nekih stvari koje treba uzeti u obzir: Da li će ona koju oženiš doneti sreću u tvoj dom? Da li je štedljiva, ili će, ako se uda, trošiti ne samo svoju zaradu, već i svu tvoju da bi zadovoljila taštinu, ljubav prema doterivanju? Da li su njena načela ispravna u tom pogledu? Ima li ona sada nešto od čega bi mogla da zavisi?«<sup>3</sup>

»Svaka devojka pre nego što pristane na brak treba da se pita da li je onaj s kim ona želi da se združi u životu dostojan nje. Kakva je bila njegova prošlost? Da li je njegov život čist? Da li je  njegova ljubav izraz plemenitog i iskrenog karaktera ili je to samo neka sentimentalnost? Ima li on osobine koje je mogu usrećiti? Pruža li joj njegova ljubav mir i pravu radost? Ceni li on nju kao ličnost ili će ona morati da se odrekne svog mišljenja i svoje savesti?... Hoće li ona moći poštovati Hristova prava kao najviša? Hoće li moći sačuvati svoje telo i dušu, misli i pobude čistim i svetim? Ova pitanja su od životne važnosti za sreću svake mlade devojke koja želi da stupi u brak.«<sup>4</sup>

**Odgovorite**

`1. Hoće li mi ta veza pomoći u napredovanju ka nebu?`

`2. Znajući sebe kakvi ste, da li biste se venčali sa sobom?`

*Lenoks Džejson, Džordžtaun, Gvajana*

______________

<sup>1</sup>	Ellen G. White, The Adventist Home, p. 43.

<sup>2</sup>	Ibid., p. 44.

<sup>3</sup>	Ibid., p. 46.

<sup>4</sup>	Elen G. Vajt, Poruka mladima, str. 439 orig.
