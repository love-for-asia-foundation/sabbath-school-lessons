---
title:  Za globlje proučevanje
date:   03/05/2019
---

Srce v nebesih: »Kristjani bi morali paziti, da z vso marljivostjo pazijo svoje srce. Gojiti morajo ljubezen do premišljevanja in duha predanosti. Zdi se, da mnogi preživijo komaj kaj trenutkov v razmišljanju in preiskovanju Pisem ter molitvi, kakor da bi tako preživet čas imeli za izgubljenega. Želim si, da bi vsi videli te reči v luči, kakor to želi Bog; kajti potem bi Božje kraljestvo postavili na prvi prostor. Če hranite srce v nebesih, to poživlja vaše čednosti in vnaša življenje v vaše dolžnosti. Če vzgajamo um, da razmišlja o nebeških rečeh, poživljamo svoja prizadevanja. … V duhovnih dosežkih smo pritlikavci. (Ef 4,13)« /Ellen G. White Comments, SDA BC III, str. 1157/

**Vprašanja za pogovor**

`1. 	Mnogim kristjanom pomaga, če poiščejo podporno skupino in tako laže »varujejo srce« pred skušnjavo. Kako lahko to pomnoži molitev, proučevanje Svetega pisma in zanašanje na Svetega Duha? Zakaj pa bi bilo v drugih primerih dobro poiskati poklicno pomoč, kadar se kdo resnično bojuje s skušnjavami, ki ga vodijo v greh, in tega ne more prekiniti?`

`2. 	V razredu preberite odgovore na zadnje sredino vprašanje. Pogovarjajte se o uporabi odgovorov. Bog nam je dal številne čudovite reči – kako lahko smeh in humor pokvarimo in popačimo v nekaj, kar dejansko škoduje?`

`3. 	Katere lastnosti v nasprotju s Prg 31 sodobna družba poveličuje v ženski? Kako se lahko posamezniki zavarujemo pred udeležbo v takšnem ponižujočem vedenju?`

`4. 	Katera stališča v vaši družbi o družinskem življenju so v neposrednem nasprotju s svetopisemskimi načeli družinskega življenja? Ali obstajajo stališča družbe, ki ustrezajo svetopisemskim načelom? Katera in kako jih lahko uporabimo za krepitev naših družin?`
