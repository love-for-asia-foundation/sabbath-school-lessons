---
title:  Zares bogata žena
date:   02/05/2019
---

`Pregovori se končajo s hvalo ženi plemenitega značaja. Katerim lastnostim se poje hvala? Prg 31,10-31`

Opisana ženska je tako posebna, kakor je posebna tudi pesniška oblika. Vrstice v Prg 31,10-31 se začnejo s črkami hebrejske abecede. Človek bi ob tem hvalospevu plemeniti ženi pomislil, da je tudi ta okvir preskop za njen primeren opis.

Kako pomembno je, da se poročiš s pravo osebo, piše v pregovoru o rabinih: »Vrla žena je krona svojemu možu, ostudna pa je kakor trohnoba v njegovih kosteh.« (Prg 12,4) Na koncu Pregovorov pa so idealistično v opis ene same ženske vtkane mnoge različne spretnosti: zna šivati, spozna se na nakup nepremičnin, poljedelstvo, dom in finančno upravljanje. Medtem pa še odlično skrbi za družino. Njo ljubijo in hvalijo.

Vseh teh izrednih talentov ne gre pričakovati v vsaki ženski in prav tako to ni seznam, po katerem naj bi moški iskali žene. Gre za opis sposobnosti in lastnosti, s katerimi Pregovori sporočijo, kaj je najpomembnejše in splošno pomembno za ženske pa tudi moške: lastnosti, kakršne so zanesljivost, sočutje, verodostojnost, zvestoba, prijaznost in marljivost. Skrivnost takega življenja je glede na Prg 31,30 v tem, da »se boji Gospoda«.

V Prg 31,10 beseda za »vrlo« ali »plemenito« pomeni »moč«, »krepkost« ali »blaginjo«. V Ps 62,11 se prevaja kot »premoženje« in opisuje Jozuetove može kot »hrabre bojevnike«. (Joz 1,14) Boaz hvali Ruto z besedo »krepostna«. (Rut 3,11) V Prg 31,10 se z besedo blaginja malo poigra. Prava blaginja je v značaju, poštenosti in Gospodovem strahu. To daleč presega vrednost dragih kamnov.

`Katere smele in vrle ženske so vplivale na tvoje življenje? Kako bi podaljšal seznam lastnosti, vrlin in sposobnosti pobožne ženske?`
