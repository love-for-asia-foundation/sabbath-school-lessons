---
title:  Vabilo očetom
date:   29/04/2019
---

Ne spreglejte značajskih lastnosti očetov iz Pregovorov, ki lahko imajo dolgotrajne posledice za otroke:

`Prg 13,22; 27,23-24`

`Prg 14,26`

`Prg 15,1.18; 16,32`

`Prg 15,27`

`Prg 29,17`

Očetov značaj neposredno vpliva na njegove otroke in je dediščina, ki prehaja iz roda v rod. Otroci se k očetu zatečejo po podporo, ljubezen, vodstvo in zgled. Pregovori poveličujejo očete, ki so zanesljivi preskrbovalci in modri upravniki družinskih sredstev.

Pohlepni na številne načine ogrožajo svoj dom; (Prg 15,27) očetje morajo dajati prednost družini pred delom. Pobožni očetje so potrpežljivi in nadzorujejo čustva. Spoštujejo otrokovo odvisnost od njih. Otroke disciplinirajo, vendar pazijo, da ne zlorabljajo svoje oblasti. Najpomembneje pa je, da si predani očetje želijo slediti Bogu, želijo, da jih vodi njegova ljubezen in nauk njegove besede, da lahko usmerjajo noge otrok na pravo pot.

Najpomembneje, kar lahko oče naredi za otroka, je, da ljubi njegovo mater. Njegova zvestoba in stalna naklonjenost do matere – ali pa pomanjkanje tega – zelo vpliva na otrokovo blaginjo tudi v odrasli dobi.

V Pregovorih so ključne teme zvestoba Bogu, predanost zakonski zvezi in družini, poštenost v osebnem in širšem življenju. Uspeh v vsem je odvisen od stanja človekovega srca. Na voljo je veliko greha: spolnosti, lenobe, bogastva in moči – a modri mož in oče se za pomoč za prave odločitve stalno obrača k Bogu.
