---
title:  Ljubi pravo žensko
date:   28/04/2019
---

`Napiši seznam težav in posledic spolnega udejstvovanja pred poroko ali zunaj zakonskega razmerja, kakršne so opisane v Prg 5,3-14.`

Pobožna oseba hrani in ohranja svoje najgloblje občutke in spolnost za zakonsko zvezo. V Pregovorih so posebej omenjeni moški, a enako za ženske je zapisano v Salomonovi pesmi. (Vp 4,12-15) Pretehtati je treba močno privlačnost prepovedane ljubezni in strašanske posledice tega greha. Priložnostna spolnost je oropana predanosti in ji torej manjka prava povezanost. Razmetava se z materialnimi, fizičnimi in čustvenimi viri. Najpomembneje pa je, da bo treba za svoje odločitve odgovarjati Bogu.

Spolnost, ki je eden največjih darov, kar jih je Bog dal človeštvu, je prednost samo poročenih. (Mt 19,5; 1 Kor 7,3-4; Heb 13,4) V Pregovorih je za občutljiv simbol užitka in zadovoljitve, ki ju poročena uživata znotraj svoje ljubezni, uporabljen krepčilen in obilen vrelec. Ta je primerjan s potrato, ki je posledica nezvestobe. Besede »ženo svoje mladosti« (Prg 5,18) kažejo, naj se predanost nadaljuje tudi, ko se par postara. Mož je še vedno očaran (»zamaknjen« Prg 5,19) nad ženino privlačnostjo.

Ker je človek padlo bitje, ga lahko spolni nagon odtegne od božanskega načrta za spolnost. Bog je dal človeku prav tako razum in moč za izbiro. Te skušnjave nas lahko premagajo, če jih ne zatiramo. Odločna predanost božanskemu načrtu glede spolnosti v zakonu lahko prepreči razvoj prepovedanih spolnih odnosov. Odločitev, da bomo vse življenje zvesti načrtu, ki ga ima Bog za spolnost znotraj zakona, ni samo razumna, marveč prinaša obilne nagrade.

`Kako bi svetoval človeku, ki se bojuje s skušnjavami spolnosti, ki lahko uničijo zakon?`
