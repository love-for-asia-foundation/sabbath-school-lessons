---
title:  Modrosti za družine
date:   27/04/2019
---

### Preberi pred proučevanjem:
Prg 5,3-14; Mt 19,5; 1 Kor 7,3-4; Prg 13,22; 14,26; 17,22; 23,13; 31,10-31

> <p>Ključno besedilo:</p>
> Zaupaj v Gospoda z vsem svojim srcem, na svojo razumnost pa se ne zanašaj. Na vseh svojih poteh ga spoznavaj in On bo uravnaval tvoje steze. Prg 3,5.6

Ne glede na življenjsko obdobje, v katerem smo trenutno, smo vsi začeli z materjo in očetom, ne glede na odnos, ki smo ga imeli z njima po rojstvu. Po drugi strani pa nekateri nikoli ne ustanovijo lastne družine in imajo samo sorodnike in družino, v kateri so odrasli.

Kakršne koli so naše razmere ali življenjsko obdobje, knjiga Pregovorov vsebuje navodila, pesmi, vprašanja in modre izreke. Neposredno govori o družinskih odnosih, vsebuje pa tudi modrosti o življenju v domu. Pregovori so dejansko družinska listina, v kateri starši izročajo otrokom ključe pobožnega življenja. Kakor bi starši napisali pismo z nasveti otroku ali hčeri, ki se odpravlja na fakulteto in bo živel drugje ali pa se zaposlil kje drugje, tako Pregovori vsebujejo očetove nasvete sinu: »Poslušaj, moj sin, vzgojo svojega očeta, ne zametuj nauka svoje matere.« (Prg 1,8) 5. Mojzesova knjiga svetuje staršem, naj izročijo svoje prepričanje naslednjemu rodu. Prav to počnejo Pregovori. V očetovem svarilu je slišati glas nebeškega Očeta, ki nas vabi k učenju.
