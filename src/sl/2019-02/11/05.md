---
title:  Po poti vere prvega rodu
date:   12/06/2019
---

`Katere težave z vero so nastale v Izraelu, ko so umrli Jozue in njegovi sodobniki? Sod 2,7-13`

Študije o tem, kako se vrednote in prepričanja v organizacijah, kakršne so cerkve, izročajo naslednjim rodovom, kažejo, da so ustanovitelji zelo predani prepričanjem. Oni so jih prvi branili. Ko mine rod ali dva, mnogi pozabijo načela, ki stojijo za vrednotami. Lahko da se strinjajo z organizacijo, a velikokrat iz navade. Navade naslednjih rodov pa se skristalizirajo v izročilo. Gorečnosti ustanoviteljev ni več.

`Pravijo, da Bog nima vnukov, ima samo otroke. Kaj to po tvoje pomeni? Jn 1,12-13; 3,7; 1 Jn 5,1`

Običajni pristop pri prenosu vrednot skozi dolge rodove krščanstva je bil za starejše, da mladim povedo, kaj verujejo. Spoznanje, kaj starši ali cerkev verujejo, pa ni osebna vera. Biti kristjan je veliko več kakor pripadnost organizaciji z zgodovino in dogmo. Prava vera ni nekaj, kar se podeduje, ne nekaj, kar se izroča iz roda v rod. Vsak mora sam osebno spoznati Kristusa. Starši lahko pridejo samo do neke točke. Cerkev in zlasti starši se morajo potruditi z vsem, da ustvarijo razmere, v katerih si bodo mladi želeli tudi sami pravilno odločiti – a na koncu bo rod pridobljen ali izgubljen, če nam uspe pridobiti posameznike.

`Joe je prišel iz ateizma ter se pridružil adventistom kot odrasel človek z mogočno izkušnjo spreobrnjenja. Poročil se je z adventistko in dobila sta otroke ter jih vzgajala v veri. Nekega dne je Joe ob misli na duhovno stanje svojih otrok dejal: »Ko bi le moji otroci doživeli, kar sem doživel jaz!« Kaj bi mu rekel, ko bi bil tam?`
