---
title:  "Trdno drži, kar je dobro"
date:   09/06/2019
---

Medtem ko smo kot kristjani oznanili evangelij po vsej zemeljski obli, se srečujemo z različnimi kulturami in delovanji in mnogo tega se tiče družine in družbenih odnosov. Eno izmed najpomembnejših vprašanj za krščanske misijonarje je, kako naj se vedejo v različnih kulturah glede mnogih reči – tudi družinskih odnosov – ki se jim zde osebno neprijetne.

`Kaj lahko izvemo o svoji potrebi po premagovanju lastnih pregrad in predsodkov, ko imamo opravek z drugimi kulturami? Apd 10,1-28.34-35`

Kristus je umrl za grehe vsakega človeka. Mnogi še ne poznajo te pomembne resnice. To sporočilo je skupaj z vabilom po odzivu evangeljska naloga kristjanov. Bog ni pristranski in kristjani smo poklicani z vsakomer ravnati spoštljivo in pošteno, dati ljudem priložnost, da sprejmejo veselo sporočilo tudi sami.

`Kaj so sklenili prvi krščanski misijonarji glede predstavitve evangelija drugim kulturam? Katero načelo lahko izluščimo iz teh besedil? Apd 15,19-20.28-29; 1 Kor 2,2; 1 Tes 5,21-22`

Vsaka kultura odseva padlo stanje svojih ljudi. Kulture lahko imajo tudi verovanja, ki so skladna s Svetim pismom in celo uporabna za evangelij. Primer tega je vrednost, s katero ocenjujejo odnose znotraj družine in skupnosti v mnogih predelih sveta. Kristjani lahko povzdignejo in okrepijo, kar je dobro in skladno s svetopisemskimi načeli.

Hkrati ne smemo ogroziti Božje resnice. Zgodovina cerkve na žalost kaže, da sta kompromis in prilagajanje kulturam prinesla kopico nekrščanskih prepričanj, ki se predstavljajo kot verodostojno krščanstvo. Satan trdi, da je bog tega sveta, in veselo širi zmedo, a Jezus je odrešil ta svet in njegov Duh vodi njegove sledilce v vso resnico. (Jn 16,13)

`Koliko tvojo vero oblikuje kultura in koliko svetopisemska resnica? Kako se lahko naučiš razlikovati med tema dvema? Podaj odgovor v sobotnošolskem razredu.`
