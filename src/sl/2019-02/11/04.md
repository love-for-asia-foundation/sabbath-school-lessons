---
title:  Ohraniti družine med spremembami
date:   11/06/2019
---

Sprememba je neizbežen in vznemirljiv pojav v družinah, ne glede na kulturo, v kateri živijo. Nekatere spremembe so napovedljive glede na življenjski krog. Pogosto pa so nenapovedljive kakor smrt, katastrofa, vojna, bolezen, selitev ali izguba službe. Mnoge družine se spopadajo z gospodarskimi in družbenimi spremembami v svojih skupnostih in državah. Druge spremembe so neposredno povezane s kulturo.

Spodaj je nekaj primerov velikih in celo travmatičnih sprememb, ki so jih doživeli ljudje. Z domišljijo se postavi v njihov položaj. Kako so te spremembe vplivale na njihovo družinsko življenje? S čim bi jim jih pomagal sprejeti? Kako bi lahko ravnal drugače?

`Abraham, Sara in Lot (1 Mz 12,1-5)`

`Estera (Est 2,7-9)`

`Daniel, Hananija, Misael in Azarija (Dan 1)`

S spremembo pride izkušnja izgube in misel na negotovost glede prihodnosti. Odvisno od sposobnosti družine, da se prilagodi spremembam, lahko te izkušnje poženejo ljudi na nove stopnje rasti in ljubezni do duhovnega ali pa jih vodijo v stres in tesnobo. Satan izkorišča spremembe v upanju, da bodo prinesle dvom in nezaupanje v Boga. Obljube iz Božje besede, družina in prijatelji, zagotovilo, da je njihovo življenje v Božjih rokah, je mnogim junakom vere pomagalo, da so se uspešno spopadli s temi življenjskimi prelomnicami.

`Če poznaš koga, ki se spopada s travmatičnimi spremembami, naredi nekaj praktičnega, da mu pomagaš in ga spodbudiš.`
