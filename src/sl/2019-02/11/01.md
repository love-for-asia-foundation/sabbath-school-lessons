---
title:  Verne družine
date:   08/06/2019
---

### Preberi pred proučevanjem:
Apd 10,1-28.34-35; 1 Kor 2,2; 1 Tes 5,21-22; Jn 1,12-13; 3,7; 1 Jn 5,1

> <p>Ključno besedilo:</p>
> Zatorej ... tecimo s potrpežljivostjo v naloženem nam boju, ozirajoč se v začetnika in dovrševalca vere, v Jezusa, ki je za namenjeno mu veselje pretrpel križ, ne meneč se za sramoto, in je sedel na desnico Božjega prestola. Heb 12,1.2 chr

Ne glede na stopnjo življenja, na kateri smo ali pa smo jo preživeli ali pa nam prihaja naproti, živimo znotraj neke kulture. Naši starši, otroci, dom, družina, tudi naša cerkev – na vse močno vpliva kultura, v kateri živimo. V igri pa so še drugi dejavniki, sprememba sobote v nedeljo je bil mogočen primer, kako lahko kultura časa mogočno in negativno vpliva na cerkev. Vsakič, ko se peljemo mimo cerkve in vidimo izvesek, ki vabi k nedeljski maši, nas to boleče opomni, kako daljnosežna je moč kulture.

Krščanske družine se ves čas spopadajo s tem, kar prinaša kultura. Včasih so učinki tega dobri; večinoma pa je vpliv slab.

Vesela novica je, da nam moč evangelija vliva luč, tolažbo in moč, da opravimo s spremembami, ki jih prinaša kultura. Ta teden si oglejmo, kako smo lahko »verna družina«, ko se trudimo postati »neoporečni in nepokvarjeni, brezgrajni Božji otroci sredi sprijenega in pokvarjenega rodu, med katerim žarimo na svetu kakor zvezde«. (Flp 2,15)
