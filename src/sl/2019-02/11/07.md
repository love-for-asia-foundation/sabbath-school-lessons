---
title:  Za globlje proučevanje
date:   14/06/2019
---

Preberi »Na babilonskem dvoru« v knjigi Preroki in kralji, str. 289-297; »Words of Caution«; »No Respect of Persons with God« v knjigi Gospel Workers, str. 324-331; »Veselje v Gospodu« v knjigi Pot h Kristusu, str. 138.

Nespoštovanje pobožnih. »Kristusova vera tistega, ki jo sprejme, povzdigne na višjo raven razmišljanja in delovanja, celoten človeški rod pa predstavlja kot predmet Božje ljubezni, ki ga je odkupila kri njegovega Sina. Ob Jezusovih nogah se shajajo bogati in ubogi, učeni in nešolani – tu ni ne razredov in ne visokih položajev. Ko pogledamo nanj, ki so ga prebodli naši grehi, pozabimo na vse pozemske spore. Samoodpoved, blagohotnost in neskončno sočutje njega, ki je v nebesih izredno poveličevan, spravi v zadrego človeški ponos, samopoveličevanje in družbeno ločevanje. Čista in neomadeževana vera razodeva nebeška načela, ko združuje vse, ki jih je posvetila resnica. Vsi se srečajo kot ljudje, ki so bili odkupljeni s krvjo in so enako odvisni od njega, ki jih je odrešil Bogu.« /Ellen G. White, Gospel Workers, str. 330/

**Vprašanja za pogovor**

`1. 	V razredu se pogovarjajte o odgovorih v nedeljski lekciji.`

`2. 	Katera načela iz gornjega navedka Duha preroštva bi revolucionarno spremenila naše družinsko življenje, če bi jih uporabili?`

`3. 	Kako dobro gre tvoji cerkvi vzgoja mlajšega rodu vernikov? Kako lahko kot razred pomagate cerkvi pri tej pomembni nalogi?`

`4. 	Katere težave nastajajo pri izročanju vere naslednjemu rodu?`

`5. 	Kako družba, v kateri živiš, vpliva na tvoje družinsko življenje za dobro ali slabo?`
