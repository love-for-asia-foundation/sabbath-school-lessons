---
title:  Moč kulture nad družino
date:   10/06/2019
---

Izbral sem ga, da bo zapovedal svojim sinovom in svoji hiši za njim, naj se držijo Gospodve poti in ravnajo v skladu s pravičnostjo in pravico; tako bo Gospod izpolnil Abrahamu, kar mu je obljubil. 1 Mz 18,19

Različne družine so sestavni del družbe, zato so številne posebne lastnosti kulture različnih družb neposredno povezane z družino. Na primer – v neki starodavni kulturi velja za človekovo dolžnost, da po smrti staršev použije njihovo truplo; v drugi mora moški, ki išče nevesto, njenemu očetu prinesti doto v obliki posušenih glav nasprotnega plemena. Tudi v sodobnem času je misel na otroke, dvorjenje, ločitev, poroko, starše in tako naprej različna v različnih kulturah. Ko oznanjamo naše sporočilo tem raznolikim kulturam, se moramo poučiti, kako jim pristopiti, ne da bi ogrozili svoje verovanje ali povzročili nepotrebne težave. Hkrati se moramo zavedati, kako zelo kultura vpliva na našo družino.

Kako je kultura vplivala na družinsko življenje v naslednjih primerih? Katerih načel se naučimo iz njih?

`1 Mz 16,1-3`

`1 Mz 35,1-4`

`Ezr 10`

`1 Kr 11,1`

Nihče med nami ne živi sam zase; na vse nas in na naše družine vpliva kultura. Kristjani imamo odgovornost, da živimo v njej po svojih močeh in ohranimo to, kar je skladno z našo vero, ter se izognemo po svojih močeh temu, kar ji nasprotuje.

`Kaj v tvoji kulturi pomaga tvojemu družinskemu življenju in je skladno s Svetim pismom? Kaj pa ni? Kako lahko svojo vero najbolj približaš kulturi, ne da bi ogrozil osnovne resnice?`
