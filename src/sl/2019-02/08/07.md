---
title:  Za globlje proučevanje
date:   24/05/2019
---

»Vzemite si čas za sprehode in molitev z otroki, ničemur ne dovolite, da zmoti vaš čas občestva z Bogom in vašimi otroki. Obiskovalcem lahko rečete: ›Bog mi je zaupal delo in nimam časa za obrekovanje.‹ Zavedati se morate, da opravljate delo za ta čas in za večnost. Vaša prva odgovornost so otroci.« /Ellen G. White, The Adventist Home, str. 266-267/

»Starši, otroka je treba pričeti vzgajati, ko je še dojenček v vašem naročju. Učite jih, da svojo voljo podredijo vaši. To lahko dosežete z doslednostjo in odločnostjo. Starši morajo povsem nadzorovati sami sebe, blago, a vendar odločno pa naj uklanjajo voljo otroka, dokler se ne bo svojevoljno podredil njihovim željam. Začnite zgodaj. Če ne ukrepate pri prvem pojavu razdraženosti in otroci postanejo trmasti, to z rastjo še narašča in se krepi.« /Ellen G. White, Testimonies for the Church I, str. 218/

**Vprašanja za pogovor**

`1. 	Kaj pomeni biti Božji »otrok«? Kako naj razumemo to prispodobo in kako nas tolaži?`

`2. 	Neki oče je kmalu po rojstvu otrok dejal: »V prvih nekaj letih po rojstvu otrok sem spoznal dve veliki teološki resnici. Prva je resničnost svobodne volje; druga pa resničnost grešne človeške narave.« Kako so ga lahko že majhni otroci naučili tega?`

`3. 	Kdaj je primeren čas, da se pomaga oblikovati otrokova volja? Kako naj bi to naredili? Kako lahko oblikujemo voljo otrok skladno z Božjim načrtom, ko pa se nismo popolnoma izročili njegovi volji?`

`4. 	Razmisli o samohranilstvu. Kako lahko tvoja cerkev pomaga samohranilcem in otrokom, ki se jih sami trudijo spraviti h kruhu?`

`5. 	Kako opogumiti starše, katerih otroci so odtavali od vere?`
