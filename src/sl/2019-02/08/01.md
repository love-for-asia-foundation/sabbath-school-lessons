---
title:  Čas starševstva
date:   18/05/2019
---

### Preberi pred proučevanjem:
1 Mz 18,11; Jer 31,25; Mt 11,28; Ps 127; Prg 22,6; 1 Sam 3,10-14; Flp 3,13

> <p>Ključno besedilo:</p>
> Glej, Gospodova dediščina so sinovi, nagrada je sad telesa. Ps 127,3

Rojstva so nekaj tako običajnega in normalnega, da jih pogosto ne cenimo kot čudež, kar tudi so. Predstavljaj si, kako je moralo biti Evi, ko je v rokah držala dojenčka Kajna. Spremembe, ki jih je doživljala v svojem kipečem telesu vse tiste mesece, mučen porod in potem dojenček, ki jima je bil tako podoben, pa vendar tako nemočen. Kakšna izkušnja je morala biti za Saro v njenih 90 letih, ko je bila že zdavnaj zunaj rodne dobe, pa je kljub temu zrla v obraz svojega sina Izaka; verjetno se je nasmehnila vsakič, ko je izrekla njegovo ime. Kdo ve, kako dolgo je Ana molila za sina, in ko ga je držala v naročju, je dejala: »Za tega dečka sem prosila, in Gospod mi je izpolnil prošnjo, ki sem jo prosila od njega.« (1 Sam 1,27 chr) Ali pa čudenje v Marijinem srcu, ko je je pestovala svojega sinka, Božjega Sina, kakšna mešanica čudenja in strahu jo je morala navdajati.

Ne uživajo pa vsi te prednosti in odgovornosti, ki pride s starševstvom. Ta teden bomo raziskali obdobje starševstva z vsemi težavami, strahovi, zadovoljstvom in radostjo, ki jih prinaša.
