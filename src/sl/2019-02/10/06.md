---
title:  Odpuščanje in mir
date:   06/06/2019
---

Tako torej vse, kar hočete, da bi ljudje storili vam, tudi vi storite njim! To je namreč postava in preroki. Mt 7,12

`Spomni se lastnih izkušenj, ko si znotraj ali zunaj družine moral uporabiti zgornje načelo, in zapiši, kaj bi ti časi lahko bili ter po veri določi, kako lahko to dosežeš.`

Pisec pisma Hebrejcem je svetoval: »Prizadevajte si za mir z vsemi in za posvečenost. Brez nje nihče ne bo videl Gospoda.« (Heb 12,14) Tudi ko storimo vse potrebno, nam nekateri, ki so nas prizadeli, še vedno ne bodo prisluhnili in se spremenili. Morda se bo našel kdo, ki se bo opravičil, drugi pa se ne bodo. Kakor koli že je za naše dobro – zlasti če gre za družinskega člana – se odpravimo po poti odpuščanja, o kateri smo prej govorili.

Odpuščanje je pomemben del reševanja prepirov – zlasti znotraj družine. Kadar kdo greši proti nam, Božji sovražnik uživa, ko med nas in to osebo postavi zid, oviro, ki nam preprečuje, da bi to osebo ljubili kakor Kristus ljubi nas. Odpuščanje je izbira, potrebna, da zaobidemo oviro.

»Ni nam odpuščeno, ker odpuščamo, temveč kakor odpuščamo. Temelj vsakega odpuščanja je nezaslužena Božja ljubezen in z odnosom do drugih kažemo, ali smo si to ljubezen sprejeli za svojo in jo ponotranjili. Zaradi tega je Kristus rekel: ›S kakršno sodbo namreč sodite, s takšno boste sojeni, in s kakršno mero merite, s takšno se vam bo merilo.‹ (Mt 7,2)« /Ellen G. White, Kristusove prilike, str. 168/

Kadar pa smo mi tisti, ki je naredil napako, si moramo prizadevati obnoviti odnos – kar morda pomeni, da bomo šli do drugega in mu rekli, da obžalujemo dejanje, ter ga prosili za odpuščanje. To je rekel Jezus: »Če torej prineseš svoj dar k oltarju in se tam spomniš, da ima tvoj brat kaj proti tebi, pusti dar tam pred oltarjem, pojdi in se najprej spravi z bratom, potem pa pridi in daruj svoj dar.« (Mt 5,23-24) Lepo je, ko se nam človek, ki nas je prizadel, opraviči in nas prosi odpuščanja. Podobno je lepo, kadar enako poskrbimo za druge.

`Kako ti razmišljanje o tem, kaj vse bi ti bilo dobro odpustiti, pomaga naučiti se odpuščati drugim?`
