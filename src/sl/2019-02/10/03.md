---
title:  Nekaj načel za zakon
date:   03/06/2019
---

Zakon je skupaj s soboto Božji dar človeštvu še iz Edena. Adventisti vemo, kaj je naredil sovražnik ljudi in kaj še vedno počne soboti in zakonu. Tudi najboljši zakoni bodo kdaj trpeli zaradi prepirov.

Sledi nekaj načel, ki lahko parom pomagajo v takšnih primerih.

`Katero nujno načelo mora biti del vsakega zakona? Ef 1,7`

Naučiti se morate odpuščati, še posebej tedaj, če si vaš zakonec tega ne zasluži. Vsak lahko odpusti, če si druga stran to zasluži, dejansko je to komaj odpuščanje. Pravo odpuščanje je odpustiti tistim, ki do tega niso upravičeni, tako kakor nam po Kristusu odpušča Bog. Delajmo podobno. Drugače bo naš zakon – če bo kljub majhni verjetnosti preživel – podoben vicam.

`Katero je naslednje nujno načelo? Rim 3,23`

Sprejeti je treba dejstvo, da smo poročeni z grešnikom, z bitjem, ki je bilo do neke mere poškodovano čustveno, telesno in duhovno. Navadimo se. Sprejmimo zakončeve pomanjkljivosti. Molimo, da jih zdržimo. Morda bomo morali živeti z njimi, ni pa treba, da nas preganjajo. Če bomo to dovolili, nas bo razžrlo. Svet in popoln Bog nas po Kristusu sprejema takšne, kakršni smo: mi, ki pa smo komajda sveti in popolni, moramo enako narediti z zakoncem.

`Preberi Flp 2,4-8. Katero načelo lahko uporabimo ne samo znotraj zakona, marveč tudi v drugih težavnih odnosih?`
