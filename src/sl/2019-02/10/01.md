---
title:  Kratek čas stiske
date:   01/06/2019
---

### Preberi pred proučevanjem:
Mt 7,5; Ef 1,7; Flp 2,4-8; Ef 4,26-27; Jak 1,19-20; Kol 3,19; Mt 7,12

> <p>Ključno besedilo:</p>
> Jezite se, a nikar ne grešite; sonce naj ne zaide nad vašo jezo. Ef 4,26

Tudi najboljši domovi doživljajo boje in stiske. Takšno je pač dejstvo padlega sveta. Že preproste reči, kakršna je, kdo bo odnesel smeti, ali pa vprašanje, ali je najstnica naredila domačo nalogo ali pa sin opravil določene dolžnosti v domu, lahko sprožijo negodovanje, čeprav so zgolj malenkosti, ki jih lahko rešimo brez velikega napora. Kaj drugega pa lahko ogrozi družinsko življenje. Tašča, ki z zlorabami in preračunljivostmi ogroža zakon in zdravje žene; oče, ki zaradi mentalne bolezni zlorablja otroke; sin, ki je opustil vero, v kateri je bil vzgojen, in živi razvratno, ali pa hči, ki uživa mamila.

V Novi zavezi lahko večkrat preberemo, naj ljubimo drug drugega, (Jn 13,34; Rim 12,10) živimo v miru in skladnosti drug z drugim, (Rim 15,5; Heb 12,14) smo potrpežljivi, prijazni in nežni do drugih, (1 Kor 13,4) mislimo na druge bolj kakor nase (Flp 2,3) in nosimo bremena drugega. (Ef 4,2) Vse to pa je laže reči kakor narediti – tudi če gre za družinske člane. V tem nauku si bomo ogledali, kako ublažiti manjša obdobja stiske v družini.
