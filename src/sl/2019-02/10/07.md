---
title:  Za globlje proučevanje
date:   07/06/2019
---

»Starši vse prepogosto niso enotni v vodenju družine. Oče, ki je bolj malo z otroki in ne pozna njihovih posebnosti in temperamenta, je strog in grob. Ne kroti svoje jeze, temveč graja v besu. Otrok to ve in namesto da bi se uklonil, ga kazen navda z jezo. Mati pa enkrat dovoljuje slabo vedenje, drugič ga strogo kaznuje. Tako otroci nikoli ne vedo, kaj naj pričakujejo, in so v skušnjavi, da bi preskusili, kako daleč smejo iti nekaznovani. Tako se zaseje seme zla, ki bo pognalo in obrodilo sad.« /Ellen G. White, The Adventist Home, str. 314-315/

»Dom naj bo središče najčistejše in najbolj vzvišene naklonjenosti. Mir, skladnost, ljubezen in sreča naj bodo gostje vsak dan, dokler te dragocenosti ne bodo prebivale v srcu teh, ki sestavljajo družino. Rastlino ljubezni je treba skrbno negovati, drugače odmre. Treba je varovati vsako dobro načelo, če želimo, da bo uspevalo v človeku. Kar v srce zaseje Satan – zavist, ljubosumje, zle misli, grde besede, nepotrpežljivost, predsodke, sebičnost, poželenje in ničevost – je treba izkoreniniti. Če dovolimo, da te ničvrednosti ostanejo v človeku, bodo obrodile sad, ki bo oskrunil mnoge. O, koliki gojijo strupene rastline, ki zadušijo dragocene sadove ljubezni in omadežujejo srce!« /Ellen G. White, The Adventist Home, str. 195-196/

**Vprašanja za pogovor**

`1. 	»Nimamo namreč velikega duhovnika, ki ne bi mogel sočustvovati z našimi slabostmi, marveč takega, ki je kakor mi preizkušan v vsem, vendar brez greha.« (Heb 4,15) Kakor se je Kristus postavil na naš položaj, da bi nas najbolje razumel, bi morali narediti mi z zakoncem. Poskusi vsako dano okoliščino videti tudi z drugega zornega kota – zakončevega. Poglej, kako vidi zadevo, kako vpliva nanj in zakaj čuti tako. Načelo je zelo uporabno v težavnih razmerah. Kako ga lahko uporabimo na vseh področjih možnih nesoglasij z drugimi?`

`2. 	V razredu odgovorite na vprašanje: Ali je jeza vedno greh? Utemelji svoj odgovor.`
