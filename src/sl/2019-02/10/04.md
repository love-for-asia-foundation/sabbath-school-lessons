---
title:  Vloga jeze v prepiru
date:   04/06/2019
---

Kdo še ni doživel jeze? Teže je, ko je jeza usmerjena v družinskega člana. Če ne želimo odpustiti in smo jezni, se to lahko spremeni v strup, ki bo povzročil veliko bolečine in trpljenja doma ter v širših odnosih.

`Kako lahko uravnovesimo naše razumevanje jeze kot čustva ter jezo kot greh? Kakšna je razlika? Ef 4,26-27; Prd 7,9`

`Kaj pravi Jakob v Jak 1,19-20 in bi to morali uporabiti vsakič – še posebej ko imamo opravek z družinskimi člani, katerih dejanja, vedenje in besede nas jezijo?`

Kadar te kaj jezi, ne dovoli, da bi to kakor temen oblak zakrivalo tvoje življenje, marveč to raje spremeni v kaj pozitivnega. Moli zanje, ki ti škodujejo in te zlorabljajo, odpusti jim in jim postani blagoslov. Sprva verjetno ne bo preprosto, ko pa se odločiš, se drži te odločitve, Bog pa bo poskrbel za vse drugo.

Včasih jeza izvira iz domov, v katerih smo odrasli. Jezni ljudje velikokrat izhajajo iz jeznih družin, saj se učijo od zgleda, in isto vedenje vzamejo s seboj in ga sčasoma prenesejo na otroke. Včasih je jeza lahko posledica nezadovoljenih potreb ali ljubosumja, kakor je bilo v Kajnovem primeru in je vodilo v bratomor.

Morda imate dober razlog za jezo, vendar naj to ne bo vaš izgovor, da tako ostane. Ne zanikajte jeze in ne opravičujte je. Prosite Boga za pomoč, da z njo opravite pozitivno. Apostol Pavel poda dober nasvet: »Ne daj se premagati hudemu, temveč premagaj hudo z dobrim.« (Rim 12,21)

`Vsi imamo kaj, kar nas jezi – morda celo tako zelo, da nas boli. V nekaterih primerih je jeza morda celo upravičena. Vprašanje pa je: Kako lahko jezi z Božjo pomočjo preprečimo, da bi bili zaradi nje nesrečni mi ali ljudje ob nas?`
