---
title:  Priprava na spremembo
date:   13/04/2019
---

### Preberi pred proučevanjem:
1 Kor 10,1-13; 1 Mz 2,24; 1 Kor 13,4-8; 1 Sam 1,27; Ps 71; 1 Kor 15,24-26

> <p>Ključno besedilo:</p>
> Pravičnost bo pred njim hodila in nas postavila na pot njegovih stopinj. Ps 85,14

Življenje je polno sprememb. Vse se ves čas spreminja. Edino, kar se ne spremeni, je resničnost same spremembe. Sprememba je del našega samega obstoja. Celo fizikalni zakoni učijo, da je sprememba del najosnovnejšega delca resničnosti.

Spremembe pridejo pogosto nepričakovano. Utečeni smo v svojo rutino, ko se nenadoma v trenutku vse spremeni in nas zasači povsem nepripravljene.

Po drugi strani pa včasih spremembo pričakujemo. Pozorni smo na opozorila, znamenja in kazalce, ki nam dajejo vedeti, da se bodo reči spremenile. Ko se to zgodi, se je modro začeti, kolikor je v naši moči, pripravljati na to, kar prihaja. Mnoge spremembe so velike: poroka, otroci, starost in celo smrt.

Ne živimo v osami. Kar pomeni, da spremembe, ki zadenejo nas, vplivajo tudi na našo družino. Hkrati pa spremembe v družini vplivajo tudi na vsakega družinskega člana.

Ta teden si oglejmo nekaj sprememb, s katerimi se vsak od nas prej ali slej sreča, in kako vplivajo na družinsko življenje.
