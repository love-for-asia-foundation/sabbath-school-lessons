---
title:  Za globlje proučevanje
date:   12/04/2019
---

Če preberemo zgodovino Izraela v puščavi, vidimo celo vrsto zaporednih napak kljub velikim spremembam in osupljivemu razodetju Božje ljubezni in moči. Preden je Izrael končno stopil v Obljubljeno deželo in se tako spopadel še z eno veliko spremembo – je Mojzes staremu Izraelu namenil naslednje besede: »Vaše oči so videle, kaj je Gospod storil pri Báal Peórju; vsakogar namreč, ki je hodil za peórskim Báalom, je Gospod, tvoj Bog, iztrebil iz tvoje srede. Vi pa, ki ste se držali Gospoda, svojega Boga, ste danes vsi živi. Glejte, učim vas zakone in odloke, kakor mi je zapovedal Gospod, moj Bog, da bi jih izpolnjevali v deželi, v katero greste, da jo vzamete v last. Držite se jih in jih izpolnjujte, kajti to bo vaša modrost in razumnost v očeh ljudstev, ki bodo slišala o vseh teh zakonih; rekli bodo: ›Resnično, ta véliki narod je modro in razumno ljudstvo.‹ Kajti kateri véliki narod ima bogove, ki bi mu bili tako blizu, kakor je nam blizu Gospod, naš Bog, kadar koli ga kličemo? In kateri véliki narod ima tako pravične zakone in odloke, kakor je vsa ta postava, ki jo danes dajem pred vas? Samo varuj se in zelo pazi, da ne pozabiš reči, ki so jih videle tvoje oči, in da ti ne izginejo iz srca vse dni tvojega življenja! Pripoveduj o njih svojim sinovom in sinovom svojih sinov!« (5 Mz 4,3-9) Kako zelo pomembno je, da ne pozabimo, kaj je Gospod naredil za nas. In kaj je boljšega za ohranitev spomina na to kakor prenašanje drugim in tem, ki pridejo za nami. Ne spreglejte, kako osrednja je bila v vsem tem družina in da bi morali vse to učiti otroke. Greh pri Peorju je deloval razdiralno na družinsko življenje. »Zločin, ki je izlil Božje sodbe nad Izraela, je bila razuzdanost. Kljubovalnost žensk, da zapeljejo ljudi, se ni končala pri Baal-Peorju.« /Ellen G. White, The Adventist Home, str. 326/

**Vprašanja za pogovor**

`1. 	V razredu se pogovarjajte o pripravah na življenjske prelomnice, kakršne so poroka, starševstvo, starost ali kaj drugega. Kako so te spremembe vplivale na tvojo družino? Česa si se naučil, kar bi lahko pomagalo drugim, ki so pred enakimi prelomnicami?`

`2. 	Spomni se Davidovih besed Salomonu v okviru njegovega greha z Batsebo, kar je bila nesreča, ki je vrgla senco nad vso Davidovo vladavino ter povsem negativno vplivala na njegovo družino. Kako pa sredi vsega tega vidimo delovati Božjo milost?`
