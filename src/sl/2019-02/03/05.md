---
title:  Priprava na starost
date:   17/04/2019
---

»Dni naših let je sedemdeset let, če smo krepki, osemdeset let, in njihova vihravost je muka in zlo, hitro mine in mi odletimo.« (Ps 90,10) Mojzesove besede nas spomnijo na neizprosno minevanje časa. Z leti začnemo videvati in čutiti spremembe v telesu. Lasje posivijo ali izpadejo, upočasnimo se in tegobe in bolečine postanejo vsakodnevne spremljevalke. Če smo poročeni in imamo otroke, dobimo vnuke, s katerimi uživamo. Pretekla življenjska obdobja so nam pomagala, da se pripravimo na naslednje.

`Česa nas Ps 71 uči ne samo o pripravi na starost, marveč tudi o življenju na splošno?`

Ps 71 je psalm za starejše, ki doživljajo težave, ki spremljajo življenje, a so srečni, saj so vse življenje zaupali v Boga. Najboljši način staranja je zaupanje v Boga, ko si še mlad. Pisec tega psalma nam poda tri pomembne nauke, ki jih je spoznal, ko je prehajal skozi življenjska obdobja.

1. 	Dobro osebno spoznaj Boga. Bog je bil že iz rane mladosti (Ps 71,17) njegovo trdno zavetje (Ps 71,1.7) in njegov Zveličar. (Ps 71,2) Bog je skala in trdnjava, (Ps 71,3) njegovo upanje in zaupnik. (Ps 71,5) Pove nam o mogočnih Božjih dejanjih (Ps 71,16-17) in o njegovi moči (Ps 71,18) ter o vseh mogočnih rečeh, ki jih je naredil. (Ps 71,19) Na koncu vzklikne: »O, Bog, kdo je kakor ti?« (Ps 71,19) Vsakodnevni pogovori z Bogom, ko proučujemo njegovo Besedo in se ustavimo za razmišljanje o vsem, kar počne za nas, bodo poglobili našo izkušnjo z njim.

2. 	Oblikujte dobre navade. Zdrava hrana, telovadba, voda, sončna svetloba, počitek in tako naprej nam pomagajo živeti dlje in bolje. Poglejte, kako psalmist govori o navadi zaupanja, (Ps 71,3) hvali (Ps 71,6) in upanju. (Ps 71,14)

3. 	Razvijte gorečnost za Božje poslanstvo. Človek iz psalma se ni veselil brezdelja na starost. Tudi upokojen je želel slaviti Boga (Ps 71,8) in drugim govoriti o njem. (Ps 71,15-18)

`Starejši, katere so prednosti staranja? Kaj veste zdaj, česar niste vedeli, ko ste bili mladi, in lahko to zdaj izročite mlajšim?`
