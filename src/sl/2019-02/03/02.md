---
title:  Nepripravljen
date:   14/04/2019
---

Za Božjo besedo drži naslednje: Nikakor ne olepšuje resničnosti človeškega življenja. Nasprotno – izpostavlja jo v vsej trdoti in včasih bolečini in obupu. Božja beseda slika žalostno podobo človeštva, izjema je le nekaj prvih in zadnjih strani Svetega pisma. Pavel ni pretiraval, ko je napisal: »Saj so vsi grešili in so brez Božje slave.« (Rim 3,23)

`Katera opozorila in obljube vsebuje besedilo v 1 Kor 10,1-13?`

Naša dejanja so preprosto odziv na spremembe. Stalno jih doživljamo; za kristjane je težava, kako se spoprijeti z njimi z vero, zaupanjem v Boga in kazanjem vere s poslušnostjo, ne glede na skušnjavo, da bi naredili kako drugače.

»Svet danes najbolj potrebuje ljudi, ki jih ni mogoče ne kupiti ne prodati, so v globini svoje duše zvesti in pošteni, se greha ne bojijo imenovati s pravim imenom, je njihova vest zvesta dolžnosti kakor magnetna igla polu in zagovarjajo pravičnost, četudi bi se zrušilo nebo.« /Ellen G. White, Vzgoja, str. 51/ Te besede so držale za stari Izrael in tudi za čas, ko je živela Ellen G. White, in držijo tudi za nas.

Katere napake so naredili ljudje, ko so doživeli spremembe, in česa se lahko naučimo iz tega?

`Apd 5,1-10`

`1 Mz 16,1-2.5-6`

`Mt 20,20-22`

Spremembe pridejo in s seboj prinašajo skušnjave, težave in včasih celo strah. Kako pomembno je, da imamo duhovno orožje, da lahko pravilno opravimo z njimi. Ne glede na to, ali smo spremembo pričakovali ali ne, moramo biti pripravljeni za prihajajoče tako vidno kakor nevidno.
