---
title:  Ključi do družinske edinosti

date:   11/05/2019
---

### Preberi pred proučevanjem:
1 Mz 33,12-14; Rut 1,16-18; Jn 17,21-26; Gal 3,28; Ef 2,11-22; 5,21 do 6,9

> <p>Ključno besedilo:</p>
> Da bi bili vsi eno, kakor si ti, Oče, v meni in jaz v tebi, da bi bili tudi oni v naju, da bo svet veroval, da si me ti poslal. Jn 17,21

Družinsko življenje predstavlja različna življenjska obdobja za različne ljudi. Za mater in očeta rojstvo otrok v njuno življenje predstavlja veliko spremembo, ki bo trajala vse do njune smrti. Tudi za potomstvo je prehod iz neobstoja v obstoj velika stvar. Otroci prav tako prehajajo skozi različne življenjske stopnje, vse dokler ne zapustijo doma in imajo sami otroke.

Naj smo starši ali otroci znotraj družine, se vsi bojujemo z isto rečjo, in to je naša padla narava, ki lahko zelo ogroža družinsko življenje.

Res je, da je bilo v Jezusu Kristusu na križu vse človeštvo spravljeno z Bogom in drug z drugim, (Ef 2,13-16; Kol 1,21-23) v vsakodnevnem življenju pa si moramo prisvojiti Kristusovo milost, ki lahko edina družinsko edinost naredi za živo izkušnjo vsem, ki jo iščejo z vero. To mora biti naša vsakodnevna izkušnja. Na srečo je po Kristusovi milosti to tudi mogoče.
