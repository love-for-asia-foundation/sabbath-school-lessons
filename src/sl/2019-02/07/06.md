---
title:  Živeti obljubljeno ljubezen
date:   16/05/2019
---

Družinska povezanost in enotnost temeljita na predanosti družinskih članov, začenši s predanostjo zakoncev, da skrbijo drug za drugega. Žal pa je svetopisemska zgodovina polna primerov neizpolnjenih obljub, zlorabljenega zaupanja in pomanjkanja predanosti, kjer bi morala obstajati. Sveto pismo prav tako vsebuje primere običajnih ljudi, ki so z Božjo pomočjo sami sebe posvetili prijateljem in družinam ter držali obljube.

Oglej si naslednje družine in njihovo stopnjo predanosti. Kako bi lahko v nekaterih primerih okrepili predanost? Kaj je spodbudilo predanost v drugih primerih?

`Predanost starš – otrok (1 Mz 33,12-14; 2 Mz 2,1-10)`

`Predanost sorojencev (1 Mz 37,17-28)`

`Predanost družini (Rut 1,16-18; 2,11-12.20; 3,9-13; 4,10.13)`

`Predanost zakoncu (Oz 1,2-3.6.8; 3,1-3)`

Ko se predamo drugemu kot recimo v zakonu ali pri odločitvi, da bomo rodili ali posvojili otroka, se moramo prostovoljno predati, da bomo v prihodnosti lahko sprejemali drugačne odločitve, da bomo lahko predali nadzor nad pomembnimi deli svojega življenja. Zakoni omejujejo negativno vedenje, zakonska zveza in družinski odnosi pa za svojo uspešnost potrebujejo ljubezen.

`Kaj ti osebno pomeni Jezusova obljuba o izročitvi? (Heb 13,5) Kako naj bi njegova izročitev vplivala na tvojo izročitev njemu, tvojemu zakoncu, otrokom in sovernikom?`
