---
title:  Za globlje proučevanje
date:   17/05/2019
---

Preberi Ellen G. White, »A Sacred Circle« v The Adventist Home, str. 177-180; Testimonies for the Church VI, str. 236-238.

Edinost – prva naloga. »Prva naloga kristjanov je, da so združeni v družini. … Kolikor bliže so si člani družine in povezani v delu znotraj doma, toliko bolj povzdigujoč in koristen bo vpliv, ki ga bodo imeli oče, mati in otroci zunaj doma.« /Ellen G. White, The Adventist Home, str. 37/

Skrivnost družinske enotnosti. »Vzrok razkola in nesoglasij znotraj družine in v cerkvi je ločitev od Kristusa. Priti bliže k njemu pomeni priti bliže drug k drugemu. Skrivnost prave edinosti znotraj cerkve in družine ni diplomacija in ne vodenje doma, ne nadčloveški trud za premagovanje težav – čeprav je tudi to potrebno – marveč edinost v Kristusu.« /Ellen G. White, The Adventist Home, str. 179/

**Vprašanja za pogovor**

`1. 	Pogovarjajte se o silah, ki znotraj vaše družbe delujejo proti družinski edinosti. Katere praktične rešitve lahko ponudiš družini, ki se bojuje proti njim?`

`2. 	Ali je v vaši cerkvi družina, ki ravnokar razpada? Kaj lahko kot razred naredite, da bi pomagali vsakemu od članov ob tej stiski?`

`3. 	Pogovarjajte se o podrejanju. Kako ga je treba razumeti znotraj krščanskega okolja? Kako je bilo to načelo zlorabljeno?`

`4. 	Katera načela družinske edinosti lahko uporabiš tudi za edinost znotraj cerkve?`
