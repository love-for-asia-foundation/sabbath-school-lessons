---
title:  "Sebičnost: uničevalka družine"
date:   14/05/2019
---

»Ko bi se rešili ošabnosti in sebičnosti, bi v petih minutah odstranili večino težav.« /Ellen G. White, Early Writings, str. 119/

Greh je pokvaril človeško naravo. Največji primer te pokvarjenosti je prekletstvo sebičnosti. Videti je, da se že rodimo sebični. To vidimo že pri dojenčkih, katerih osnovna narava je potešiti lastne potrebe. »Jaz, jaz, jaz…« Dokler da odrastemo, se lahko ta lastnost kaže že bolj strašno – zlasti doma.

Jezus je prišel to spremenit. (Ef 4,24) Njegova beseda obljublja, da ni treba, da nam vlada ta uničevalna značajska lastnost, če smo le v njem. Njegovo celotno življenje je popoln primer, kaj pomeni živeti nesebično; do te stopnje, da bomo premagali nagnjenost živeti samo zase, če posnemamo njegovo življenje. (1 Jn 2,6)

Preberi naslednje vrstice. Kaj povedo o nesebičnem življenju?

`Flp 2,3-5`

`1 Jn 3,16-18`

Duh preroštva pravi, da bi veliko težav lahko hitro rešili, ko bi odstranili ošabnost in sebičnost, in sicer še preden se razširita in razrasteta ter spremenita v nekaj odurnega. Ob vznožju križa se morajo tega greha očistiti vsi družinski člani – zlasti starši. (Prg 16,6) To je treba narediti, četudi pomeni, da se moramo stalno vračati h križu in poklekati v molitvi, veri, solzah in podreditvi.

`Koliko časa porabiš pred križem v boju poti sebičnosti? Kako ti Mt 7,16 pomaga videti, ali tam preživljaš dovolj časa?`
