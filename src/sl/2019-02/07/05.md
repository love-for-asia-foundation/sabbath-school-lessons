---
title:  Podrejanje
date:   15/05/2019
---

`Kaj svetuje apostol Pavel glede ponižnosti in služenju v odnosih? (Ef 5,21)Kaj misliš, kako takšno stališče pripomore k edinosti v cerkvi? Zakaj je tako pomembno doma? Ef 5,22 do 6,9`

Beseda »podrejati« (Ef 5,21) pomeni prostovoljno ponižno stopiti pred koga. To edinstveno načelo se je začelo s Kristusom (Mt 20,26-28; Jn 13,4-5; Flp 2,5-8) in je lastnost vseh, ki so polni njegovega Duha. (Ef 5,18) »Iz strahospoštovanja do Kristusa« spodbuja ljudi, da se tako podredijo. (Ef 5,21) Vzajemno dajanje je bilo in še vedno je revolucionarni krščanski nauk o družbenih odnosih. Oživlja duhovno razsežnost, da smo v Kristusu vsi eno; brez izjeme.

Načelo doma. Doma se vidi, ali je kristjan podrejen. Če je to načelo doma učinkovito, bo v cerkvi nastala opazna sprememba. Pavel se takoj prestavi od uvoda načela podrejanja v razpravo o njegovi uporabi znotraj družine.

V Ef 5,22 do 6,9 so omenjeni trije pari odnosov – najbolj splošni, a vendar najmanj enakovredni v družbi. Namen ni podpirati obstoječi družbeni red, temveč pokazati, kako Kristusova vera deluje, kadar obstaja korenito drugačna prostovoljna podreditev vernikov drug drugemu.

Kaj misliš, zakaj Pavel dosledno govori najprej njim, ki so socialno šibkejši v kulturi – žene, otroci in sužnji? Zapiši značilno besedno zvezo, ki je pripojena podreditvi vsake od teh.

`Ef 5,22`

`Ef 6,1`

`Ef 6,5`

Ljudje z večjo socialno močjo: možje, starši, gospodarji – so vedno nagovorjeni kot drugi. Vsak prejme navodilo, ki je precej neobičajno za tisto kulturo. Verjetno so navodila osupnila vernike prvega stoletja. Zravnala so tla ob križu in odprla pot pravi edinosti v odnosih.
