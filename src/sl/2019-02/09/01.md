---
title:  Čas izgube
date:   25/05/2019
---

### Preberi pred proučevanjem:
Mr 5,22-24.35-43; 1 Pt 5,6-7; 1 Mz 37,17-28; Lk 16,13; Rim 6,16; 1 Kor 15,26

> <p>Ključno besedilo:</p>
> Vse imam za izgubo zaradi vzvišenosti spoznanja Kristusa Jezusa, mojega Gospoda, zaradi katerega sem vse zavrgel in imam za smeti, da pridobim Kristusa. Flp 3,8 eku

V trenutku, ko sta Adam in Eva jedla z drevesa spoznanja dobrega in zla, sta prvič nekaj izgubila, in sicer nedolžnost. Zamenjala sta jo za sebičnost, prepire, občutek krivde in željo po nadzoru drugega.

Kmalu po padcu sta bila priči prvi izgubi življenja, ko sta vzela živalski koži, da bi prikrila svojo nagoto. Ker nista več smela k drevesu življenja, da ne bi jedla z njega in živela za večno – sta izgubila tudi popoln edenski dom in nekaj let pozneje sta izgubila sina Abela, ki ga je umoril njegov brat Kajn. Na koncu je eden izgubil zakonca in preživeli je umrl še sam. Toliko izgub zaradi ene same odločitve.

Vsi poznamo resničnost, bolečino izgube in večina nas to globoko občuti, ko nas izguba udari znotraj družine. Nič čudnega, saj imamo v družini najtesnejše vezi, zato nas izguba znotraj te najbolj boli.

Ta teden si bomo še ogledovali družinsko življenje, in sicer v okviru različnih izgub.
