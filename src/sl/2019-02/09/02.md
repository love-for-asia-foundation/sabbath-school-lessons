---
title:  Izguba zdravja
date:   26/05/2019
---

Smo na tisoče let oddaljeni od drevesa življenja, pa vendar vsi občutimo posledice, še posebej v našem telesnem zdravju. Če ne umremo mladi za posledicami nesreče, prej ali slej vsi izgubimo zdravje.

Izguba zdravja nas težko zadene, a veliko huje je, ko ga izgubi kdo znotraj družine. Koliko staršev si je želelo, da bi bili bolni namesto svojega otroka, ko je ta zbolel? Žal nam ni dana ta možnost.

`Kaj imajo skupnega vsa ta poročila? Mr 5,22-24.35-43; Mt 15,22-28; Lk 4,38-39; Jn 4,46-54`

V vsakem od teh primerov je za Jezusovo pomoč prosil kakšen družinski član.

Ni dvoma o tem, da se zavedamo, da trpimo, ker živimo v padlem svetu. Ko je na svet prišel greh, z njim ni prišla zgolj smrt, marveč tudi kronična bolečina, bolezni in obolenja. Kadar nas kaj kronično boli ali imamo neozdravljivo bolezen, doživljamo pretres, jezo, obup in bi morda celo radi zavpili: »Moj Bog, moj Bog, zakaj si me zapustil? Daleč od moje rešitve so besede mojega vpitja.« (Ps 22,2) Tudi mi z Davidom vred odnesimo svoja vprašanja, jezo in bolečino pred Boga.

Bolezen in trpljenje bodo ostali skrivnost, vse dokler ne bo smrt ob Jezusovi vrnitvi dokončno poražena. Hkrati lahko raziskujemo pomembne resnice iz Božje besede. Job je trpel neverjetno bolečino, a ga je to samo še bolj zbližalo z Bogom. Pravi takole: »Z ušesom sem slišal o tebi, a zdaj te je videlo moje oko.« (Job 42,5) Pavlov odnos do svoje kronične bolezni nam pove, da nas lahko trpljenje opremi za tolažbo drugim, da nam sočutje za druge, ki trpijo, in nas lahko usposobi, da služimo učinkoviteje, (2 Kor 1,3-5) če ne dovolimo, da nas zlomi.

`Katerih obljub se lahko oprimemo, če trpimo sami ali pa naš družinski član? Zakaj je v takšnih časih tako pomembno vedeti, da je Jezus, naš Gospod, trpel na križu? Kaj nas On na križu uči o večni Božji ljubezni celo med boleznijo v naši druži
