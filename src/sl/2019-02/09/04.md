---
title:  Izguba zaupanja – II
date:   28/05/2019
---

Zaupanje se izgubi tudi z družinskim nasiljem. Čeprav se zdi neverjetno, raziskava kaže, da je dom najbolj nasilen kraj družbe. Družinsko nasilje se pritihotapi v vse vrste družin, tudi v krščanske. Nasilje je vsakovrsten napad: besedni, telesni, čustveni, spolni oziroma aktivno ali pasivno zanemarjanje – ki ga zagreši eden ali več oseb proti drugemu družinskemu članu.

Sveto pismo vsebuje poročila o družinskem nasilju tudi med Božjim ljudstvom. Kaj si misliš in kaj občutiš, ko bereš o njih? Kaj misliš, zakaj so ta ohranjena v Svetem pismu?

`1 Mz 37,17-28`

`2 Sam 13,1-22`

`2 Kr 16,3; 17,17; 21,6`

Zmerljivo vedenje je zavestna odločitev človeka, da pokaže moč in nadzor nad drugim. Alkoholizem, stres, potreba po potešitvi spolnosti, potreba po boljšem nadzorovanju jeze ali kakršno koli vedenje žrtve niso izgovor in ne opravičilo. Žrtve niso odgovorne za to, kar počne storilec. Storilec popači in pokvari ljubezen, kajti »ljubezen bližnjemu ne prizadeva hudega«. (Rim 13,10) Storilčevo vedenje lahko spremeni strokovna pomoč, a le če oseba prevzame odgovornost za vedenje in prosi za takšno pomoč. Tem, ki se odprejo Božji navzočnosti, bo Bog obilno pomagal, da bodo prenehali zlorabljati, da se bodo spokorili za vedenje in dejanja, da bodo popravili storjeno, kakor se da, ter da bodo sprejeli ljubezen agape, da bi ozdravili svoje srce in ljubili druge. (Ef 3,20)

`Poskusi se vživeti v osebo, ki jo je zaznamovalo nasilje. Katere besede sprejemanja, tolažbe in upanja bi rad slišal? Zakaj je pomembnejše, da se oseba počuti varno in sprejeto, kakor pa da ji svetujemo, kako naj bolje živi s storilcem?`
