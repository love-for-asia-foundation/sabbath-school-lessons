---
title:  Izguba svobode
date:   29/05/2019
---

Samo Bog ve, da se milijoni in celo milijarde ljudi bojujejo s katero obliko odvisnosti. Vse do danes znanstveniki še niso ugotovili, kaj natanko povzroča zasvojenost, četudi v nekaterih primerih celo vidijo del naših možganov, kjer so postavljeni predeli za želje in hrepenenja.

Žal najti kraj teh zasvojenosti ni isto kakor se je osvoboditi.

Zasvojenost je težka za vsakogar ne samo za zasvojenca. Tudi družinski člani: starši, zakonci, otroci – trpijo, kadar je kdo od njih v krempljih moči, katere se ne more osvoboditi.

Mamila, alkohol, tobak, igre na srečo, pornografija, spolnost, hrana – vse to lahko z ustvarjanjem navade in z nadaljevanjem uporabe tega ustvari zasvojenost.

Prenehati ne morete, tudi ko veste, da vam škoduje. Uživate svobodno voljo, a vendar postanete suženj temu, s čimer ste zasvojeni, in dejansko izgubite svobodo.

Peter podaja preprosto razlago zasvojenosti in njenih posledic: »Svobodo jim obljubljajo, pa so sami sužnji pokvarjenosti. Kajti človek je suženj tega, čemur podleže.« (2 Pt 2,19)

`Kaj vse lahko pripelje človeka v zasvojenost? Lk 16,13; Rim 6,16; Jak 1,13-15; 1 Jn 2,16`

Greh in zasvojenost nista nujno isto. Greh lahko zagrešite, pa niste z njim zasvojeni, čeprav se pogosto lahko sprevrže v zasvojenost. Veliko bolje je z Božjo močjo prenehati grešiti, preden se zadeva stopnjuje v zasvojenost. Edina trajna rešitev za greh in zasvojenost je novo srce. »Tisti, ki pripadajo Kristusu Jezusu, so križali svoje meso s strastmi in poželenji vred.« (Gal 5,24) Pavel Rimljanom pojasni, kaj pomeni umreti grešni in odvisni naravi, da lahko živimo za Kristusa, (Rim 6,8-13) in potem doda: »Pač pa si oblecite Gospoda Jezusa Kristusa in ne skrbite za meso, da bi stregli njegovim poželenjem.« (Rim 13,14)

`Kdo osebno pozna boj z zasvojenostjo – morda lastnega ali pa koga iz družine? Kako lahko pomagaš ljudem spoznati, da ne gre za priznanje, da duhovnost ne pomaga, če prosijo za strokovno pomoč?`
