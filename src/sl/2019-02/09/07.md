---
title:  Za globlje proučevanje
date:   31/05/2019
---

Mnogi trpijo zaradi zasvojenosti. Postanejo sužnji lastnih želj in na račun zasvojenosti izgubijo denar, službo, zdravje in svobodo. Jezus pa nas je prišel osvobodit greha in zasvojenosti. »Če vas torej Sin osvobodi, boste resnično svobodni.« (Jn 8,36) Jezus je tudi obljubil, da bo vedno z nami, (Mt 28,20; Iz 43,2) da se nam ni treba samim bojevati. Zapomniti si moramo, da je boj Gospodov, (1 Sam 17,47) On pa obljublja zmago. (1 Pt 1,3-9) Danes lahko stopite na pot zmage nad vsakršno zasvojenostjo ter prejmete svobodo in vse, kar za vas želi Bog. To ne pomeni, da boste prosti bojev in da ne boste kdaj tudi padli. A veselo sporočilo je, da vse dokler se ne odrečete Gospoda, se On ne bo odrekel vas. Ne bo obupal nad vami. In nikakor ni nič narobe, če poiščete strokovno pomoč. Kakor lahko Gospod uporabi strokovno zdravstveno pomoč, da vam pomaga pri zdravstvenih težavah, tako lahko uporabi strokovno pomoč svetovalca, da vam pomaga pri zasvojenosti.

»Kadar nas obdajo težave in preizkušnje, se moramo zateči k Bogu in z zaupanjem pričakovati pomoč od njega, ki je mogočen, da reši, in močen, da zveliča. Prosimo za Božji blagoslov, če ga želimo prejeti. Molitev je dolžnost in potreba; vendar ali ne zanemarjamo hvale? Mar se ne bi morali zahvaljevati Dajalcu blagoslovov? Gojimo hvaležnost. Pogosto razmišljajmo in naštevajmo Božje čednosti ter glasno poveličujmo njegovo sveto ime, tudi ko smo sredi žalosti in stiske.« /Ellen G. White, Selected Messages II, str. 268/

**Vprašanja za pogovor**

`1. 	Katero vlogo ima odpuščanje v izgubi zaupanja in v ozdravljanju načetega odnosa? (Mt 6,12-15; 18,21-22) »Ljubezen ne misli hudega.« (1 Kor 13,5)`

`2. 	Kakšna je korist razmišljanja o Božjih čednostih in naštevanja teh, ko preživljamo žalost in stisko?`

`3. 	Kaj lahko vaša cerkvena družina naredi, da pomaga ljudem, ki se borijo z izgubo?`
