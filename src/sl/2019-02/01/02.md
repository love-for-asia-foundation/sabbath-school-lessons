---
title:  V začetku
date:   31/03/2019
---

Sveto pismo najprej omeni začetek. (1 Mz 1,1) V poglavju je poudarek na preobrazbi iz puste in prazne zemlje (1 Mz 1,2) v svet, ki ga je sam Bog šesti dan razglasil za zelo dobrega. (1 Mz 1,31) V začetku torej tukaj pomeni začetek našega sveta.

`Preberi 1 Mz 1. Ob vsem dogajanju se vprašaj: Ali je kje namig o naključju, ali pa je vse ustvarjeno po nekem načrtu ob svojem času in kraju? Kaj ti odgovor pove o Božjem značaju?`

Duh preroštva pravi: »Red je prvi zakon nebes.« (Signs of the Times, 8. junij 1908) Očitno pa to velja tudi za zemljo. Četudi je greh pokvaril naravni svet, red, ritem in zakonitosti še vedno do neke mere obstajajo.

`Kateri red je napovedan v 1 Mz 8,22?`

Tudi po padcu se obdobja na splošno vrstijo po vrstnem redu. Tudi z lučmi na nebu je tako – s soncem in mesecem, ki ločujeta dan od noči in sta znamenje za čase, dneve in leta, (1 Mz 1,14) in za letne čase, kar je vse del naravnega ritma sveta, ki ga je ustvaril Bog. Čeprav imamo samo bežen vpogled, besedilo v Iz 66,23 daje vedeti, da bo v novih nebesih in na novi zemlji prav tako ritem.

`Razmisli, kako sobota mogočno vpliva na tvoje življenje – še posebej na družino, kakršna koli že je. Katere jasne prednosti – pa ne samo sobote – marveč tudi širše, so sad takšnega reda?`
