---
title:  Medsebojni vpliv
date:   04/04/2019
---

Sveto pismo je knjiga odnosov. Bog nas je ustvaril za odnose z drugimi. Le redki živimo v popolni osami. Za začetek je treba vedeti, da nikogar od nas ne bi bilo, ko ne bi bilo drugih. Še po rojstvu potrebujemo druge, da skrbijo za nas vsaj do določene starosti, ko zmoremo skrbeti zase. In tudi ko bi zmogli, kdo bi si to želel? Večina nas potrebuje družbo in hrepenimo po njej. Ljubljenčki, kakršni so psi, so sicer dobri tovariši, toda najgloblji in najbolj smiselni vplivi, ki spreminjajo življenje, prihajajo od ljudi. Nič čudnega torej, da je družina skupaj z vplivi v njej tako pomembna za naš obstoj.

Večina od nas ima odnose z drugimi pogosto ves čas, in ti odnosi lahko, in velikokrat tako tudi je, vplivajo na spremembe in ritem našega življenja. To pa je dvosmerna cesta: drugi s svojimi odnosi z nami vplivajo na naše življenje. Mi pa s svojimi odnosi z drugimi vplivamo nanje. Če se zavedamo ali ne, ti odnosi v obe smeri delujejo ali za dobro ali slabo. Kako pomembno je torej, da smo ves čas dobrohotni, da je naš neizogibni vpliv na druge vedno za dobro še posebej na te, ki so nam najbliže, najpogosteje so to družinski člani.

`Kaj naslednja besedila povedo o naših odnosih z drugimi? Rim 15,7; Ef 4,2.32; 1 Tes 3,12; Jak 5,16`

Načelo je preprosto. Če smo prijazni in strpni ter sočutni do drugih, bomo pozitivno vplivali nanje, tudi tako zelo, da njihovo življenje spremenimo na boljše. Kakor je Jezus spreminjal življenje ljudi na boljše, imamo tudi mi prednost narediti nekaj podobnega za druge. A ne pozabimo: naš vpliv je lahko dober ali slab tudi v komaj opaznih rečeh. In nikjer ni ta vpliv – komaj opazen ali ne – bolj poudarjen kakor znotraj družine.

`Kaj naslednje Jezusove izjave povedo o pomembnosti naših odnosov z drugimi? Lk 11,34; Mr 4,24-25`
