---
title:  Za globlje proučevanje
date:   05/04/2019
---

Predstavljaj si spremembe v življenju Kristusovih učencev, ko so preživljali čas z njim. Večinoma so bili preprosti ljudje, vajeni naukov in izročil judovske vere, zdaj pa jih je izzval galilejski rabin. Izkusili so ljubosumje (Mt 20,20-24) in prepire; (Jn 3,25) videti je, da jim je manjkalo vere, (Mr 9,28-29) da so celo zapustili (Mt 26,56) ter izdali Jezusa. (Mt 26,69-74) Hkrati pa so duhovno rasli in ljudje so celo prepoznali, da je bil Peter z Jezusom, (Mt 26,73) člani Velikega zbora pa so se čudili, ko so dojeli, da sta Peter in Janez nešolana. »Spoznali so, da sta se družila z Jezusom.« (Apd 4,13)

Prav tako pomisli na neverjeten pozitiven vpliv, ki ga lahko imaš v družini, če živiš tako, da drugi vedo, da si bil z Jezusom, ko te pogledajo.

Kaj naslednje besede Duha preroštva povedo o vplivu v domu? »Dom je morda preprost, a vedno je lahko kraj, kjer se izmenjujejo vesele besede in opravljajo dobra dejanja, kjer sta stalni gostji prijaznost in ljubezen.« /Ellen G. White, The Adventist Home, str. 18/

**Vprašanja za pogovor**

`1. 	Preberi Prd 3,1-8. O čem govori to besedilo in kako lahko tukajšnje načelo uporabiš v življenju?`

`2. 	V razredu se pogovarjajte o izkušnjah, ki so vam spremenile življenje, in o naukih, ki ste jih iz tega dobili, morda tudi o naukih, ki bi jih lahko dobili, pa tega niste znali. Česa si se naučil iz tebi neznanih lekcij? Govorite tudi o tem, kako so te izkušnje vplivale na tvojo družino. Česa si se naučil iz tega?`

`3. 	Kaj bi bilo danes v tvojem življenju korenito drugače, če ne bi poznal Kristusa? Kaj ti to pove o njegovi moči, da nas spremeni?`
