---
title:  Življenjski ritem
date:   01/04/2019
---

Znanstveniki govorijo o dnevnem ritmu, ki naj bi bil biološki ritem – telesna ura, ki ureja delovanje našega telesa. Določena stopnja zakonitosti velja tudi znotraj naših teles. In do neke mere obstaja ritem povsod okoli nas in tudi v nas.

Katera predvidljiva življenjska obdobja so omenjena v naslednjih svetopisemskih besedilih in kako so neposredno povezana z družinskim življenjem?

`Prd 3,2`

`1 Mz 21,8; Sod 13,24`

`Ps 71,5; Prd 5,18`

`1 Mz 15,15; Sod 8,32`

`Ps 90,10`

Med začetno in končno platnico življenja – med rojstvom in smrtjo – preživimo različna obdobja, vsak posameznik preživlja kaj drugega. Nekateri otroci ne živijo dolgo po rojstvu; drugi odrastejo in doživijo visoko starost. Otroci rastejo in se razvijajo v ritmu. Nekateri spregovorijo in shodijo hitreje kakor drugi. Nekateri bodo hodili v šolo in doštudirali v strokovnjake, spet drugi bodo čas posvetili kakšni drugi obliki dela. Nekateri bodo imeli družine, drugi se morda nikoli ne bodo poročili ali imeli otrok.

Na svetu je več milijard ljudi in čeprav imamo veliko skupnega, (Apd 17,26) je vsak od nas posameznik in zato so razlike v našem življenju.

Te razlike so pomembne, saj nas delajo edinstvene, kar pomeni, da ima vsak od nas kaj, česar drugi nima. Naše razlike nam dovoljujejo biti drugim blagoslov. Mladi in starejši so lahko drug drugemu koristni: »Ponos mladeničev je njihova moč, čast starcev siva glava«. (Prg 20,29) Na kateri koli stopnji si in ne glede na razlike, imamo vsi kaj ponuditi ne samo Gospodu, marveč tudi drug drugemu.

`Ne glede na okoliščine, v katerih si sedaj, razmisli, kako si lahko komu blagoslov. Ali se boš zavestno potrudil biti ta blagoslov – posebej komu znotraj družine?`
