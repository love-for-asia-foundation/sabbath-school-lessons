---
title:  Ritem življenja
date:   30/03/2019
---

### Preberi pred proučevanjem:
1 Mz 1; 8,22; Ps 90,10; Job 1,13-19; Apd 9,1-22; Flp 1,6; Rim 8,1

> <p>Ključno besedilo:</p>  
> Vse ima svoj določeni čas in vsako početje pod nebom svojo dobo. Prd 3,1 chr

Ena najlepših kdaj napisanih pesmi je prišla spod peresa kralja Salomona: »Vse ima svoj določeni čas in vsako početje pod nebom svojo dobo. Je čas rojenja in je čas smrti; je čas, da se sadi, in čas, da se vsajeno izruje; je čas morjenja in čas ozdravljanja, čas podiranja in čas zidanja, čas jokanja in čas smejanja, čas žalovanja in čas plesanja, čas razmetavanja kamnov in čas zbiranja kamnov, čas objemanja in čas, zdrževati se objemanja, čas iskanja in čas izgubljanja, čas spravljanja in čas zametanja, čas, da se raztrga, in čas, da se sešije, čas molčanja in čas govorjenja, čas ljubezni in čas sovraštva, čas vojne in čas miru.« (Prd 3,1-8 chr)

V te besede je zajeto ogromno človeškega obstoja – obdobja, ritmi našega življenja. Naše življenje gre skozi stopnje, skozi spremembe, in sicer od rojstva. Včasih so te spremembe dobre, včasih ne; včasih imamo nadzor nad njimi, včasih ne. Oglejmo si ta teden obdobja in ritme življenja ter njihov vpliv na nas in našo družino.
