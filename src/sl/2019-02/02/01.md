---
title:  Naše odločitve
date:   06/04/2019
---

### Preberi pred proučevanjem:
Ef 1,1-4; Mt 22,35-37; Mt 7,24-25; Prg 18,24; 1 Kor 15,33; Prd 2,1-11

> <p>Ključno besedilo:</p>
> Če pa je slabo v vaših očeh, da bi služili Gospodu, si izberite danes, komu hočete služiti: ali bogovom, katerim so služili vaši očetje onstran reke, ali bogovom Amoréjcev, v katerih deželi prebivate. Jaz in moja hiša pa bomo služili Gospodu. Joz 24,15

Ali si kdaj opazil, da je v življenju polno odločitev? Človek bi celo rekel, da odkar zjutraj vstanemo in do trenutka, ko ležemo spet v posteljo, se ves dan odločamo. Toliko odločitev sprejmemo, da pogosto sploh ne razmišljamo o njih. Zgolj odločamo se.

Nekatere odločitve so preproste in celo postanejo rutina, druge pa lahko spremenijo življenje in imajo večne posledice ne samo za nas, marveč tudi za našo družino.

Kako pomembno je torej, da premislimo svoje odločitve – še posebej pomembne – tiste, ki vplivajo na nas in našo družino za vse življenje.

Koliki med nami obžalujemo svoje odločitve? Koliki med nami so razvaline zaradi slabih odločitev, ki so jih sklenili? Na srečo obstaja odpuščanje. Obstaja odrešenje in ozdravljenje tudi od najslabših odločitev.

Ta teden si bomo bolj na široko ogledali odločitve, ki jih sprejemamo, kako naj bi jih sprejemali in kako lahko vplivajo na nas in našo družino.
