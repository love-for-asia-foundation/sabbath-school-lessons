---
title:  Izbira zakonca
date:   10/04/2019
---

Če je potrebna previdnost pri izbiri prijatelja, koliko bolj moramo biti previdni pri izbiri zakonca. Adam je bil izredno blagoslovljen, saj mu je Bog namenil življenjsko družico in jo oblikoval z lastnimi rokami in z delom iz Adama. Adamova izbira je bila preprosta, saj je bila Eva edina ženska in hkrati tudi popolna. Vsi drugi imamo težjo izbiro, saj nihče od nas ni popoln in na voljo je ogromno ljudi.

Ker pa je ta odločitev tako zelo pomembna, nas Bog na tem življenjskem področju ni pustil brez vodstva. Poleg vseh pomembnih korakov, ki smo si jih ogledali v ponedeljkovi lekciji, obstaja še nekaj bolj določenih prav za zakon. In prav zares je poleg odločitve, da služimo Gospodu, vprašanje pravega zakonca skoraj vedno odločitev z največ posledicami.

`Katero splošno vodilo najdemo v naslednjih besedilih, ki ga lahko in naj bi ga uporabili, ko iščemo zakonca? Ps 37,27; 119,97; 1 Kor 15,33; Jak 1, 23-25`

Ob tem, da iščeš pravo osebo, s katero bi se poročil, bodi tudi ti prava oseba. »Vse torej, kar hočete, da ljudje vam store, tako storite tudi vi njim; zakaj to je postava in preroki.« (Mt 7,12 chr) Človek lahko najde osebo, ki ima vse želene lastnosti, a če jih nima tudi ta, ki išče, se bodo pojavile težave.

To ni kaj novega in nikakor tega ne vidimo zgolj v zakonu, temveč v življenju na splošno. Pavel je veliko časa namenil uvodnemu govoru Rimljanom, ko je govoril tem, ki druge obsojajo tega, kar počno tudi sami. Kot je rekel Jezus: »Kaj vendar gledaš iver v očesu svojega brata, bruna v svojem očesu pa ne opaziš?« (Mt 7,3)

`Kolikokrat se zalotiš, da si želiš pri drugih lastnosti, ki manjkajo dejansko tudi tebi? Razmisli o tem.`
