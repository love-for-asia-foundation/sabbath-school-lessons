---
title:  "Svobodna volja, svobodna odločitev"
date:   07/04/2019
---

Nekateri kristjani verjamejo, da Bog, še preden se človek rodi, določi, ali bo zveličan ali ne. Torej bodo ljudje, ki bodo za večno pogubljeni, izgubljeni zaradi Boga, ki je po svoji modrosti (tako trdi njihova teologija) sklenil, da bo ta človek pogubljen. Kar torej pomeni, da je obsojen, ne glede na svoje odločitve.

Adventisti se ne držimo takšne teologije. Verujemo, da se je Bog odločil vse nas zveličati in da smo bili še pred ustanovitvijo sveta izvoljeni v njem, da bi imeli večno življenje.

`Kaj Sveto pismo pravi o tem, ali nas je izvolil Bog in kdaj je to naredil? Ef 1,1-4; Tit 1,1-2; 2 Tim 1,8-9`

Četudi so te novice dobre, bodo nekateri še vedno izgubljeni. (Mt 25,41) Čeprav nas je Bog vse izvolil, je dal ljudem sveti dar – svobodno voljo in izbiro – da se odločamo po svoji volji.

`Kaj Mt 22,35-37 uči o svobodni volji?`

Gospod nas ne sili, da ga ljubimo. Da bi bila ljubezen pristna, se moramo zanjo svobodno odločiti. Lahko se najde kdo, ki trdi, da je Sveto pismo poročilo o Bogu, ki sega proti izgubljenim in jih išče, da bi si brez prisile pridobil njihovo srce. To najbolje vidimo v življenju in delu Jezusa – vidimo tudi, kako so se ljudje s svobodno voljo odzivali nanj. Nekatere je pritegnil; drugi so ga hoteli umoriti.

Bog nas je izvolil za zveličanje, a od nas je odvisno, ali se bomo odločili sprejeti zveličanje. Brez dvoma je odločitev služiti Gospodu odločitev z daleč največ posledicami za nas in našo družino ter ima največ vpliva izmed vseh drugih odločitev, kar jih sprejmemo.
