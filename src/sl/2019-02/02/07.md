---
title:  Za globlje proučevanje
date:   12/04/2019
---

Skozi vse Sveto pismo se ukvarjamo z resničnostjo človekove svobodne volje. Tudi nepadla Adam in Eva (1 Mz 3) sta imela svobodno voljo in žal sta jo napačno uporabila. Če sta nepadla človeka v popolnosti lahko zlorabila svobodno voljo, koliko bolj verjetno je, da bomo to naredili mi, ki se pogrezamo v grehu?

Nikar ne pozabimo, da je svobodna volja samo to – svobodna – kar pomeni, da se nam ne glede na pritisk, ki se izvaja na nas od znotraj in zunaj, ni treba napačno odločiti. Po Božji moči, ki je v nas, se lahko pravilno odločimo z uporabo svobodne volje, ki nam jo je dal Bog. Kako pomembno je torej, da skrbno pretehtamo odločitve in razmislimo, kako bodo vplivale na našo družino. Kajnova svobodna volja je ubila njegovega brata in prizadela družino. Svobodna volja Jožefovih bratov je prodala Jožefa v sužnost in uničila očetovo življenje. »On pa jo je spoznal in reče: Suknja je mojega sina; huda zver ga je požrla; raztrgan, da, raztrgan je Jožef! In Jakob raztrga svoja oblačila ter si ogrne ledja z žimovino, in žaloval je po svojem sinu mnogo dni. In vstali so vsi njegovi sinovi in vse njegove hčere, da bi ga tolažili, a branil se je tolažbe, govoreč: Ne, kajti dol pojdem žalosten k svojemu sinu v grob. In jokal je njegov oče za njim.« (1 Mz 37,33-35 chr)

Kakor v Svetem pismu tako lahko tudi v življenju najdemo primere, kako je svobodna volja družinskih članov za dobro ali slabo vplivala na druge. Takšni primeri so Korah, Datan, Abiram. (4 Mz 16,1-32; Dan 6,23-24; 1 Mz 18,19)

**Vprašanja za pogovor**

`1. 	Katere odločitve si sprejel danes? Kaj ti povedo o tebi in tvojem odnosu z Bogom in drugimi? Ali naj bi se v katerem primeru odločil drugače?`

`2. 	Katere svetopisemske osebe so se napačno odločile in česa se lahko naučimo iz njihovih napak? Kako so njihove napačne odločitve negativno vplivale na njihovo družino?`

`3. 	Vsi nedvomno obžalujemo napačne odločitve. Zakaj je evangelij v tak-šnih primerih veselo sporočilo? Katere svetopisemske obljube ti v času stiske in občutka krivde pomagajo prebroditi napačne odločitve?`

`4. 	Če bi k tebi pristopil človek in ti govoril o poroki, kako bi mu svetoval in čemu? Katera načela Božje besede bi mu pokazal, da bi mu pomagal pri pomembni odločitvi?`
