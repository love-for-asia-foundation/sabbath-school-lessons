---
title:  Duhovno samski
date:   25/04/2019
---

Ženska po imenu Natalija je bila poročena 7 let, ko je na pobudo prijateljice obiskala evangeljska srečanja v krajevni Krščanski adventistični cerkvi. Kar je spoznala, jo je prepričalo, in srce je izročila Kristusu, doživela novo rojstvo in se kljub vztrajnemu nasprotovanju moža, staršev, sorodnikov in celo sosede – pridružila Krščanski adventistični cerkvi. Svoji na novo odkriti veri je prilagodila tudi svoj življenjski slog.

Naletela je na veliko nasprotovanje; še posebej ji je vse skupaj oteževal njen soprog, ki je trdil: »Ko sva se poročila, tega ni bilo v pogodbi. Zdaj si povsem druga oseba, in jaz bi rad nazaj staro«.

Že leta se trudi živeti življenje vere. Res, da je poročena, a je tako imenovana »duhovno samska«.

`Kaj spodbudnega najdemo v naslednjih besedilih, ki veljajo duhovno samskim? Iz 54,5; Oz 2,19-20; Ps 72,12`

Po vsem svetu obstajajo znotraj naših cerkev Natalije. Ti ljudje – moški in ženske – so poročeni, vendar obiskujejo cerkve sami ali z otroki. Morda so poročeni z osebo druge vere. Ali pa se zakonec ni hotel pridružiti cerkvi. Ali pa sta bila oba vernika cerkve, ko sta se poročila, potem pa je eden izstopil, prenehal prihajati ali postal celo sovražen do vere. Ti prihajajo v cerkev sami, pa tudi na kosilo po bogoslužju ali pa se sami odpravljajo v misijoniranje ali na družabne cerkvene dogodke. Žalosti jih, da v cerkvene projekte ne morejo prispevati finančno, kolikor želijo, ker se njihov zakonec s tem ne strinja. Čeprav so poročeni, se duhovno počutijo kakor vdova ali vdovec.

Verjetno smo vsi srečali takšne ljudi v cerkvi, in ti potrebujejo našo ljubezen in podporo.

`Kaj praktičnega lahko kot cerkvena družina naredimo, da pomagamo duhovno samskim med nami?`
