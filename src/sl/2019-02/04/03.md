---
title:  Samski stan
date:   22/04/2019
---

Mlada ženska je govorila o prednostih samskega stanu: »Dvakrat sem imela priložnost služiti v misijonu in odzvala sem se brez obotavljanja.« Poročen človek, ki ima družino, bi verjetno moral pretehtati odločitev, saj ne bi vključevala samo njega, marveč tudi soprogo in otroke.

`Kaj so po Pavlu dobri razlogi za samski stan? 1 Kor 7,25-34`

Večina je prepričanih, da je poročenost Božja volja zanje. Ali ni navsezadnje rekel: »Ni dobro človeku biti sam.« Pa imamo kljub temu v Svetem pismu obilo primerov samskih ljudi, med njimi tudi največji zgled Jezus Kristus.

Jeremiju je bilo naročeno, naj se glede na zgodovinske razmere ne poroči. (Jer 16,1-3) Ne vemo, ali je bila ta omejitev kdaj umaknjena, jasno pa je, da je bil Jeremija med svojo samskostjo velik prerok.

Ezekielovo zakonsko stanje se ni zdelo tako zelo pomembno, četudi je njegova soproga nenadoma umrla. Niti žalovati ni smel, temveč je moral nadaljevati delo, ki mu ga je naložil Gospod. (Ezk 24,15-18) Prerok Ozea je izkusil zakonolomstvo, pa je vendar nadaljeval delo. Četudi se nam zdi nenavadno, mu je Gospod rekel, naj se poroči s prostitutko, čeprav je vedel, da bo Ozea pustila zaradi drugih mož. (Oz 1-3) Ko pogledamo nazaj, vidimo, da se je Bog trudil ponazoriti enostransko ljubezen, ki jo je imel do Izraela in nas, ampak Ozeju je moralo biti izjemno težko in boleče, da je bil prav on lekcija.

V vsakem od teh primerov zakonski stan ni bil pomemben. Boga zanima človekova poštenost, poslušnost in zmožnost reči, kar želi Bog. Paziti moramo, da našega življenja ne opredeljuje zakonski stan. Mnogi so, ki nam bodo danes govorili, da nismo popolni, če nismo poročeni. Pavel se na to odziva: »Ne ravnajte se po tem svetu,« ampak podajte svoje telo »za živo, sveto, Bogu prijetno žrtev«. (Rim 12,2.1 chr)

`Kako lahko v praksi služiš neporočenim – vernim in nevernim?`
