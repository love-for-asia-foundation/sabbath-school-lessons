---
title:  Ko je zakona konec
date:   23/04/2019
---

Kdo ob vseh grozodejstvih, ki jih je človeštvu prinesel greh z izjemo telesnega trpljenja in smrti, utrpi največ posledic greha, če ne družina? Kot bi bila besedna zveza »disfunkcionalna družina« odveč. Katera družina pa ni do neke mere disfunkcionalna?

Poleg smrti je ločitev tista, ki lahko najteže prizadene človeka. Kdor preživlja to težko preizkušnjo, izkusi celo lestvico čustev. Verjetno je prva in najbolj pogosta žalovanje, ki lahko – odvisno od posameznika – traja nekaj mesecev ali pa nekaj let z različno jakostjo. Druge uklene strah; strah pred neznanim, pred finančno stisko, in strah, da ne bodo zmogli. Spet tretji preživljajo depresijo, jezo in osamljenost.

`Katera širša načela o ločitvi lahko izluščimo iz naslednjih besedil? Mal 2,16; Mt 5,31-32; 19,8; 1 Kor 7,11-13`

»Cerkev mora kot Kristusovo odrešujoče orodje služiti vernikom v vseh potrebah in negovati vsakogar, da bi vsi odrasli v zrelo krščansko izkušnjo. To še posebej drži, ko se verni srečajo z odločitvami, kakršni sta zakon in ločitev. Kadar je par v nevarnosti, da se loči, se morata sama in vsi v cerkvi ali v družini, ki jima služijo, truditi za spravo skladno z božanskimi načeli za obnovo skrhanega odnosa. (Oz 3,1-3; 1 Kor 7,10-11; 13,4-7; Gal 6,1)

Viri, ki lahko pomagajo vernikom postaviti močan krščanski dom, so na voljo v cerkvi ali drugih cerkvenih organizacijah. Ti vključujejo: 1) pripravljalne programe za pare, ki se želijo poročiti; 2) poučne programe za poročene pare z družino; 3) podporne programe za razdrte družine in ločene posameznike.« /The SDA Church Manual, 19 izdaja, str. 161/

`Kako praktično in brez obsojanja pomagati komu, ki preživlja ločitev?`
