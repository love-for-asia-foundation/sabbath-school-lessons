---
title:  Za globlje proučevanje
date:   21/06/2019
---

Preberi poglavji »A Powerful Christian Witness« in »Attitude Toward an Unbelieving Companion« v knjigi Adventist Home, str. 348-352; 35-39; »Naloga doma« v knjigi Zdravje na dosegu roke, str. 231-235; »Poslanci iz Babilona« v knjigi Preroki in kralji, str. 209-213.

Moč doma v evangelizmu. »Pravi dom mnogo močneje vpliva na človeško srce in življenje kakor katera koli izgovorjena pridiga. …

Področje našega vpliva se morda zdi ozko, sposobnosti majhne, priložnosti redke, naše znanje pa omejeno, vendar imamo na voljo čudovite možnosti, če zvesto izkoristimo priložnosti svojega doma.« /Ellen G. White, Zdravje na dosegu roke, str. 233-235/

**Vprašanja za pogovor**

`1. 	Vprašaj koga iz razreda, ali mu je pri odločitvi za Kristusa pomagal vpliv čigavega doma. Pogovarjajte se, kaj je nanj naredilo takšen vtis? Česa se lahko naučite iz te izkušnje?`

`2. 	Kako lahko kot razred pomagate družini z nevernim zakoncem?`

`3. 	Pogovarjajte se o pritiskih znotraj doma, ki delujejo proti veri. Zapišite nekatere; nato pa k temu napišite še možne rešitve.`

`4. 	Zasebno življenje kristjanov je sredstvo oznanjevanja otrokom, nevernim zakoncem, sorodnikom in obiskovalcem. Res, da oznanjanje vere doma ne bo vedno tako popolno, kakor bi pričakovali, oziroma se ne bo vedno krstil kak sorodnik in obiskovalec, vendar si nepopolni družinski člani prizadevajo priti do popolnega Zveličarja. Z radodarno gostoljubnostjo v Zveličarjevem imenu vnašajo v kraljestvo milosti vse, katerih življenja se dotaknejo. Pomisli na vpliv, ki ga ima tvoj dom na obiskovalce. Kako si lahko boljša priča vere vsem, ki stopijo skozi tvoja vrata?`
