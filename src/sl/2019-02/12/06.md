---
title:  Središča nalezljive naklonjenosti
date:   20/06/2019
---

Primerjaj svetopisemska besedila o gostoljubnosti z dejanskimi dogodki v domu številnih svetopisemskih družin. (Iz 58,6-7.10-12; Rim 12,13; 1 Pt 4,9) Ne spreglej prikazanih lastnosti gostoljubnosti.

`Abraham in Sara (1 Mz 18,1-8)`

`Rebeka in njena družina (1 Mz 24,15-20.31-33)`

`Zahej (Lk 19,1-9)`

Gostoljubnost poteši potrebe drugega po počitku, hrani in občestvu. Je oprijemljiv izraz požrtvovalne ljubezni. Jezus je gostoljubnosti pripel teološki pomen, ko je učil, da je nahraniti lačnega in napojiti žejnega nekaj, kar dejansko naredimo njemu. (Mt 25,34-40) Uporaba domov za dobra dela se lahko razteza od preprostega povabila sosedov na obrok do skrajne gostoljubnosti, da bi žrtvi zlorabe ponudili sobo. Lahko vključuje preprosto prijaznost, priložnost, da s kom molite ali proučujete Sveto pismo. Resnično gostoljubje izvira iz srca tistih, ki jih je ganila Božja ljubezen in želijo izraziti ljubezen v besedah in dejanjih.

Včasih se družine pritožujejo, da jim manjka prostora, časa in/ali moči za gostoljubje. Drugim je neprijetno, se ne čutijo zmožni in so negotovi stopiti iz cone udobja, da bi se družili z nevernimi. Spet tretji se želijo izogniti zapletom v življenju, ki se pojavijo, kadar imamo stike z drugimi. Mnoge sodobne družine zamenjujejo gostoljubje in zabavo.

`Kako tvoje domače življenje odseva tvoje duhovno stanje?`
