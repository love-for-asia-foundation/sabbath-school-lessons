---
title:  "Mir, ki zmaguje"
date:   18/06/2019
---

`Kaj Nova zaveza svetuje zakoncem, ki jih vera razdeli? 1 Kor 7,12-15; 1 Pt 3,1-2`

Blagoslov krščanskega zakonca. V 1. pismu Korinčanom Pavel odgovarja na spreobrnjenčevo skrb, da bi lahko bila žalitev za Boga, če ostane v zakonu z neverno soprogo, ali da bi to omadeževalo njega in njune otroke. Pavel pravi, da ni tako. Sveto stanje zakonske zveze z vso intimo naj se nadaljuje tudi po zakončevi spreobrnitvi. Navzočnost enega krščanskega zakonca »posvečuje« drugega in njune otroke. Besedo »posvečen« moramo razumeti v smislu, da neverni zakonec pride v stik z blagoslovom milosti po življenju s krščanskim zakoncem.

Žalostno je, da se neverni zakonec lahko odloči zapustiti zakon. Posledice bodo resne, a Božja usmiljena beseda – Bog vedno daje prednost človekovi svobodni volji – pa pravi »naj se loči«. Verni v takem primeru »ni suženjsko vezan«. (1 Kor 7,15)

Poklicani živeti v miru. Božja beseda daje jasno vedeti, da lahko kljub težavam duhovno razklanega doma najdemo pot za mir, da v domu vlada Kristus. Upamo, da ostane zakon nespremenjen, da kažemo zmago evangelija sredi težav in tolažimo zakonca, s komer je verni eno meso, četudi je drugi neveren.

`Kje utegnejo biti meje zakončeve odgovornosti do nevernega zakonca?`

Ljubezen, neomajna zvestoba, ponižna služba in veselo oznanjanje vernega zakonca ustvari najboljše ozračje za pridobitev nevernega. Pokoritev v krščanskih zakonih izhaja iz ljubezni do Kristusa. (Ef 5,21) Kadar se zakonec s krščansko predanostjo vdaja nevernemu zakoncu, mora vedeti, da njegova zvestoba vedno velja najprej Kristusu. Zvestoba Božjim zapovedim ne zahteva, da zakonec trpi nasilje nasilnega zakonca.

`Ali ima kdo v vaši cerkvi težave z nevernim zakoncem? Kako lahko pomagaš?`
