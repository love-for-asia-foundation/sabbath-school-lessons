---
title:  Družinsko življenje je treba deliti
date:   19/06/2019
---

`V naslednjih besedilih bodi pozoren na novozavezno uporabo besede »posnemati«. Kaj nam pove o poteku krščanske rasti? Kaj pravi o odnosu med zgledom in pričanjem? 1 Kor 4,16; Ef 5,1; 1 Tes 1,6; Heb 6,12; 13,7; 3 Jn 11`

Novozavezno poudarjanje posnemanja priznava pomembno vlogo zgleda pri učenju. Ljudje postanemo podobni temu, kar gledamo. To načelo se nanaša na odnose splošno in še zlasti v domu, kjer je posnemanje nekaj običajnega. Tu otroci posnemajo starše in sorojence; poročeni velikokrat posnemajo drug drugega. Ta misel vsebuje pomemben napotek, kako lahko pari in družine oznanjajo drugim parom in družinam.

Moč družbenega vpliva. V svojem domu smo priče, ko priskrbimo priložnosti, da nas lahko drugi opazujejo in da v svojem domu nekako povemo svojo izkušnjo. Mnogi nimajo dobrega zgleda v zakonu ali v družinskih odnosih, da bi se ravnali po tem. V našem domu pa lahko vidijo, kako drugače je lahko z Jezusom. Duh preroštva pravi: »Družbeni vpliv je čudežna moč. Lahko ga uporabimo kot sredstvo za pomoč ljudem okoli nas.« /Ellen G. White, Zdravje na dosegu roke, str. 354/

Kadar poročeni pari povabijo druge pare na skupni obrok, druženje ali proučevanje Svetega pisma ali pa ko skupaj obiščejo tečaj zakonske rasti, obiskovalci opazujejo zgled. Ko vidijo vzajemnost, potrjevanje, pogovor, reševanje sporov in prilagajanje razlikam, to priča o družinskem življenju v Kristusu.

`Na kaj pa moramo vedno paziti? Jer 17,9; Jn 2,25; Rim 3,23`

Sledite vernim, ki sledijo Kristusu. Vsi človeški zgledi so nepopolni; toda pri pričanju krščanskega doma ne gre za popolnost. Novozavezno vabilo k posnemanju vabi posameznike, naj sledijo vernim, ki sledijo Kristusu. Tako bi se lahko posamezniki oprijeli krščanske vere, ki jo vidijo v življenju drugih, ki so kot ljudje prav tako grešni z njimi vred.

`Kako bi bil tvoj dom lahko boljši zgled krščanskega pričanja?`
