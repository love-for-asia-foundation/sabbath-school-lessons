---
title:  Najprej družina
date:   17/06/2019
---

Povsem naravno je, da so naši domači prvi prejemniki naših prizadevanj za evangelij. Ni pomembnejšega misijonskega polja.

`Kaj lahko sklepamo iz Jn 1,40-42 o oznanjanju vere v domu? 5 Mz 6,6-7; Rut 1,14-18`

Navdušeno poročilo. Andrej je presegel poročanje; uredil je, da se je njegov brat Simon srečal z Jezusom. Navdušeno poročilo o Jezusu in predstaviti ga nekomu – kako preprost obrazec za oznanitev evangelija sorodnikom v vašem domu. Po predstavitvi se je Andrej umaknil. Odtlej sta imela Jezus in Peter svoj odnos.

Pomoč otrokom, da pridejo do vere. Otroke pogosto spregledamo kot te, ki bi jim lahko oznanili evangelij. Starši zmotno domnevajo, da bodo otroci preprosto vsrkali družinsko duhovnost. Ne jemljimo tega za samoumevno. Otroci in mladi se učijo iz zgleda, ki ga vidijo, prav tako pa drži, da ti mladi člani Gospodove družine potrebujejo osebno pozornost in priložnost, da se jih osebno predstavi Bogu. Besedilo v 5 Mz 6 vztraja pri tem: pozorni moramo biti na najbolj učinkovito vrsto verske vzgoje. V domu moramo spodbujati redne duhovne navade osebnega in družinskega bogoslužja. Za otroke in mlade se moramo goreče truditi in jim naklanjati čas.

`Česa se lahko naučimo iz Naominega evangeljskega prizadevanja? Rut 1,8-22`

Ruta je videla Naomi tudi v najslabših trenutkih: ko se je trudila odriniti svojo snaho in ko je jezna in potrta besnela proti Bogu in mu naštevala svoje izgube. (Rut 1,15.20-21) Ni zgovornejšega pričevanja od Rutinega, ki kaže, da lahko mladi spoznajo popolnega Boga in se mu izročijo, četudi so mu ga predstavili nepopolni starši.

`Kako misel doma kot najpomembnejšega misijonskega polja vpliva na vaš odnos do ljudi, ki živijo z vami? Pripravite seznam reči, ki jih kot družina lahko naredite, da bi neverne sorodnike pripeljali h Kristusu.`
