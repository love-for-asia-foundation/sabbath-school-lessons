---
title:  "»Kaj so videli v tvojem domu«"
date:   15/06/2019
---

### Preberi pred proučevanjem:
Iz 38; 39; 1 Kor 7,12-15; 1 Pt 3,1-2; Heb 6,12; 13,7; 3 Jn 11; Iz 58,6-7.10.12

> <p>Ključno besedilo:</p>
> Vi pa ste izvoljeni rod, kraljevsko duhovništvo, svet narod, ljudstvo za Božjo last, da bi oznanjali odlike tistega, ki vas je poklical iz teme v svojo čudovito luč. 1 Pt 2,9

Morda smo dosegli stopnjo, ko nam gre dobro v življenju: družina je v redu, delo je v redu, zdravje in denar sta v redu. Ali pa ni tako? Morda doma trpite, vlada nemir? Ko te kdo obišče, kakor so poslanci iz Babilona obiskali kralja Ezekija, kaj bi odgovoril na vprašanje, ki ga je kasneje prerok Izaija postavil kralju: »Kaj so videli v tvoji hiši?« (Iz 39,4)

Kaj so ljudje videli v tvojem domu? Kaj so videli nebeški angeli? Kateri duh prežema tvoje domovanje? Ali lahko zavonjaš duha molitve? Ali vladajo prijaznost, radodarnost, ljubezen ali napetost, jeza, zamere, zagrenjenost in neskladje? Ali bo človek, ki odide od tebe, vedel, da je v tem domu doma Jezus?

To so pomembna vprašanja za vse nas, ki si jih moramo zastaviti glede svojega doma. Ta teden si bomo ogledali nekaj zadev, ki nam lahko olepšajo domače življenje kljub neizogibnim napetostim in bojem, s katerimi se srečujejo današnji domovi.
