---
title:  Za globlje proučevanje
date:   10/05/2019
---

»Zakon je prejel Kristusov blagoslov in ga je treba jemati kot sveto ustanovo. Resnična vera ne nasprotuje Gospodovim načrtom. Bog je zapovedal, naj se moški in ženska združita v sveti zakon, da bi vzgajala družine, ki bi bile, okronane s častjo, simboli družine v nebesih. Kristus je na začetku svojega javnega delovanja odločno pritrdil ustanovi, ki je bila podana v Edenu. Tako je vsem objavil, da ne bo zavrnil svoje navzočnosti na poročnih slavjih ter da je zakon v čistosti in svetosti, resnici in pravičnosti, eden največjih blagoslovov, kar so bili kdaj dani človeški družini.« /Ellen G. White, Daughters of God, str. 180-181/

Kot kaže Salomonova pesnitev, je lahko spolnost nekaj čudovitega znotraj zakona. A trajen odnos ne more temeljiti na zunanji lepoti in telesnih nasladah. Naše telo se stara in propada – večne mladosti ne moremo ohraniti z nobeno dieto, telovadbo ali plastično operacijo. Poroka Salomona in Sulamitke je vse življenje trajajoč in predan odnos. Trikrat sta potrdila, da pripadata drug drugemu. (Vp 2,16; 6,3; 7,10) Prvič gre za priznanje, da si pripadata. (Ef 5,21.33) Drugič ona obrne vrstni red in pove, da mu je predana. (Ef 5,22-23) Tretjič pa gre za njegovo željo po njej. (Ef 5,24-32) Takšne ljubezni se ne da preplaviti, (Vp 8,7) je kakor pečat, ki se ga ne da zlomiti. (Vp 8,6)

**Vprašanja za pogovor**

`1. 	Kako je Salomonov opis njegove popolne žene (Vp 4,1-5; 6,8; 7,1-9) podoben Adamovim besedam, ko je prvič videl Evo? (1 Mz 2,23) Kako naj bi se torej možje vedli do svojih žen? (Ef 5,28-29)`

`2. 	Nekateri v Visoki pesmi vidijo prispodobo odnosa, ki obstaja med Bogom in njegovim ljudstvom ali med Jezusom in njegovo cerkvijo. Paziti moramo, da ne pretiravamo – katere lastnosti odnosa med tema človekoma lahko primerjamo z našim odnosom z Bogom? Iz 54,4-5; Jer 3,14; 2 Kor 11,2.`

`3. 	Preberi Prg 31,26; Vp 5,16; Prg 25,11. Koliko so pomembne naše besede pri izgrajevanju ali uničenju našega zakonca in pri slabljenju ali krepitvi našega zakona? Besedili Jak 1,26 in 3,5-11 naj ti služita kot nadaljnja ponazoritev.`
