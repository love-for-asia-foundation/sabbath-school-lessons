---
title:  Varovanje Stvarnikovega daru
date:   09/05/2019
---

Bog je imel poseben namen, ko je človeštvo ustvaril kot moške in ženske. (1 Mz 1,26-28) Vsak nosi njegovo podobo, združitev nasprotnih spolov v »eno« v zakonski zvezi pa na poseben način odraža zvezo med Božjo trojico. Združitev moškega in ženske pomeni tudi stvarjenje novega življenja, kar je izviren človeški odraz božanske podobe.

`Katero stališče zavzema Sveto pismo do spolnosti, ki ni znotraj meja Stvarnikovega načrta? 3 Mz 20,7-21; Rim 1,24-27; 1 Kor 6,9-20`

Sveto pismo zavrača vse, kar spreminja ali uničuje Božjo podobo v človeštvu. Z omejitvijo določenih spolnih praks Bog usmerja svoje ljudi k pravim namenom spolnosti. Ko se človeška izkušnja sreča z Božjimi pravili, se človek prepriča o grehu.

`Katera navodila imajo krščanski verniki v zvezi s svojo spolnostjo in spolnostjo drugih v padlem svetu? Rim 8,1-14; 1 Kor 6,15-20; 2 Kor 10,5; Gal 5,24; Kol 3,3-10; 1 Tes 5,23-24`

Verniki čakamo na osvoboditev greha ob Kristusovi vrnitvi. Čakamo z vero in se imamo za mrtve grehu po Kristusovi smrti na križu ter žive v njem po njegovem vstajenju. S stalno molitvijo, bedenjem in močjo Duha s svojo grešno naravo ravnamo kakor s križano ter v svojih mislih ubogamo Kristusa. Priznavamo, da je Bog lastnik našega telesa in spolnosti ter to uporabljamo skladno z božanskim načrtom.

Bog odpušča vsem, ki se spokorijo za greh. (1 Jn 1,9) Evangelij pomaga posameznikom, ki so bili poprej razuzdani in grešni, da so sedaj del občestva vernih. Zaradi obsega, do koder je greh spremenil spolnost v človeku, nekateri ne bodo mogli docela spoznati popolne obnove v tem vidiku človeške izkušnje. Nekateri na primer se lahko odločijo za življenje v celibatu raje, kakor da bi sodelovali v kakršnih koli spolnih odnosih, ki jih prepoveduje Božja beseda.

`Kakšen odnos naj bi imela cerkev do homoseksualcev? Kako naj bi njihovo stališče do spolne orientiranosti vplivalo na naš odziv?`
