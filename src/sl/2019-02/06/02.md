---
title:  Nedeljivo življenje
date:   05/05/2019
---

`Kako bi na podlagi podanih besedil opisal svetopisemski pogled na človeško telo? 1 Mz 2,7; Ps 63,1; 84,2; 1 Kor 6,19-20; 1 Tes 5,23`

Nekatere verske skupnosti verujejo v dualizem – filozofijo, da človeško telo predstavlja težavo za duha. Človeško telo je torej slabo, »duh« pa dober. Sveto pismo pa vidi človeško telo vključno z njegovimi spolnimi lastnostmi kot celovito bitje. Življenje je telo in duh. (1 Mz 2,7) Psalmist se ves izroči v češčenju Boga. (Ps 63,1; 84,2) Celotnega človeka je treba posvečevati, dati na stran za svet namen Bogu.

`Pozitivni pogled na človeško telo v okviru spolnosti je videti v Salomonovi pesmi. Kako ga razbereš iz teh besedil? Vp 1,2.13; 2,6; 5,10-16; 7,1-9`

V vseh teh besedilih je občudovano človeško telo. Telesni vidik zakonske ljubezni ni nič sramotnega. Povsem odkrito je predstavljen ves razpon čustev.

V mnogih kulturah obstajajo močni spolni tabuji. Zato se poročeni pari pogosto težko zdravo pogovarjajo o svojem intimnem življenju. Podobno se otrokom velikokrat odvzame možnost, da bi se učili o spolnosti znotraj krščanskega doma, kjer so pobožne vrline podane skupaj z informacijami. Sveto pismo tako s svojo odprtostjo do spolnosti vabi Božje ljudstvo, naj mu bo udobno ob tej temi, da lahko s tem pomembnim življenjskim vidikom ravnamo s spoštovanjem in dostojanstvom, ki pripada tako vzvišenemu Stvarnikovemu daru.

`Kako se lahko obvarujemo pred kulturnimi in moralnimi silami, ki ali spolnost izničujejo na raven živalske strasti ali pa jo spreminjajo v nekaj sramotnega, o čemer se ne sme pogovarjati? Kako nam Sveto pismo pokaže, da sta obe skrajnosti napačni?`
