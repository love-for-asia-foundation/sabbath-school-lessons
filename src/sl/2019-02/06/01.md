---
title:  Kraljevska ljubezenska pesem
date:   04/05/2019
---

### Preberi pred proučevanjem:
Vp 1 do 8; 1 Mz 2,7; 1 Kor 7,3-5; Jn 17,3; 1 Jn 1,9; Rim 1,24-27; Gal 5,24

> <p>Ključno besedilo:</p>
> Deni me kakor pečat na svoje srce, kakor pečat na svojo roko! Zakaj močna kakor smrt je ljubezen, trda kakor podzemlje njena gorečnost; njeni žari so kakor žari ognja, Gospodovi plameni. Vp 8,6 eku

Poroka je ena izmed življenjskih prelomnic. Ne poročijo se vsi, tistim, ki pa se, pa zakon prinese posebne težave in tudi posebne blagoslove. Med blagoslovi je čudoviti dar spolnosti. Kako mogočen odraz ljubezni je ta dar o pravem času in na pravem kraju.

Nasprotno s priljubljenim mnenjem Sveto pismo ni proti spolnosti. Je proti zlorabi tega čudovitega daru, ki ga je ljudem podaril Stvarnik.

Salomonova pesem, ena najkrajših in morda najmanj branih knjig Svetega pisma, opisuje odnos med mlado nevesto, Sulamitko, in njenim ljubljenim, ki naj bi bil sam kralj Salomon. Knjiga razkriva človeške skrivnosti in radost vzajemne ljubezni v zakonu. Čeprav Salomonovo pesem pogosto jemljemo kot prispodobo odnosa med Bogom in njegovim ljudstvom ali med Kristusom in njegovo cerkvijo, je to predvsem pesem o ljubezni znotraj pravega človeškega odnosa med moškim in žensko.

Ta teden si bomo ogledali zakonsko zvezo, kakor je opisana v tej starozavezni knjigi.
