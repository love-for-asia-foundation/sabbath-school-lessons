---
title:  Ljubezen iz Visoke pesmi
date:   06/05/2019
---

`Opiši različne vidike ljubezni iz Visoke pesmi. Vp 1,2.13; 2,10-13.16; 3,11; 4,1-7; 5,16; 6,6; 7,1-9; 8,6-7`

Salomonova pesem kaže, kako lahko prijatelja skupaj preživita čas, se odkrito pogovarjata in skrbita drug za drugega. V Salomonovi pesmi dva dobra prijatelja postaneta zakonca. Žena pravi: »Tak je moj prijatelj.« (Vp 5,16 eku) Beseda prijatelj pomeni tovarištvo in prijateljstvo brez misli na spolnost. Srečen mož in žena, ki imata zakonca za najboljšega prijatelja.

V vsej pesmi vidimo intimne poklone ter ljubeče geste, ki kažejo na močno privlačnost, telesno in čustveno naslado, ki ju moški in ženska najdeta drug v drugem. Bližina romantične ljubezni je dar našega Stvarnika, ki pomaga zakoncema, da se tesneje povežeta znotraj zakona. Če sta odprta za delovanje božanske ljubezni v svojem srcu, potem je njuna človeška ljubezen »izboljšana in očiščena, povzdignjena in oplemenitena«. /Ellen G. White, The Adventist Home, str. 99/

Te vrstice vsebujejo tudi najbolj vzvišene misli o ljubezni. Prava ljubezen ni naravna za človeško srce; je dar Svetega Duha. (Rim 5,5) Takšna ljubezen poveže moža in ženo v trajno zvezo. Prav predana ljubezen je tako obupno potrebna v odnosu starš-otrok, saj lahko z njeno pomočjo zastavimo občutek zaupanja v otroku. Nesebična ljubezen povezuje verne v Kristusovo telo. Salomonova pesem nas vabi, da to ljubezen naredimo za dejavno silo v odnosu z zakoncem.

`Kako ta vrsta bližine na svoj način odraža vrsto domačnosti, ki jo lahko imamo z Bogom? Katere podobnosti najdeš (na primer preživljanje časa, popolna predanost itn.)? Katere so še druge podobnosti?`
