---
title:  Obrnitev src ob Jordanu
date:   26/06/2019
---

Skupaj z Gabrielovo napovedjo (Lk 1,17) in Jezusovo potrditvijo, kakor je napovedal Elija, (Mt 11,14; 17,12-13) so tudi pisci evangelija potrdili, da je Janez Krstnik »poslanec«, ki bo pripravil pot Gospodu. (Mt 11,10; Mr 1,2; Lk 7,27; Mal 3,1)

`Oglej si glavni del Janezovega sporočila. Kako je »obračalo srca«? Mt 3,2.8; 14,4, Mr 1,4; Lk 3,3.8-9.11.13-14`

Podobno kakor poljedelec preorje steptano zemljo, da jo pripravi za seme, je Janez žigosal greh in spodbujal grešnike, naj se spokorijo. Človeška narava brez samopreiskovanja in zavedanja lastnega stanja nima potrebe po čem boljšem. Janezovo sporočilo je preobračalo ljudi k svetim Božjim zahtevam in začutili so potrebo po njegovi popolni pravičnosti. Pravo spokorjenje vedno spremlja ponižnost in prošnja k Bogu, da pomaga spremeniti človekovo vedenje. Janez je z razkrivanjem plitke in sebične hinavščine teh, ki so trdili, da je Abraham njihov oče, želel ponuditi globlji pomen vere njihovih očetov.

`Kako je sporočilo Janeza Krstnika pripravilo pot Jezusu? Jn 1,35-37; 3,27-30`

Janezu je bilo pokazano, da je Jezus Božje Jagnje. Ko je Jezusa tako predstavljal, (Jn 1,29.36) je dobesedno obračal ljudi h Gospodu. Andrej in še en učenec, Janez, pisec evangelija, ki je napisal poročilo tega dne, sta zapustila Janeza Krstnika in postala Jezusova učenca. Elijevo sporočilo ni samo kazalo na potrebo po spokorjenju; kazalo je tudi nanj, ki rešuje od greha, zaneti navdušenje nad Bogom in mu tudi predstavi ljudi.

`Kaj bi ti rekel Janez Krstnik, ko bi stopil v tvoj dom?`
