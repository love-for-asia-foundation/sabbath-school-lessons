---
title:  Obračanje src v poslednji dneh
date:   27/06/2019
---

Adventisti vidimo sami sebe v vlogi Janeza Krstnika. Glasnik prenove in spokorjenja je pripravljal pot za prvi Jezusov prihod; mi pa kot gibanje vidimo sebe v enaki vlogi za njegov drugi prihod.

`Moli in preberi Lk 1,17. Kako te besede zaobjamejo sporočilo?`

Nebeški Oče je po Kristusovem križanju obrnil srca svojih otrok nazaj k sebi in srca svojih otrok drug k drugemu. Elijevo sporočilo roti družine, naj verujejo temu neverjetnemu veselemu sporočilu (2 Kor 5,18-21; Ef 2,11-18) in naj bodo polni milosti, ko Duh v njih goji žetev ljubezni.

Svet obupno potrebuje prikaz nesebične in trajne predanosti, neomajne posvetitve Bogu. Krščanske družine lahko po Božji milosti to ponudijo. Ne smemo pa pozabiti, da je sporočilo, ki ga odnašamo svetu, namenjeno tudi nam. Dokler načel evangelija, edinosti, ljubezni in samopožrtvovalnosti ne bo videti med nami – zlasti v naših družinah – bomo brez moči, da bi oznanili sporočilo drugim. Vse zgovorne pridige, vsa logika in svetopisemske predstavitve ne zaležejo; svet mora videti v našem življenju, znotraj naših družin spokorjenje, spreobrnjeno srce, ljubezen in predanost, o čemer pridigamo. Kakor je imel Janez Krstnik moč spreminjati življenja in je bilo njegovo pridiganje učinkovito, lahko enako dosežemo mi po Božji milosti, toda samo kolikor smo pripravljeni sodelovati.

Po Jezusu smo del nebeške družine. (Ef 3,15) Če je v družini en sam ali pa jih je več, smo poklicani biti priče za Boga, kateremu po svojem pripovedovanju služimo, in nič ne bo naredilo našega pričanja učinkovitejšega, kakor če svetu pokažemo, kakšna je lahko družina, ne glede na svojo velikost, če v njej vlada moč evangelija.

`Kaj lahko narediš, da pokažeš sebi najbližjim (družini ali prijateljem), da jih ljubiš in ti je mar zanje?`
