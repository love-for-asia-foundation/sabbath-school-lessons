---
title:  Spreobračanje src v času konca
date:   22/06/2019
---

### Preberi pred proučevanjem:
Mal 4,5-6; Mt 11,14-15; 17,10; 1 Kr 16,29 do 17,24: 18,20-45; Mt 3,2

> <p>Ključno besedilo:</p>
> Glejte, pošljem vam Elija, preroka, preden pride Gospodov dan, veliki in strašni. Obrnil bo srce očetov k sinovom in srce sinov k očetom, da ne pridem in ne udarim dežele s prekletstvom. Mal 3,23-24; (4,5-6)

Življenje se odvija skozi različna obdobja. Včasih se dobro iztečejo, včasih pa ne. Včasih so družine čiste in močne; drugič so krhke ali celo pretresene.

Ne glede na obdobje ali stanje nas samih ali družine v tem trenutku, lahko živimo in tudi moramo živeti v luči Božjih obljub, se jih oklepati z vsem srcem in dušo in močjo, kajti navsezadnje so naše edino upanje. Toda kakšno veliko upanje so. Božja beseda vsebuje obljube, ki se jih ne glede na življenjsko obdoje lahko oklenemo skupaj z ljubljenimi, družino in cerkvijo.

V zadnjem tednu tega četrtletja si bomo ogledali svetopisemske dogodke, obljube in izkušnje različnih ozadij. Iz tega bomo poskušali izluščiti nauke zase, ne glede na svoje razmere. Kajti zelo verjetno je, da se s čim bojuješ, imaš strahove, skrbi, ne glede na to, kdo si, kje si, in v katerem obdobju živiš. Na srečo častimo Boga, ki ne samo ve, s čim se bojujemo, marveč ima za to tudi že rešitev.
