---
title:  Za globlje proučevanje
date:   19/07/2019
---

Preberi Ellen G. White: Očaki in preroki, poglavje »Od Rdečega morja do Sinaja«, str. 213-222; Jezusovo življenje ali Hrepenenje vekov, poglavje »Sobota«, str. 198-204; Sigve K. Tonstad: The Lost Meaning of the Seventh Day, poglavje »Družbena odgovornost sedmega dne«, str. 125-143.

»Jezus jim je pojasnil, da je ozdravitev bolnika v skladnosti s sobotno zapovedjo. Ujema se tudi s službo Božjih angelov, ki stalno potujejo med nebesi in zemljo ter pomagajo trpečemu človeštvu. …

Tudi človek ne sme biti v tem dnevu nedelaven. Življenjske potrebe se morajo zadovoljiti, bolniki morajo biti oskrbljeni in potrebnim moramo pomagati. Kdor zanemari v soboto pomagati trpečim, ne bo ostal nedolžen. Božji sveti dan počitka je bil ustvarjen za človeka, zato so dela usmiljenja v popolni skladnosti z njegovim namenom. Bog ne želi, da bi njegova stvarstva eno samo uro trpela bolečine, ki bi se lahko ublažile v soboto ali kateri koli drug dan.« /Ellen G. White, Jezusovo življenje ali Hrepenenje vekov, str. 139-140/

**Vprašanja za pogovor**

`1.	Kako si doživel soboto kot izraz zaupanja v Boga? Ali si doživel kaj podobnega kakor Izraelci z mano, ko je Bog poskrbel zate kot odziv na to, da si mu zaupal? Povej to v razredu in poudari, kaj si se iz tega naučil.`

`2.	V četrti zapovedi, kakor je zapisana v 2 Mz 20,8-11 in 5 Mz 5,12-15, smo videli, da je Bog poudarjal različne vidike sobote. Kateri vidik sobote najbolj ceniš?`

`3.	V razredu ali pa kot posameznik malo razmisli, kako ste lahko s sobotnim blagoslovom koristni svoji skupnosti.`

`4.	Na katere načine sobota spremeni tvoje življenje? Naštej jih nekaj. Ali obstajajo druga področja tvojega življenja, na katera bi vzorci in načela sobote morala imeti večji vpliv?`

**Povzetek**

Bog je dal soboto, da se spominjamo stvarjenja in zveličanja, ima pa tudi veliko praktičnih koristi. Uči nas, da zaupamo, da bo Bog poskrbel za nas. Uči nas udejanjati enakopravnost. Lahko pa tudi postane duhovna disciplina, ki lahko preobrazi vse naše odnose. Jezus je prikazal, kakšen je njegov ideal za soboto s tem, ko je zdravil bolne in poudarjal, da sobota obstaja v korist tistim, ki so v stiski.
