---
title:  Sobota – dan svobode
date:   13/07/2019
---

### Preberi pred proučevanjem:
2 Mz 16,16-18; 20,8-11; 5 Mz 5,12-15; Mt 12,9-13; 3 Mz 25,1-7

> <p>Ključno besedilo:</p>
>  Sobota je ustvarjena zaradi človeka, a ne človek zaradi sobote. Mr 2,27

Bog je ustvaril soboto kot zadnje dejanje v tednu stvarjenja. Rečeno je bilo, da Bog na sedmi dan ni samo počival, temveč je ustvaril počitek kot nepogrešljiv del sveta, kakršen naj bi bil. Sobota je bila prikaz tega, kako smo bili ustvarjeni, da bi imeli odnos z Bogom in drug z drugim.

Potemtakem ni nič presenetljivega, da se sobota kot ena od zapovedi v Božjem načrtu za njegovo ljudstvo pojavi že zgodaj ob ustanovitvi novega izraelskega naroda. Imela naj bi ključno vlogo v življenju Judov.

Ko se pogovarjamo o soboti, pogovor pogosto zanese na temo, kako jo posvečevati – česa naj ne bi počeli in podobno. Ne glede na to, kako pomembna so ta vprašanja, moramo razumeti bistveno vlogo, ki naj bi jo sobota imela v svetu in življenju Božjega ljudstva kot znamenje Božje milosti in skrbi.

Jezus je rekel, da je bil sedmi dan ustvarjen za celotno človeštvo. Ko se resnično »spominjamo sobotnega dne«, nas bo to spremenilo vsak dan v tednu in, kot je s svojim zgledom pokazal Jezus, je lahko to tudi v blagoslov drugim.
