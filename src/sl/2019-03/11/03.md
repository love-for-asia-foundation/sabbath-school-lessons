---
title:  Posebno upanje
date:   09/09/2019
---

Vero pogosto kritizirajo zaradi dejstva, da je nagnjena k temu, da vernike potegne stran od tukajšnjega življenja in jih usmeri proti boljšemu posmrtnemu življenju. Kritika pravi, da osredotočenost na drug svet postane oblika svetega bega pred resničnostjo ter da verniki zaradi tega postanejo manj koristni za svet in družbo. Verniki občasno dajejo razloge za takšno kritiko, včasih pa celo gojijo, pridigajo in živijo takšen odnos do sveta.

Imamo tudi grozljive primere ljudi na vplivnih položajih, ki revnim in zatiranim govorijo, naj preprosto sprejmejo svojo žalostno usodo, saj se bo vse uredilo, ko se Jezus vrne.

Naš svet je padel, zlomljen, tragičen prostor in nič ni narobe ali zgrešeno, če hrepenimo po času, ko bo Bog ponovno vzpostavil red, ko bo končal krivico, bolečino in žalost ter nadomestil trenutno ureditev z veličastnim in pravičnim kraljestvom. Konec koncev brez tega upanja, brez te obljube dejansko nimamo sploh nobenega upanja.

Jezus je v pridigi o koncu sveta (Mt 24 in 25) prvo polovico govora porabil za to, da je podrobno opisal potrebo po begu, celo do te točke, da je rekel: »Ko se ne bi tisti dnevi prikrajšali, ne bi se rešil noben človek.« (Mt 24,22) Vendar pa gre tu bolj za uvod v njegovo razlago pomena teh Božjih obljub. Če se osredotočamo predvsem na tisti del krščanskega upanja za prihodnost, ki se nanaša na »pobeg«, smo spregledali nekaj globljih točk, ki jih je izpostavil Jezus.

`Katere so najpomembnejše točke v tvojem branju Jezusove pridige v Mt 24 in 25? Kako bi povzel njegova navodila za to, kako naj bi živeli, medtem ko čakamo, da se vrne?`

Kar verjamemo o prihodnosti, močno vpliva na to, kako živimo zdaj. Zdravo zanašanje na Božje obljube o njegovi prihodnosti za naš svet bi moralo spodbujati k energični vključenosti, iskrici za življenje, ki je bogato in globoko ter koristno tudi za druge.

`Kako lahko in bi morala upanje ter obljuba o Jezusovi vrnitvi vplivati na to, kako živimo sedaj, še posebej, ko gre za pomoč ljudem v stiski?`
