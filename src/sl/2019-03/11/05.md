---
title:  Upanje na sodbo
date:   11/09/2019
---

`Na katere načine vidiš neusmiljeno in presunljivo resnico besed v Prd 8,14?`

Četudi je trpljenje, zatiranje in tragedijo že tako dovolj težko prenašati, je škoda ali žalitev še večja, če kaže, da je vse brez pomena ali neopazno. Verjetna brezpomenskost trpljenja je hujša od njegovega prvotnega bremena. Svet brez beleženja ali končne pravice je višek krutega nesmisla. Nič čudnega, da so se ateistični pisci dvajsetega stoletja pritoževali nad tem, kar so verjeli, da je »nesmisel« človeškega stanja. Brez upanja na pravico, brez upanja na sodbo, brez upanja, da bodo stvari na koncu postavljene na pravo mesto, bi naš svet resnično bil nesmiseln.

Toda vpitje iz Prd 8,14 ni konec poročila. Salomon je ob koncu pritoževanja nenadno obrnil ploščo. Sredi objokovanja brezpomenskosti v bistvu reče: Samo malo, Bog bo sodil, potemtakem vse ni brez pomena. Pravzaprav ima zdaj pomen vse in vsi.

`Kako pomembno je dejansko vse, kar počnemo tukaj? Prd 12,13-14`

Upanje na sodbo je povezano s tem, kar posameznik veruje o pravi naravi Boga, o življenju ter o svetu, v katerem živimo. Kot smo videli, Sveto pismo vztraja, da živimo v svetu, ki ga je Bog ustvaril ter ga ljubi, vendar pa je svet zašel na napačno pot in Bog uresničuje svoj načrt za obnovo po Jezusovem življenju in smrti. Božja sodba je ključni del njegovega načrta za obnovitev sveta. Za tiste, ki jih je zadela velika hudobija sveta in so bili zapostavljeni, zlorabljeni, zatirani in izkoriščani, je obljuba o sodbi vsekakor dobra novica.

`Kaj ti pomeni spoznanje, da bo nekega dne na načine, ki si jih ne moremo predstavljati, končno zavladala pravica, po kateri tako zelo hrepenimo sedaj? Kako lahko najdemo upanje v tej obljubi?`