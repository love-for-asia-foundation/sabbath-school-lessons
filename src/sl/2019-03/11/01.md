---
title:  Živeti adventno upanje
date:   07/09/2019
---

### Preberi pred proučevanjem
Lk 18,1-8; Mt 24 do 25; 1 Kor 15,12-19; Prd 8,14; 12,13-14; Raz 21,1-5; 22,1-5

> <p>Ključno besedilo:</p>
>  Moji ljubljeni bratje, bodite stanovitni, nepremični, obilni vsekdar v Gospodovem delu, vedoč, da vaš trud ni prazen v Gospodu. 1 Kor 15,58

Jezus je naznanil Božje kraljestvo kot sedanjo resnico, katere del smo lahko že danes. Poslal je učence razglasit to sporočilo in uprizarjat njegovo kraljestvo z oznanjevanjem evangelija in služenjem drugim. To se pravi, da bi dajali brezplačno, tako kakor so prejeli. (Mt 10,5-8)

Toda Jezus je dal tudi jasno vedeti, da je njegovo kraljestvo drugačno – »ni od tega sveta« (Jn 18,36) – ki pa bo kljub temu prišlo v celoti. Njegovo učlovečenje, služba, smrt in vstajenje so označevali začetek njegovega kraljestva, vendar pa se je Jezus tudi veselil časa, ko bo njegovo kraljestvo popolnoma nadomestilo kraljestva tega sveta in bo Božja vladavina vzpostavljena.

Že po imenu so adventisti – tisti, ki čakajo ta prihod in to kraljestvo – ljudje upanja. To upanje pa ne zajema samo prihodnjega novega sveta. Četudi upanje gleda v prihodnost, hkrati spreminja sedanjost. S takšnim upanjem živimo v sedanjosti tako, kakor pričakujemo, da bomo živeli v prihodnosti, in začenjamo že danes delati za to, da bi spremenili stvari na način, ki se ujema z našo predstavo o svetu, ki bo prišel.
