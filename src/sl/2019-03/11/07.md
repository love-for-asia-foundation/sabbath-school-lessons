---
title:  Za globlje proučevanje
date:   13/09/2019
---

Preberi Ellen G. White: Dejanja apostolov, poglavje »Poklicani doseči višje merilo«, str. 195-203; Veliki spopad med Kristusom in Satanom, poglavje »Opustošena Zemlja«, str. 417-422.

»Ko bo Božji glas osvobodil svoje ljudstvo iz sužnosti, bo nastalo veliko prebujenje pri tistih, ki so v velikem življenjskem spopadu izgubili vse. Ko je še trajal čas preskušnje, so bili zaslepljeni s Satanovimi prevarami in so opravičevali svoje grešno življenje. Bogati so se ponašali z bogastvom pred tistimi, ki so bili manj priljubljeni, medtem ko so sami dosegli bogastvo s prestopanjem Božjih zapovedi. Niso hoteli nasititi lačnih, oblačiti nagih, ravnati pravično in ljubiti milosti. … Svoje duše so prodali zemeljskemu bogastvu in veselju in se niso trudili obogatiti v Bogu. Zaradi tega je njihovo življenje polomija; njihovi užitki so jim prinesli jezo, njihovo bogastvo pa izprijenost.« /Ellen G. White, Veliki spopad med Kristusom in Satanom, str. 418/

»Veliki spopad je končan. Greha in grešnikov ni več. Vse vesolje je čisto. Uravnovešeni so utripi srca v sreči in veselju v vsem vesolju. Od njega pa, ki je vse ustvaril, prihaja življenje, luč in veselje ter se razliva po neskončnem vesolju. Od najmanjšega atoma do največjega nebesnega telesa, vse živo in neživo stvarstvo v svoji neskaljeni lepoti in popolni radosti govori, da je Bog ljubezen.« /Ellen G. White, Veliki spopad med Kristusom in Satanom, str. 433/

**Vprašanja za pogovor**

`1.	Pojasni, kako to, kar si proučeval ta teden, dokazuje, da je življenje tukaj in zdaj pomembno. Primerjaj to z mnenjem nekaterih, da nam ni treba skrbeti za to življenje in ta svet, ker ga bo Bog uničil in začel znova. Kako lahko tudi pazimo, da te resnice o obljubi o novem svetu ne izkoristimo za to, da zanemarjamo ljudi v stiski? Ali pa še slabše, kako lahko poskrbimo za to, da ne postanemo eni od tistih, ki to resnico uporabljajo za izkoriščanje drugih?`

`2.	Adventistično razumevanje svetopisemskih prerokb napoveduje, da se bodo zlo, težave in trpljenje samo še povečevali, kolikor bolj se bližamo Jezusovi vrnitvi. Ko se to dogaja, pogosto uporabimo Mt 24. Kako naj bi videli te tragedije v luči Mt 25?`

**Povzetek**

Naš Bog ne bo dovolil, da se zlo nadaljuje v nedogled. Veliko upanje Svetega pisma je Jezusova vrnitev, ki bo naredila konec zlu, popravila krivice ter ustvarila nov svet, kakršen naj bi bil od začetka. To upanje temelji na Jezusovem vstajenju in spreminja že danes ter opogumlja naše služenje Bogu in drugim, medtem ko čakamo na njegovo vrnitev.
