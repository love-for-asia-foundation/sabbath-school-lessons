---
title:  Miha
date:   30/07/2019
---

»Naznanil ti je, o človek, kaj je dobro; in kaj zahteva Gospod od tebe, kakor da strežeš pravici in ljubiš usmiljenje in da hodiš ponižno s svojim Bogom?« Mih 6,8

`Kako lahko udejanjaš zgornje besede?`

Miha 6,8 je morda ena od najbolj poznanih besedil v Svetem pismu, a verjetno nam je sobesedilo manj znano, kakor radi priznamo, kar se pogosto zgodi z besedili, ki jih uporabljamo kot slogane ali na »posterjih«.

`Katero početje je Miha obsojal? Mih 2,8-11; 3,8-12`

Med vladavino kralja Ahaza v Judeji je Božje ljudstvo padlo najgloblje v duhovnosti. Malikovalstvo in razni grešni običaji, povezani z njim, so se širili, istočasno pa so še naprej izkoriščali revne in prežali nanje, kar so opazili tudi drugi preroki tistega časa.

Miha ni nič manj prerok pogube, kakor so bili njegovi sodobniki. Večina besedil v prvih treh poglavjih njegove knjige izraža Božjo jezo in žalost nad hudobijo njegovega ljudstva, pa tudi uničenje, ki jih bo doletelo.

Bog pa kljub temu ni obupal nad svojim ljudstvom. Celo ostri glasovi in stroga sporočila prerokov so bili znak, da se Bog še vedno zanima za svoje ljudstvo. Opozarjal ga je, ker ga je ljubil in mu je bilo mar zanje. Hrepenel je po tem, da bi mu oprostil in ga ponovno postavil na prejšnje mesto. Ni nameraval za večno ostati jezen. (Mih 7,18-20)

Takšno je sobesedilo dobro poznanega »recepta« – ravnaj pravično, ljubi milost, hodi ponižno. Morda zveni preprosto, a udejanjati takšno vero je zelo težavno, še posebej, ko se takšno ravnanje zdi povsem neusklajeno z družbo, ki nas obdaja. Ko se drugi bogatijo na račun krivice, se posmehujejo milosti in hodijo z dvignjeno glavo, ravnati pravično, ljubiti milost in hoditi ponižno zahteva pogum in vztrajnost. Pa vendar tega ne počnemo sami. Ko tako delamo, hodimo z Bogom.

`Kaj povezuje to troje – da ravnamo pravično, ljubimo milost in ponižno hodimo pred Bogom?`