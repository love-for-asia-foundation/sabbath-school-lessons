---
title:  Za globlje proučevanje
date:   02/08/2019
---

Preberi Ellen G. White: Preroki in kralji, poglavji »Asirsko ujetništvo«, str. 172-179, in »Poklicanje Izaija«, str. 187-191
»Preroki so dvigovali glas zoper očitno zatiranje, ostudno krivičnost, nenavadno razkošje in nesramno veseljačenje in pijančevanje, veliko razuzdanost in nezmernost svojega časa; vendar je bilo njihovo nasprotovanje zaman, zaman so žigosali greh.« / Ellen G. White, Preroki in kralji, str. 174/

Izaiju so »še posebej pogum jemale družbene razmere ljudstva. V želji po dobičku so si ljudje dokupovali hiše in njive. (Iz 5,8) Pravico so popačili in ubogim niso več izkazovali usmiljenja. … Celo sodniki, katerih dolžnost je bila ščititi nemočne, so odvračali ušesa od vpitja ubogih in potrebnih, vdov in sirot. (Iz 10,1-2) …

Glede na takšno stanje ni nič presenetljivega, da se je Izaija ustrašil odgovornosti podajanja Božjih opominov in graje Judi, ko je bil poklican v zadnjih letih Uzijevega vladanja. Dobro je vedel, da bo naletel na trdovraten upor.« /Ellen G. White, Preroki in kralji, str. 189/

»Te jasne besede prerokov … bi morali sprejeti zase kot Božji glas vsakemu srcu. Nobene priložnosti ne bi smeli zamuditi za izkazovanje usmiljenja, nežne pozornosti in krščanske prijaznosti obremenjenim in zatiranim.« /Ellen G. White, Preroki in kralji, str. 201/

**Vprašanja za pogovor**

1.	Pogosto se nam zdi, da prerokba pomeni napovedovanje prihodnosti. Kako prepoznavanje osredotočenosti starozaveznih prerokov na svet, v katerem so živeli, spremeni tvoje razumevanje prerokove naloge?

2.	Življenje in sporočilo prerokov kažeta, kako težko in nevarno zna biti, če se postavimo za resnico. Kaj misliš, zakaj so naredili, kar so naredili, in govorili na takšen način, kakor so?

3.	Zdi se, da Bog v preroških zapisih niha med jezo in globoko zaskrbljenostjo za svoje ljudstvo. Kako lahko združiš ta dva vidika Božjega značaja?

**Povzetek**

Starozavezni preroki so bili goreči in pogosto jezni ter razburjeni branilci Božje poti in volje, ki ju ima za svoje ljudstvo. Ta gorečnost je odsevala izraženo skrb samega Boga in se je med drugim močno osredotočala na pravico za revne in zatirane. Preroki so pozivali ljudstvo, naj se vrne k Bogu, in sem je spadala tudi obljuba, da ne bo več krivice, nekaj, kar je Bog obljubil, da bo naredil v svojih vizijah za boljšo prihodnost za svoje ljudstvo.
