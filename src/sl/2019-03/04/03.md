---
title:  "»Vstani, o Bog!«"
date:   22/07/2019
---

`Kaj nam sporoča Ps 82?`

Izraelskemu narodu večkrat ni uspelo uresničiti načrta, ki ga je Bog imel zanj, kljub ureditvi in pravilom družbe, ki mu jih je dal. Zlahka je postal kot narodi v njegovi okolici in živel po vzorcu krivice in zatiranja. Voditelji in sodniki so gledali samo na svojo korist, njihovo naklonjenost pa je bilo možno pridobiti s podkupnino. Navadni ljudje, še posebej revni, so bili izpostavljeni izkoriščanju, ker ni bilo sodišč, da bi jih zaščitila.

Psalm 82 je odziv na takšne razmere. Opisuje Boga kot vrhovnega sodnika in naslika prizor, kjer sodi voditeljem, pa tudi sodnikom ljudstva. Psalm poudarja, da tisti, ki zasedajo takšne položaje v družbi, so določeni »za sodnika v njegovem imenu«. /Ellen G. White, Preroki in kralji, str. 123/ Imajo svoj položaj in opravljajo svoje delo kot predstavniki Boga in njegovi podrejeni. Psalmist meni, da bi morala Božja pravica biti model za to, kako naj bi delovala zemeljska pravica, predstavlja pa tudi merilo, s katerim bo takšni pravici ali krivici sojeno.

Psalm se zaključi s posebnim pozivom Bogu, naj vstane, (Ps 82,8) naj ukrepa in ustavi krivico, ki prevladuje v tem narodu. Kot veliko drugih psalmov je tudi ta glas nemih in zatiranih, tistih, katerih glasove je utišal krivičen sistem, v katerem živijo in delajo.

Psalm 82 se sklicuje na Boga kot vrhovnega sodnika in najvišjega vladarja vesolja in vseh narodov. Ni višjega sodišča ali oblasti, na katero bi se lahko sklicevali. Dano nam je zagotovilo, da imamo še vedno nesporno priložnost klicati na pomoč, kadar zemeljska sodišča ne slišijo ali ne priznavajo klicev revnih in zatiranih, kar se tako pogosto dogaja.

V določenih trenutkih se bomo morda znašli kot žrtve krivic, v drugih pa bomo morda mi tisti, ki delamo krivico ali se okoriščamo z njo. V besedilih, kakršno je tudi Psalm 82, lahko najdemo razumevanje in modrost, pa če smo zatirani ali zatiralci. Boga skrbi tudi za krivične sodnike, saj jih opisuje kot svoje otroke in želi, da bi se odločili živeti bolje. (Ps 82,6) Torej obstaja upanje tudi za zatiralce, če le dovolijo, da jih Bog spremeni.
