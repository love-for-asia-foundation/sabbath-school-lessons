---
title:  Milost in pravica v Psalmih in Pregovorih
date:   20/07/2019
---

### Preberi pred proučevanjem
Ps 9,7-9.13-20; 82; 101; 146; Prg 10,4; 13,23.25; 30,7-9

> <p>Ključno besedilo:</p>
>  Potegujte se za pravdo ubožca in sirote, nesrečnemu in siromaku pomagajte do pravice! Oprostite ubogega in potrebnega, iz roke krivičnih ga rešite! Ps 82,3-4

Psalmi in Pregovori opisujejo izkušnjo življenja z Bogom v vsakdanjih življenjskih okoliščinah, ne samo med bogoslužjem in drugimi verskimi dejavnostmi. Knjiga Pregovorov ponuja vrsto praktičnih modrosti, od odnosov do družin ter posla in oblasti, Psalmi pa so zbirka pesmi, ki pokrivajo raznolika čustva in duhovne izkušnje, od žalostink pa do radostnih hvalnic ter vse vmes. Ni težko razumeti, da naj bi naša vera vplivala na vsak vidik in izkušnjo našega življenja, ker je Bogu mar za vsak njegov vidik.

Vendar pa ob vsakršnem premišljevanju o življenju na tem padlem svetu nikakor ne moremo spregledati krivic, ki prežemajo vse človeško stanje. Pravzaprav je krivica večkrat opisana kot nekaj, za kar Gospodu ni vseeno in kar poskuša omiliti. On je upanje za brezupne.

Čeprav se lahko samo dotaknemo tega, kar ti dve knjigi govorita o tem, vas bo morda ta nauk navdihnil, da boste dejavneje skrbeli za potrebe revnih, zatiranih in pozabljenih, ki so povsod okoli nas in smo jim dolžni pomagati.
