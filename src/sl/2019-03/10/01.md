---
title:  Živeti evangelij
date:   31/08/2019
---

### Preberi pred proučevanjem
Rim 8,20-23; Jn 3,16-17; Mt 9,36; Ef 2,8-10; 1 Jn 3,16-17; Raz 14,6-7

> <p>Ključno besedilo:</p>
>  Kajti iz milosti ste rešeni po veri, in to ni iz vas, dar Božji je to; ne iz del, da se nihče ne hvali. Njegovo namreč smo delo, ustvarjeni v Kristusu Jezusu za dobra dela, ki jih je Bog naprej pripravil, da živimo v njih. Ef 2,8-10

Takoj ko začnemo govoriti o Božjih zapovedih, zahtevah ali navodilih, tvegamo ali pa smo celo v skušnjavi, da bi mislili, da si lahko nekako zaslužimo zveličanje, prispevamo k temu ali pa se na drugačen način prikupimo Bogu. Vendar Sveto pismo vedno znova govori, da smo grešniki, ki so rešeni po Božji milosti po Jezusu in njegovi nadomestni smrti za nas na križu. Kaj bi sploh lahko na kakršen koli način dodali temu? Ali pa kakor pravi Duh preroštva: »Če bi zbral vse, kar je dobrega in svetega in plemenitega in čudovitega v človeku ter ga predstavil Božjim angelom kot prispevek k zveličanju človeške duše ali kot človeško odliko, bi ta predlog zavrnili kot izdajo.« /Ellen G. White, Faith and Works, str. 24/

Zaradi tega tudi naših del milosti in sočutja do tistih v stiski ne bi smeli videti kot legalističnih. Ravno nasprotno, ko rastemo v razumevanju in cenjenju zveličanja, se bo vez med Božjo ljubeznijo in njegovo skrbjo za revne in zatirane prenesla na nas, prejemnike njegove ljubezni. Prejeli smo, zato bomo dajali. Ko vidimo, kako zelo nas je Bog ljubil, vidimo tudi, kako močno ljubi druge in poziva nas, naj jih tudi mi ljubimo.
