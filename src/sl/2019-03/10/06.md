---
title:  Večni evangelij
date:   05/09/2019
---

Povabilo, ki spreminja, in evangelij, ki je privlačen »vsakemu narodu in rodu in jeziku in ljudstvu«, (Raz 14,6) sta obstala skozi celotno zgodovino krščanstva. Pa vendar Razodetje opisuje obnovljeno razglasitev tega sporočila ob koncu časa, te dobre novice o Jezusu in vsem, kar to zajema.

`Preberi Raz 14,6-7. Kako je najbolj običajno razumevanje evangelija, ki je najpogosteje povzeto z Jn 3,16, vključeno v angelovo posebno sporočilo v 7. vrstici?`

Raz 14,7 združuje tri ključne sestavine, ki smo jih že izpostavili v tem nauku o Božji zaskrbljenosti glede hudobije, revščine in zatiranja v svetopisemskem poročilu.

Sodba. Klic po sodbi, po pravici, je klic, ki ga vedno znova slišimo od tistih, ki so bili zatirani skozi zgodovino. Na srečo Sveto pismo prikazuje Boga kot njega, ki sliši klice na pomoč. Kot je na primer pogosto izraženo v Psalmih, je za tiste, ki trpijo krivico, sodba dobra novica.

Bogoslužje. Spisi hebrejskih prerokov pogosto povezujejo predmet češčenja z dobrimi dejanji, še posebej, ko primerjajo bogoslužje tistih, ki trdijo, da so Božje ljudstvo, s hudobijami, ki so jih zagrešili in nadaljevali. V Iz 58 na primer je Bog izrecno izrazil, da si najbolj želi bogoslužja, ki je sestavljeno iz dobrih dejanj ter skrbi za revne in tiste v stiski. (Iz 58,6-7)

Stvarjenje. Ena od temeljnih prvin Božjega poziva k pravičnosti je skupna družina človeštva, dejstvo, da smo vsi ustvarjeni po njegovi podobi in da nas vse ljubi, da imamo v njegovih očeh vsi vrednost ter da nikogar ne bi smeli izkoriščati ali zatirati za nepravični dobiček in pohlep. Zdi se jasno, da je oznanjevanje evangelija v zadnjem času širok in obsežen poziv, naj sprejmemo odrešitev, odrešenje in obnovo, ki jih Bog želi za padlo človeštvo. Zato bo Bog celo sredi vseh težav s pravim in lažnim bogoslužjem ter preganjanjem (Raz 14,8-12) imel ljudi, ki se bodo celo sredi najhujšega zla postavili za pravičnost, Božje zapovedi in Jezusovo vero.

`Kako lahko najdemo načine za službo ljudem v stiski, sočasno pa z njimi imamo skupno upanje in opozorilo, ki ju najdemo v sporočilu treh angelov?`
