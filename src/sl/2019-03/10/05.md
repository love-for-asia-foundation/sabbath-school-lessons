---
title:  Naša skupna človeškost
date:   04/09/2019
---

Jezus je s službo in nauki spodbujal h korenitemu vključevanju. Vse, ki so poskušali pridobiti njegovo pozornost s poštenimi nameni, pa naj je šlo za ženske s slabim slovesom, pobiralce davkov, gobavce, Samarijane, rimske poveljnike, verske voditelje ali otroke, je sprejel iskreno toplo in skrbno. Odkritje, da sem spada tudi ponudba daru zveličanja, je preobrazila prvo cerkev.

Ko so prvi verniki počasi začeli dojemati, da evangelij vključuje vse, niso samo dodali dobrih del za druge k svoji veri kot nekaj, kar je bilo »prijazno« delati. Bila so bistvena za njihovo razumevanje evangelija, saj so jih doživeli v Jezusovem življenju, službi in smrti. Medtem ko so se borili s težavami in vprašanji, ki so se pojavila, najprej posamezno za voditelje, kakršna sta bila Pavel in Peter, (Dej 10,9-20) kasneje pa za cerkveno telo pri zboru v Jeruzalemu, (Dej 15) so začeli dojemati razsežnost spremembe, ki jo je ta dobra novica prinesla v njihovo razumevanje Božje ljubezni in vključevanja ter kako naj bi to živeli tisti, ki trdijo, da mu sledijo.

*Kaj posamezno od naslednjih besedil uči o naši skupni človeškosti? Kako bi morala vsaka zamisel vplivati na naš odnos do drugih?*

`Mal 2,10`

`Dej 17,26`

`Rim 3,23`

`Gal 3,28`

Gal 3,28 je teološki povzetek prilike o usmiljenem Samarijanu, ki jo je povedal Jezus. Namesto da se prepiramo o tem, komu moramo služiti, pojdimo in služimo. Morda se moramo celo pripraviti na to, da nam bodo služili tisti, za katere nismo pričakovali, da nam bodo služili. Skupna točka vesoljne človeške družine se uresniči na višji ravni v skupni družini tistih, ki jih povezuje evangelij, Božja odrešilna ljubezen, ki nas poziva k edinosti v njem: »Z enim Duhom namreč smo mi vsi krščeni v eno telo, bodisi Judje ali Grki, bodisi sužnji ali svobodniki.« (1 Kor 12,13)
