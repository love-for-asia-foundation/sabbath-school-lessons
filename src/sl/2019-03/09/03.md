---
title:  Tabitino poslanstvo in pričevanje
date:   26/08/2019
---

Ko se je cerkev začela širiti – kot je predvideval Jezus – »v Jeruzalemu in po vsej Judeji in Samariji in do kraja zemlje«, (Dej 1,8) so novi verniki vzeli Jezusovo vero in poslanstvo za svoje. Med njimi je bila tudi Tabita v mestu Jopa. Očitno je resno vzela Jezusovo navodilo, da ko oblačiš gole, to delaš njemu. (Mt 25,38.40)

`Preberi opis Tabite in njenega delovanja v Dej 9,36. Kako bi lahko opisali tvoje življenje in delovanje v takšni obliki, kakor je opisano Tabitino? Kako bi rad bil opisan?`

Zdi se, da je bilo Tabitino delovanje takšno, da so za njen opis »učenke« (Dej 9,36) ter njeno zvestobo, moč in osredotočenost na druge vedeli celo zunaj njenega domačega mesta.

Peter je bil na obisku v sosednjem mestu Lida in ljudje iz Jope so ga prosili, naj pride zaradi Tabitine prezgodnje smrti. (Dej 9,37-41) Ko je prispel v Jopo, je srečal veliko ljudi, ki jim je Tabita pomagala z delom za revne. Pokazali so mu oblačila, ki jih je izdelala, in mu zagotovo na veliko pripovedovali o tem, kako je pomagala njim in drugim.

Dejstvo, da je Peter nato molil za Tabito in jo je Bog povrnil v življenje, ni nobeno zagotovilo, da se bo v življenju vedno dobro izšlo za tiste, ki ga posvetijo služenju drugim. Konec koncev je Tabita že pretrpela bolezen in smrt, Štefan pa, ki je bil eden izmed prvih diakonov, določen za pomoč vdovam v cerkvi, je prav tako postal prvi mučenec. (Dej 7,54-60) Življenje pomoči drugim ni gladka pot – včasih je celo težja pot.

A temu navkljub je Bog v tem poročilu uporabil prepoznanje svoje ljubezni in moči tako v Tabitinem življenju kot smrti, da je pustil močan vpliv na prebivalcih Jope. »Novica o tem se je razvedela po vsej Jopi in veliko ljudi je sprejelo vero v Gospoda.« (Dej 9,42)

`Če bi ti preminil, ali bi ljudje žalovali in pogrešali tvoje delo, kakor so se spominjali Tabitinega delovanja in žalovali za njo? Kako lahko za sabo pustimo boljšo zapuščino služenja? Katere praktične sposobnosti imaš, ki bi jih lahko morda uporabil v službi drugim? Tabita je na primer imela sposobnost izdelovati oblačila.`