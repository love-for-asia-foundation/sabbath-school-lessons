---
title:  Za globlje proučevanje
date:   23/08/2019
---

Preberi Ellen G. White: Jezusovo življenje ali Hrepenenje vekov, poglavji »Usmiljeni Samarijan«, str. 368-373, in »Enemu od teh mojih najmanjših bratov«, str. 476-480; Kristusove prilike, poglavji »Nepremostljivi prepad«, str. 175-183, in »Kdo je moj bližnji?‹«, str. 263-272.

»Kristus ruši ločilni zid, samoljubnost, nacionalizem, ki razdvaja, in uči ljubezen do celotne človeške družine. Dviguje ljudi iz ozkega kroga, ki ga narekuje njihova sebičnost. Ukinja vse pokrajinske meje in umetne razlike v družbi. Ne dela nobene razlike med bližnjimi in tujci, prijatelji in sovražniki. Uči nas gledati na vsakogar v potrebi kot na bližnjega in svet kot naše polje.« /Ellen G. White, Thoughts From the Mount of Blessing, str. 42/

»Merilo, ki ga postavlja zlato pravilo, je prava krščanska mera. Vse, kar je manj, je prevara. Vera, ki pripravi ljudi, da pripisujejo majhno ceno ljudem, ki jih je Kristus ocenil tako visoko, da je zanje dal sebe, vera, zaradi katere postajamo brezskrbni do človeških potreb, trpljenja ali pravic, je lažna vera. Če žalimo prošnje ubogih, trpečih in grešnikov, dokazujemo, da smo Kristusovi izdajalci. Krščanstvo kaže tako majhno moč v svetu zaradi tega, ker ljudje prevzamejo Kristusovo ime, z življenjem pa zanikajo njegov značaj.« /Ellen G. White, Thoughts From the Mount of Blessing, str. 136-137/

**Vprašanja za pogovor**

`1.	Kateri izmed odlomkov, ki smo jih proučevali ta teden, je zate najljubši? Zakaj?`

`2.	Preberi, kaj Duh preroštva pravi o tem, da vera, »zaradi katere postajamo brezskrbni do človeških potreb, trpljenja ali pravic, je lažna vera«. Zakaj moramo biti previdni, da se izognemo pasti, da bi mislili, da ni pomembno nič drugega, ker imamo »resnico«?`

`3.	Kako nam besedila v četrtkovem nauku kažejo, kaj še pomeni imeti »resnico«?`

**Povzetek**

Jezusovi nauki narekujejo drugačen način življenja za tiste, ki so državljani in predstavniki Božjega kraljestva. Gradil je na temeljih starozaveznih spisov ter odzvanjal in razširil osredotočanje na skrb za revne in zatirane. Poudarjal je, da bodo njegovi sledilci živeli kot ljudje sočutja in milosti, medtem ko čakajo, da se vrne.
