---
title:  Uvod v Pridigo na gori
date:   18/08/2019
---

Božjega kraljestva v treh poglavjih se začne z izjavo o vrednotah, ki so postale znane kot blagri.

`Katere so skupne značilnosti devetih vrednot ali takšnih ljudi, ki jih Jezus opisuje z »blagor tistim«? Mt 5,2-16`

Poleg globokega duhovnega pomena teh besed ne smemo spregledati niti praktične razlage. Jezus je govoril o tem, da je treba prepoznati revščino v sebi in v našem svetu. Govoril je tudi o pravičnosti, ponižnosti, milosti, krotkosti in čistosti srca. Morali bi biti pozorni na to, kakšno dejansko razliko lahko ustvarijo te pozitivne lastnosti v našem življenju in svetu, če jih udejanjamo. Takšno dobesedno razumevanje je poudarjeno v Jezusovih izjavah, v katerih je spodbujal učence, naj bodo sol zemlje in luč svetu. (Mt 5,13-16)

Če sol in luč pravilno uporabljamo, napravita razliko v tem, kamor ju dodamo. Sol poudari okuse, poleg tega pa tudi konzervira hrano, ki ji dodamo sol. Simbolizira dobro, ki bi ga morali izkazovati ljudem v svoji bližini. Na podoben način luč odriva temo, razkriva ovire in nevarnosti, hiša ali mesto postaneta zaradi nje varnejša, saj z njeno svetlobo laže najdemo pot, četudi smo precej oddaljeni. Kakor luč v temni noči, je Jezus rekel: »Takó naj vaša luč sveti pred ljudmi, da bodo videli vaša dobra dela in slavili vašega Očeta, ki je v nebesih.« (Mt 5,16)

Tako simbola soli in luči kažeta na odgovornost, ki so jo imeli učenci za vpliv na življenje ljudi v njihovi bližini in njihovo izboljšanje. Sol in luč smo, če živimo življenje, ki primerno žaluje, ima čisto srce, vadi ponižnost, kaže milost, sklepa mir in trpi zatiranje. Jezus torej začenja to pridigo s pozivom, naj poosebimo te občasno »premalo cenjene vrednote« njegovega kraljestva.

`Kako tvoja cerkev deluje kot sol in luč v tvoji skupnosti? Kako je tvoja skupnost boljša, ker je tvoja cerkev dejavna v njej? Kako bi vplivalo na tvojo skupnost, če bi se razšli?`
