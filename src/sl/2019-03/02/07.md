---
title:  Za globlje proučevanje
date:   12/07/2019
---

Preberi Ellen G. White, Očaki in preroki, poglavji »Izrael sprejema zakon«, str. 223-233, in »Božja skrb za uboge«, str. 411-416.

»Po njihovem spoznanju Božjih zahtev ni nič, kar bi po Mojzesu dane zakone bolj odlikovalo kakor velikodušen, nežen in prijazen duh, ki so ga kazali do ubogih. Čeprav je Bog obljubil, da bo zelo blagoslovil svoje ljudstvo, ni bilo v njegovem načrtu, da bi jim bilo uboštvo popolnoma neznano. Izjavil je, da ubogi ne bodo nikoli izginili iz dežele. Vedno bodo taki med njegovim ljudstvom, ki ga bodo vabili k izkazovanju naklonjenosti, nežnosti in radodarnosti. Ljudje so tako kakor danes doživljali nesrečo, bolezen in izgubo imetja; vendar med njimi ni bilo beračev, niti takega, ki bi bil lačen, dokler koli so upoštevali navodila, ki jim jih je dal Bog.« /Ellen G. White, Očaki in preroki, str. 411-412/

»Ti ukrepi so bili namenjeni za blagoslov bogatim in ubogim. Preprečevali so lakomnost in nagnjenost k samopoviševanju ter gojili plemenitega duha radodarnosti. S pospeševanjem dobre volje in zaupanja med vsemi razredi bodo podprli družbeni red – trdnost vlade. Vsi skupaj smo stkani v veliko tkanino človeštva in kar koli lahko storimo v korist in pomoč drugim, se bo zrcalilo v lastnih blagoslovih.« /Ellen G. White, Očaki in preroki, str. 415/

**Vprašanja za pogovor**

`1.	Katera točka, zakon ali pravilo najbolj pritegne tvojo pozornost v načrtu, ki ga je Bog dal Mojzesu in Izraelcem za družbo, ki naj bi jo ustanovili?`

`2.	Kaj misliš, zakaj je Bog v zakonih, ki jih je dal svojemu ljudstvu, tako osredotočen na najbolj ranljive?`

`3.	Kako naj bi razumeli te zakone danes in kakšen odnos naj bi imeli do njih? Kako naj izberemo, kateri so uporabni in odločilni za nas danes? Kaj je najpomembnejši nauk, ki se ga lahko naučimo iz teh podrobnih navodil za ureditev družbe in življenja Izraelcev?`

**Povzetek**

Bog je slišal klice trpečega izraelskega ljudstva v Egiptu in je ukrepal ter ga rešil. Želel je zgraditi poseben zavezni odnos z njim ter ustanoviti novo družbo, ki bi bila v blagoslov vsem, celo tistim, ki so pogosto pozabljeni, ranljivi in na obrobju.
