---
title:  Načrt za boljši svet
date:   06/07/2019
---

### Preberi pred proučevanjem:
2 Mz 3,7; Mt 22,37-40; 2 Mz 22,21-23; 5 Mz 14,22-29; 26,1-11; 3 Mz 25,9-23

> <p>Ključno besedilo:</p>
>  Ne maščuj se, tudi se ne spominjaj krivega zoper otroke svojega ljudstva, ampak ljubi svojega bližnjega kakor samega sebe. Jaz sem Gospod. 3 Mz 19,18

Bog je v milosti vedno imel ljudi, s katerimi je vzdrževal poseben odnos. V poročilih o Enohu, Noetu, Abrahamu, Izaku in Jakobu vidimo, kako Bog hrepeni po tem, da bi obnovil skrhan odnos z ljudmi. Ampak to ni bilo samo v dobro teh posameznikov in njihovih družin. Ko se je Bog povezal z njimi in jih blagoslovil, je bil to del večjega načrta, da popravi ta odnos in podeli blagoslov z drugimi. Bog je rekel Abrahamu: »Storil te bom v velik narod in te blagoslovil, in poveličam tvoje ime, in v blagoslov bodi! … Blagoslovljene bodo v tebi vse rodovine zemlje.« (1 Mz 12,2-3) Kakor je bil sam blagoslovljen, tako naj bi bil v blagoslov drugim.

Ta blagoslov naj bi prišel po izraelskem ljudstvu in končno po Mesiju, ki naj bi prišel iz tega naroda. Ko je Bog ustvaril izraelsko ljudstvo, je nato delal s celotnim narodom. Torej mu je dal zakone, predpise, praznike in obrede, ki naj bi omogočali živeti tako, da bi lahko bili tisti, ki jih je blagoslovil Bog, tudi zmožni blagoslavljati druge.

Nedvomno to načelo obstaja še danes.
