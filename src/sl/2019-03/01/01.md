---
title:  Bog je ustvaril
date:   29/06/2019
---

### Preberi pred proučevanjem:
1 Mz 1 do 3; Dej 17,28; Ps 148; 24,1; 1 Mz 4,1-9; Mt 22,37-39; Raz 14,7

> <p>Ključno besedilo:</p>
>  Kdor zatira siromaka, sramoti njegovega Stvarnika, njega pa časti, kdor se usmili potrebnega. Prg 14,31

Ali si se kdaj potrudil in ustvaril nekaj, morda kakšen umetniški izdelek, obed ali pa kakšno drugo ustvarjalno delo, ki pa ga je prejemnik uničil ali zavrnil? Če se ti je kaj takšnega že kdaj zgodilo, potem imaš morda vsaj bežen vpogled v to, kar je doživljal Bog, ko je ustvaril svet in ga podaril ljudem, nato pa je gledal, kako je vse, kar je ustvaril, uničil greh.

V Svetem pismu piše, da je bil svet ustvarjen zelo skrbno in zelo dobro. Iz opisov stvarjenja v 1 Mz 1 in 2 je jasno razvidno, kakšen odnos je imel Bog do stvarstva. S tem v mislih bi morali brati poročilo o padcu v 1 Mz 3 in srčno bolečino Boga, ko se je soočil s človekoma, ki ju je ustvaril.

Neverjetno je, da Bog še vedno ljubi naš svet kljub tisočletjem greha, nasilja, krivic in odkritega upora. Še bolj osupljivo pa je, da nam je Bog kot vernikom, medtem ko je spravil v tek načrt za zveličanje in obnovo sveta, dal naloge za izvršitev njegovega velikega načrta. Res je, da smo prejeli njegovo milost, vendar pa nam je bilo po njej dano tudi delo, ki naj bi ga opravili kot Gospodovi sodelavci. Kakšna svečana, sveta odgovornost!
