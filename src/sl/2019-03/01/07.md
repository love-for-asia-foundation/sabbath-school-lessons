---
title:  Za globlje proučevanje
date:   05/07/2019
---

Preberi Ellen G. White: Očaki in preroki, poglavje »Stvarjenje«, str. 20-26.

»›Bog je ljubezen.‹ (1 Jn 4,16) Njegova narava, njegov zakon, je ljubezen. Vedno je bila in vedno bo. ›Visoki in Vzvišeni, ki prebiva v večnosti,‹ čigar ›poti so večne‹, se ne spreminja. Pri njem ›ni spremembe ali sence zaradi obrata svetil‹. (Iz 57,15; Hab 3,6; Jak 1,17)

Vsako razodetje ustvarjalne moči je izraz neskončne ljubezni. Božja vladavina vsebuje obilo blagoslovov za vsa ustvarjena bitja.« /Očaki in preroki, str. 11/

»Če bi ljudje opravljali dolžnost kot zvesti oskrbniki Gospodovih dobrot, ne bi bilo nobenih krikov za kruhom, nobenega trpljenja v bedi, nobenega nagega ali v stiski. Nezvestoba ljudi je tista, ki povzroča stanje trpljenja, v katero je vrženo človeštvo. … Bog je ljudi postavil za oskrbnike in ne moremo ga obtoževati za trpljenje, bedo, goloto in stiske človeštva. Gospod je obilno poskrbel za vse.« /Ellen G. White, Welfare Ministry, str. 16/

**Vprašanja za pogovor**

`1.	Dobro si preberi zadnji zgornji navedek Duha preroštva. Kaj pravi? Kdo pravi, da je na koncu odgovoren za vso revščino, ki smo ji priča? Kaj nam bi to moralo povedati o tem, kako pomembno je zvesto oskrbništvo?`

`2.	Kolikšna je verjetnost, da bomo po tisočih letih razdejanja, ki ga je povzročil greh, še vedno videli dobroto stvarstva? Kako lahko kot ljudje, ki verujejo v Boga Stvarnika, pomagamo drugim videti dobroto njegovega stvarstva?`

`3.	Kako razumeš oskrbništvo? Ali je kar koli v nauku tega tedna razširilo tvoj pogled na to, kaj pomeni biti oskrbnik, še posebej v luči dejstva, da nas je k temu poklical Bog?`

`4.	Kako bi se morda spremenil naš način ravnanja z drugimi, če bi na vseh videli znak, ki nas bi spomnil na dejstvo, da so ustvarjeni po Božji podobi in jih Bog ljubi?`

**Povzetek**

Bog je ustvaril dober in popoln svet ter določil ljudem, ustvarjenim po njegovi podobi, obdelovati in varovati« njegovo stvarstvo.

Čeprav je greh poškodoval odnos, ki ga je Bog sprva namenil za nas, smo še vedno oskrbniki dobrot stvarstva in bližnjih.

Izpolnjevanje te naloge je eden od načinov, kako lahko častimo Boga kot Stvarnika.
