---
title:  Za globlje proučevanje
date:   09/08/2019
---

Preberi Ellen G. White: Welfare Ministry, poglavje »Isaiah 58 – A Divine Prescription«, str. 29-34; Jezusovo življenje ali Hrepenenje vekov, poglavje »Gorje farizejem«, str. 452-461.

»Ko je prerok poudarjal vrednost praktične pobožnosti, je samo ponavljal nasvet, ki je bil dan Izraelu nekaj stoletij poprej. … Iz veka v vek so Jahvejevi služabniki te nasvete ponavljali ljudem, ki jim je grozila nevarnost, da bi zabredli v navade zunanje pobožnosti ter pozabili kazati usmiljenje.« /Ellen G. White, Preroki in kralji, str. 201/

»Naročeno mi je bilo, naj obrnem pozornost našega ljudstva na Iz 58. Pazljivo ga preberite in razumite, katere vrste bogoslužja bo prineslo življenje v cerkve. Delo evangelija naj bi nosili z našo velikodušnostjo, pa tudi z našimi deli. Ko srečate trpine, ki potrebujejo pomoč, jim pomagajte. Ko najdete lačne, jih nahranite. Ko boste tako ravnali, boste delali znotraj smernic Kristusovega delovanja. Gospodarjevo sveto delo je bilo dobrodelnost. Naj bodo naši ljudje povsod spodbujeni, da se mu pridružijo.«

/Ellen G. White, Welfare Ministry, str. 29/

**Vprašanja za pogovor**

`1.	Ali si kdaj razmišljal, da streči pravici in ljubiti milost spada k bogoslužju? Kako zna to spremeniti tvoj pristop do skrbi za druge? Kako zna to spremeniti tvoj pristop do bogoslužja?`

`2.	Kako se lahko zaščitimo pred tem, da ne bi v našem krščanskem življenju kot posamezniki ali kot cerkvena skupnost zanemarjali tega, »kar je važnejše v postavi«? (Mt 23,23) Ali lahko najdeš kakšen primer v svoji izkušnji, kjer si morda precejal komarje, velbloda pa požiral? (Mt 23,24)`

`3.	Zakaj je hinavščina tako velik greh? Ali ni bolje vsaj potruditi se pretvarjati, da nam gre dobro?`

`4.	Kako Božja vizija in gorečnost do ubogih in tistih v stiski, kakor ju izražajo preroki, spremenita tvoj pogled na svet? Na kakšen način bi morda drugače bral ali poslušal svoje krajevno poročanje novic, če bi videl in slišal s prerokovimi očmi in ušesi?`

**Povzetek**

Čeprav je preroke skrbelo zaradi hudobije v deželi, so se še posebej osredotočali na hudobije, ki so jih zagrešili ljudje, ki so si lastili Boga in ga častili. Za preroke in Jezusa bogoslužje ni združljivo s krivico in takšna vera je hinavska. Pravo bogoslužje, kakršno si želi Bog, vključuje trud proti zatiranju in skrb za revne in ljudi v stiski.
