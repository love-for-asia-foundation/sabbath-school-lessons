---
title:  Moliti Stvarnika
date:   03/08/2019
---

### Preberi pred proučevanjem
Ps 115,1-8; 5 Mz 10,17-22; Ps 101,1; Iz 1,10-17; 58; Mr 12,38-40

> <p>Ključno besedilo:</p>
>  Ali ni to post, kakršnega volim: da razrešite krivičnosti spone, da snamete sužnji jarem ter oprostite tlačene in razbijete sleherni jarem? Ali ne, da deliš lačnemu svoj kruh in da izgnane siromake pripelješ domov, ko vidiš nagega, da ga pokriješ, in se ne skrivaš pred svojim sorodnim mesom? Iz 58,6-7

Celo hitro branje starozaveznih prerokov nas opozori na njihovo zaskrbljenost glede neprimernega ravnanja z revnimi in zatiranimi. Preroki in Bog, v čigar imenu so govorili, so bili ogorčeni nad tem, kar so videli, da delajo v vseh okoliških narodih. (Am 1 in 2) Bili pa so tudi posebej jezni in žalostni zaradi podlih dejanj samega Božjega ljudstva, ki je bilo deležno toliko božanskih blagoslovov. Glede na njihovo zgodovino, pa tudi na zakone, ki so jih dobili od Boga, bi morali vedeti, da tako ravnati ni pravilno. Na žalost ni bilo vedno tako in preroki so imeli veliko povedati o tem žalostnem stanju.

Zanimivo je tudi odkriti, da je velik del najbolj znanih izrekov starozaveznih prerokov, ki se nanašajo na pravico in krivico, dejansko izrečenih v povezavi z navodili za bogoslužje. Kot bomo videli, pravo bogoslužje ni samo nekaj, kar se zgodi med verskim obredom, marveč gre tudi za to, da udejanjamo Božjo skrb za blaginjo drugih in poskušamo dvigniti poteptane in pozabljene.
