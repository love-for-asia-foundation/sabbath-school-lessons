---
title:  Kako častiti
date:   07/08/2019
---

Ko so preroki pojasnjevali odnos med češčenjem in pravico, so spodbujali k še enemu koraku: da je dejavna skrb za pomoč revnim, zatiranim in tistim v stiskah pomemben del samega bogoslužja. Iz 58 je eno od poglavij, ki zelo jasno opisuje to povezavo.

`Kaj je šlo narobe v odnosu med Bogom in njegovim ljudstvom, kakor je opisano v začetku Iz 58?`

Kritika se nanaša na ljudi, ki so dejavno verni. Videti je, kot da iskreno iščejo Boga, ampak očitno ne deluje. Zato Bog pravi, da bi morali spremeniti način bogoslužja ter poskusiti služiti Bogu drugače. Če bi lahko On izbral, kako naj bi ga častili, bi želel, »da razrešite spone krivičnosti, da snamete sužnji jarem ter oprostite tlačene in razbijete sleherni jarem«. (Iz 58,6) Poleg tega naj bi tudi nahranili lačne, ponudili zatočišče brezdomcem in pomagali ljudem v stiski.

Te dejavnosti niso opisane kot edini način bogoslužja, vendar pa jih Bog spodbuja, naj ga častijo na tak način, ki je oblika bogoslužja, ki mu je bolj všeč od nekaterih bolj tradicionalnih običajev. Tako se bogoslužje ne osredotoča samo navznoter, temveč postane nekaj, kar prinaša blagoslov vsem, ki so v bližini Božjih častilcev. »Resnični namen vere je, da ljudi olajša njihovega bremena greha, odstrani nestrpnost in zatiranje ter spodbuja pravico, svobodo in mir.« /The SDA Bible Commentary IV, str. 306/

V Iz 58,8-12 Bog obljublja blagoslove kot odgovor na takšno obliko bogoslužja. Pravzaprav Bog pravi, da bi ljudje, če bi se manj osredotočali nase, odkrili, da Bog deluje v njih in po njih, da bi prinesel ozdravljenje in obnovo.

Zanimivo je, da to poglavje povezuje takšno obliko bogoslužja z obnovitvijo posvečevanja sobote kot »naslade«. Ogledali smo si že nekaj močnih povezav med soboto in služenjem, te vrste pa vključujejo obe ti dejavnosti v tem pozivu ljudem, naj poživijo svoje bogoslužje in odkrijejo Božji blagoslov. Duh preroštva to razlaga takole: »Na tiste, ki posvečujejo Gospodovo soboto, je položena odgovornost opravljati delo milosti in dobrotljivosti.« /Ellen G. White, Welfare Ministry, str. 121/
