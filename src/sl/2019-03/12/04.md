---
title:  Radodarnost
date:   17/09/2019
---

»Bog ljubi veselega darovalca,« (2 Kor 9,7 SSP) in veselo darovanje je pomemben vidik krščanskega življenja. Res je, da moramo dovoliti Svetemu pismu izzvati naše prednosti, kar se tiče darovanja in financ, vendar pa je radodarnost več kakor samo metanje denarja v določen namen, ne glede na to, kako plemenit je.

Radodarnost je dejansko ena od pomembnejših življenjskih naravnanosti in ključna lastnost tistega, »ki se boji Gospoda,« (SSP) kot je večkrat zapisano v Ps 112. »Dobro človeku, ki je radodaren in posoja: obdržal bo svoje reči na sodbi.« (Ps 112,5)

`Kaj nas naslednje vrste učijo o radodarnosti do ljudi v stiski? 3 Mz 25,35-37; Ps 119,36; 2 Kor 8,12-15; 1 Jn 3,16-18; 1 Tim 6,17-19`

Pavel je v novozaveznih pismih pogosto omenjal Božjo radodarnost kot vir krščanskega upanja, in ta radodarnost se je najbolj očitno izrazila v Jezusovi daritvi za nas. V zameno za to je bila njegova smrt za nas prav tako spodbuda, da bi živeli življenje radodarnosti do drugih, da se deleštvo »vere izkaže delavno v pripoznanju vsega dobrega, kar je v nas za Kristusa«. (Flm 6)

Radodanost je življenjska naravnanost, ki je obilna, drzna in vključujoča. Veliko je stvari v življenju, družbi in kulturi vsakega posameznika, ki nas spodbujajo k temu, da se osredotočamo nase, da obdržimo zase, kolikor je možno. Sicer pa, če smo iskreni, je za večino od nas naše naravno stanje v vsakem primeru vedno jaz, jaz, jaz.

Če je naša vera resnična, bo povzročila, da umremo sebi in živimo bolj za druge. Naša vera nam pomaga, da si predstavljamo svet in ljudi na njem, kakor jih vidi Bog, tako v njihovi dobroti kot v njihovi strtosti, ter nas spodbuja, da poskušamo pomagati tistim, ki so v stiski, do takšne mere, kolikor je to mogoče.

Kot življenjska kakovost je radodarnost v veselje zbiralcem denarja in dobrodelnim organizacijam. Takšno radodarnost je mogoče izmeriti in je neposredno praktična, vendar pa veliki darovi ne pomenijo nujno radodarnega življenja. (Mr 12,41-44) Radodarno življenje je pomembnejše in dragocenejše od vsakršnega darovanja. Bolj moramo ceniti in negovati duha radodarnosti v vsem, kar delamo. Za večino ljudi radodarnost ni samoumevna. Je milost, ki jo moramo dejavno in namenoma izraziti v svojem življenju, ne glede na privlačnost grešnega, sebičnega človeštva.

`Na katere načine bi poleg darovanja denarja še morali izkazovati duha radodarnosti?`
