---
title:  Za globlje proučevanje
date:   20/09/2019
---

Preberi Ellen G. White: Zdravje na dosegu roke, poglavje »Popolnejša izkušnja«, str. 344-352; Testimonies for the Church III, poglavji, »Duty to the Unfortunate« in »Man's Duty to His Fellow Men«, str. 511-526; Testimonies for the Church II, poglavje »Doing for CHRist«, str. 24-37.

»Preiščite nebo in zemljo, pa ne boste našli resnice, ki se bolj mogočno razodeva kot ta, ki se razkriva v milostnih delih za tiste, ki potrebujejo naše sočutje in pomoč. To je resnica, kakršna je v Jezusu. Ko tisti, ki izpovedujejo njegovo ime, delajo po načelih zlatega pravila, bo imel evangelij enako moč kakor v apostolskem času.« /Ellen G. White, Thought From te Mount of Blessing, str. 137/

»Vzvišena ljubezen do Boga in nesebična medsebojna ljubezen je najlepši dar, ki nam ga lahko podari nebeški Oče. Ta ljubezen ni nagon, marveč božansko načelo, trajna sila. Neposvečeno srce je ne more ustvariti ali doseči. Obstaja samo v srcu, v katerem kraljuje Jezus. … Ta ljubezen, ki jo gojimo v srcu, sladi življenje in izžareva vpliv, ki plemeniti vse okoli sebe.« /Ellen G. White, Dejanja apostolov, str. 347/

**Vprašanja za pogovor**

`1.	Evangelij še vedno služi kot vzorec in spodbuda za nas, da delamo za druge, tako kakor je Jezus delal za nas. Kako je to razširilo tvoje razumevanje in hvaležnost za dobro novico o tem, kar je Bog naredil za nas, in kako nam izkazuje svojo ljubezen?`

`2.	Govoriti v imenu tistih, ki nimajo glasu, delati za vzpostavitev miru ter podobne dejavnosti nas znajo potegniti v javno in politično področje, a Krščanska adventistična cerkev je vedno zagovarjala ločitev cerkve in države. Kakšna je razlika med tem, da se neprimerno zapletamo v politiko, in tem, da povzdignemo glas za ljudi v stiski ter delamo za vzpostavitev miru na javne načine?`

`3.	Za katero dejavnost ali korak, o katerih smo razpravljali v nauku tega tedna, bi se rad zavzel v svojem življenju in skupnosti? Kako lahko to uresničiš?`

`4.	Za katero zlo in zatiranje v svoji skupnosti ali v širšem svetu si se odločil moliti?`

**Povzetek**

Če postanemo Jezusovi sledilci, se naše življenje spremeni na veliko načinov. Med drugim v nas sproži gorečnost, da se želimo pridružiti Božji dejavni skrbi za revne in poteptane. To nikoli ni preprosta naloga in je le redko priljubljena, vendar pa bo spremenila naše prednosti ter nas spodbudila narediti kaj konkretnega, da bi pozdravili bolečino v svetu, ki nas obdaja.
