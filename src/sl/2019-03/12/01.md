---
title:  Ljubiti milost
date:   14/09/2019
---

### Preberi pred proučevanjem
Mt 6,25-33; Jak 1,5-8; 2,15-16; Iz 57,7; 1 Jn 3,16-18; Iz 58,1-10

> <p>Ključno besedilo:</p>
>  V temi vzhaja luč poštenim; milosten je, usmiljen in pravičen. Dobro človeku, ki je radodaren in posoja: obdržal bo svoje reči na sodbi. Ps 112,4-5

Kot smo videli, je Sveto pismo polno gorečih opisov Božje skrbi za revne in zatirane, pa tudi pozivov njegovemu ljudstvu, naj dela zanje. Čeprav se tem vprašanjem namenja veliko pozornosti, se je to svetopisemsko naročilo izpolnjevalo le občasno in delno ter bo dopolnjeno šele ob Kristusovem prihodu in nadnaravnih dogodkih, ki mu bodo sledili.

Do takrat vlada zlo v mnogih oblikah, podžigajo pa ga temni spiritistični vplivi Hudiča in njegovih angelov. To zlo se pogosto najbolj očitno kaže v revščini, nasilju, zatiranju, sužnosti, izkoriščanju, sebičnosti in pohlepu. V takšnem svetu se morajo naše skupnosti, naše cerkve ter naše družine postaviti po robu tem hudobijam, ne glede na to, kako težko je včasih to. Kot odziv na Božje zapovedi in ljubezen, ko živimo v luči Jezusove službe in daritve ter dobivamo moč in vodstvo po navzočnosti Svetega duha, moramo biti sočutni, ustvarjalni in pogumni, ko se trudimo delati, kar zahteva Gospod: »Da strežeš pravici in ljubiš usmiljenje in da hodiš ponižno s svojim Bogom.« (Mih 6,8)
