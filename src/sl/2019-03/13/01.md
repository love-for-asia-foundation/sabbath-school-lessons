---
title:  Skupnost, ki služi
date:   21/09/2019
---

### Preberi pred proučevanjem
2 Kor 2,14-16; 2 Mz 32,1-14; 1 Pt 2,12; Flp 2,15, Ef 2,19; Heb 10,23-25

> <p>Ključno besedilo:</p>
>  Držimo se izpovedi svojega upanja neomahljivo; kajti zvest je On, ki je obljubil. In opazujmo se med seboj, da se izpodbujamo k ljubezni in k dobrim delom. Heb 10,23-24

Ko poskušamo izpolniti krščansko poslanstvo, ne bi smeli podcenjevati možnosti cerkve kot organizirane skupnosti vernikov. Govorili smo že o težavah, na katere lahko naletimo, ko poskušamo delati proti krivici in revščini. Če pa delamo s soverniki v verski skupnosti, smo lahko v blagoslov tistim okoli sebe.

Kadar se zberemo kot cerkev, obstaja nevarnost, da usmerimo pozornost na delovanje same cerkve, pri čemer pa pozabimo, da obstaja zato, da bi služila svetu, v katerega jo je postavil Bog. Kot cerkveno telo ne smemo zanemarjati trpljenja in zla, ki obstajata povsod okoli nas. Če Kristus ni bil ravnodušen, tudi mi ne smemo biti. Biti moramo zvesti naročilu, naj oznanjujemo evangelij, k temu oznanjevanju pa spada tudi delo pomoči zatiranim, lačnim, golim in nemočnim.

Kot cerkvena skupnost in organizacija skupaj predstavljamo Kristusovo telo. (1 Kor 12,12-20) Kot takšni bi morali kot skupnost živeti, kakor je živel Jezus, pomagati drugim, kakor jim je pomagal on, in služiti kot Jezusove roke, noge, glas in srce v današnjem svetu.
