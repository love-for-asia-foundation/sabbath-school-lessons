---
title:  Za globlje proučevanje
date:   27/09/2019
---

Preberi Ellen G. White: Dejanja apostolov, poglavje »Zvesta priča«, str. 344-350; Welfare Ministry, poglavje »Kindness the Key to Hearts«, str. 81-86.

»Delo, ki so ga opravljali učenci, moramo nadaljevati tudi mi. Vsak kristjan mora biti misijonar. S sočutjem in usmiljenjem moramo služiti tistim, ki potrebujejo pomoč, z nesebično vnemo moramo trpečemu človeštvu ublažiti gorje. …

Nahraniti moramo lačne, obleči nage ter tolažiti trpeče in žalostne. Pomagati moramo obupanim in jim prebuditi upanje.

Kristusova ljubezen se jasno razodeva z nesebično pomočjo, zato učinkoviteje spreobrača zločince kakor meč ali sodna dvorana. … Pogosto bo vpliv Kristusove ljubezni omehčal srce, ki je otrdelo zaradi graje.« /Ellen G. White, Zdravje na dosegu roke, str. 58-59/

»Suženjstvo, kastni sistem, krivični rasni predsodki, zatiranje revnih, zanemarjanje nesrečnih – vse to je zaznamovano kot nekrščansko in resna grožnja blaginji človeštva ter kot zlo, ki ga mora Kristusova cerkev po Gospodovem naročilu uničiti.« /Predsednik Generalne konference A. G. Daniells, ko je govoril o delu Ellen G. White na njenem pogrebu; Life Sketches of Ellen G. White, str. 473/

**Vprašanja za pogovor**

`1.	Obstaja veliko ljudi, skupin in organizacij, ki poskušajo omiliti stiske na svetu. Katere edinstvene prednosti, vidike in vire lahko k tej nalogi prispeva Krščanska adventistična cerkev?`

`2.	Ali se lahko spomniš, kdaj si čutil, da te tvoja cerkvena skupnost spodbuja in podpira? Kako lahko na enak način spodbujaš druge, če se naučiš iz te izkušnje?`

`3.	Katere druge stvari ti poleg podpore cerkvene skupnosti še lahko pomagajo, da se ne »utrudiš delati dobro«?`

`4.	Kateri projekti in pobude za pravico in boj proti revščini, ki jih trenutno podpira Krščanska adventistična cerkev po svetu, so ti znani? Kako lahko morda ti prispevaš k temu vidiku cerkvenega dela?`

**Povzetek**

Kot kristjani smo poklicani, da skrbimo za potrebe drugih, še posebej tistih, ki so v bolečinah, trpijo in so zatirani. Četudi imamo posamezne odgovornosti na tem področju, smo lahko kot skupnost, ki se osredotoča na pomoč drugim, veliko bolj učinkoviti, če delamo skupaj kot cerkvena družina.
