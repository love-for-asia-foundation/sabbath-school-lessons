---
title: Nåd och barmhärtighet i Psaltaren och i Ordspråksboken
date: 20/07/2019
---

### Veckans huvudtexter
Ps. 9:8–10, 14–21; Psalm 82; Psalm 101;** **Psalm 146; Ords. 10:4; 13:23, 25; 30:7–9.

> <p>Nyckeltext</p>
> ”Ge de svaga och faderlösa deras rätt, låt de hjälplösa och fattiga få rättvisa, rädda de arma och svaga, befria dem ur de ondas våld! ” (Ps. 82:3, 4).

Psaltaren och Ordspråksboken beskriver erfarenheten att leva med Gud i vardagen, inte bara vid gudstjänsttillfällen eller andra religiösa aktiviteter. Ordspråksboken innehåller en hel del praktisk visdom, allt från relationer och familjer till affärer och landets styre, medan Psaltaren är en samling sånger som täcker varierande känslor och andliga erfarenheter från klagan till överflödande lovprisning och allt där emellan. Det är lätt att se att vår tro bör göra skillnad i varje del och erfarenhet i våra liv, eftersom Gud bryr sig om varje aspekt av vår tillvaro.

När vi reflekterar över livet i den här fallna världen kan vi dock knappast förbise den orättvisa som genomsyrar de mänskliga förhållandena. Orättvisan beskrivs faktiskt upprepade gånger som någonting vår Herre bryr sig om och försöker avhjälpa. Det är han som är de hopplösas hopp.

Även om vi bara summariskt kan beröra det som dessa böcker säger om detta ämne kan detta studium kanske inspirera dig till att vara mer aktiv i tjänsten för de fattigas, förtrycktas och bortglömdas behov som finns överallt runt omkring oss och som vi är skyldiga att hjälpa.