---
title: Studiehjälp 
date: 26/07/2019
---

Läs Ellen White: ”The Last Years of David”, s. 746–755 i _Patriarchs and Prophets_; C. S. Lewis: ”‘Judgment’ in the Psalms”, s. 15–22 i _Reflections on the Psalms._

”Davids psalmer går igenom en hel rad erfarenheter, från djup medveten skuld och självfördömelse till överväldigande tro och högsta möjliga gemenskap med Gud. Hans livsberättelse förkunnar att synd bara kan medföra skam och klagan, men att Guds kärlek och nåd kan nå till de djupaste djupen, att tron lyfter upp den ångrande människan till att bli adopterad som Guds barn. Av all försäkran som finns i hans ord är det ett av de starkaste vittnesbörden om Guds trohet, rättvisa och förbundsnåd” (Ellen White: _Patriarchs and Prophets_, s. 754). 

Med hänvisning till visheten i Ordspråksboken skriver Ellen White: ”Sådana principer befordrar välstånd såväl i samhället som i världsligt och religiöst umgänge. Det är de principerna som gör att vi kan känna trygghet både i fråga om det vi äger och om vårt liv. Det är tack vare Guds lag som tillit och samarbete är möjligt. Den lagen finns i hans ord och vi märker den i vårt inre, även om den ofta är otydlig och nästan utplånad” (_Vägen till mognad_, s. 154).

**Samtalsstart:** – Dela med dig av en händelse då du mötte nåd, barmhärtighet eller rättvisa och hur det påverkade dig.

**Förbön:** Gud, hjälp oss att samarbeta med dig och att återspegla dig i alla våra kontakter.

**Samtalsfrågor:**

`1. På vilka sätt betraktar du dig själv som en ledare eller i en inflytelserik ställning? Hur kan du agera för rättvisa på det området i ditt liv?`

`2. Tänk på den kultur och sociala struktur där du lever. På vilket sätt kan du arbeta inom det befintliga systemet för att förbättra de hjälpbehövandes lott?`

`3. Varför är principer om rättvisa och rätt så viktiga för att bygga upp ett starkt samhälle?`

`4. Ordspråksboken handlar främst om visheten som behövs för att leva ett bra liv, men vad säger den om hurdan Gud är?`

**Sammanfattning:**

Psaltaren och Ordspråksboken är två böcker som är särskilt inriktade på utmaningarna som det innebär att leva ett troget mitt i livets vanliga erfarenheter och prövningar. Båda ger insikter i Guds vision för samhället och hans särskilda intresse för de fattiga och förtryckta. Psalmernas rop och Ordspråksbokens visdom är att Gud ser och griper in för att skydda dem som ofta ignoreras eller utnyttjas. Om det gäller Gud bör det också gälla oss.