---
title: Marias sång
date: 11/08/2019
---

Föreställ dig scenen: Maria hade fått ett budskap från ängeln Gabriel bara några dagar tidigare. Han hade sagt till henne att hon skulle mor till bli Jesus, den Högstes son. Hon hade ännu inte berättat det för någon men gav sig iväg för att besöka sin äldre släkting Elisabeth, som också väntade ett mirakelbarn. Med andlig insikt förstår Elisabeth Marias nyheter innan hon har möjlighet att säga något, och tillsammans hyllar de Guds löften och godhet.

`Läs Luk. 1:46–55. Lägg märke till blandningen av lovprisning som bara gällde henne: ”stora ting låter den Mäktige ske med mig” (Luk. 1:49) och den mer generella lovprisningen. Varför borde det finnas en både personlig och generell betoning i vår lovprisning och tillbedjan?`

Den här är en anmärkningsvärd sång som väl kan passa in bland psalmerna eller i de hebreiska profeternas skrifter. Marias känsla av förundran och tacksamhet till Gud är överflödande. Hon har uppenbarligen sett Guds verk i sitt eget liv, men hon är också väl medveten om de större följderna av Guds plan för hennes folk och för människosläktet.

Men i Marias förståelse är Gud inte bara mäktig och värd att prisas utan också nådig, och han tycks ha ett särskilt intresse för de ödmjuka, de nedtryckta och fattiga. Ängeln hade knappt lämnat henne efter att ha meddelat ”de goda nyheterna” av den kommande födelsen innan Maria sjöng: ”Han störtar härskare från deras troner, och han upphöjer de ringa. Hungriga mättar han med sina gåvor, och rika skickar han tomhänta bort” (Luk. 1:52, 53).

Redan i början av berättelsen om Jesus liv på jorden presenteras han som en härskare (se Luk. 1:43) men över en annan sorts rike. Som många kommentatorer har beskrivit det var Guds rike som Jesus kom att införa och upprätta ett ”upp- och nervänt rike” jämfört med den vanlig sociala ordningen hos världens riken. I de beskrivningar vi har om Jesus kungarike är de mäktiga och rika de minsta och de fattiga och förtryckta är fria, ”fyllda”, upplyfta.

`Om församlingen ska vara ett uttryck för Guds rike, hur bra lyckas den avbilda ett ”upp- och nervänt rike”, som det Maria beskrev? Hur kan något sådant fungera, utan att vara orättvist mot de rika och mäktiga, som också får del av Guds nåd?`