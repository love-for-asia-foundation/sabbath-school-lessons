---
title: Den nytestamentliga församlingens verksamhet
date: 24/08/2019
---

### Veckans huvudtexter
Apg. 2:42–47; 4:32–37; Matt. 25:38, 40; Apg. 9:36;** **2 Kor. 8:7–15; Rom. 12; Jak. 2:1–9.

> <p>Nyckeltext</p>
> ”Men att söka upp faderlösa och änkor i deras nöd och hålla sig själv obesmittad av världen, det är en fromhet som är ren och fläckfri inför vår Gud och fader” (Jak. 1:27).

Bland det mest kända i Bibeln, åtminstone för de kristna, finns verserna som kallas Jesus missionsbefallning (Matt. 28:18–20). De har ofta beskrivits som vårt missionsuppdrag och varit till inspiration för alla sorters mission och evangelisationsprojekt. Inspirerade av dessa verser och ofta till en hög personlig kostnad har de kristna faktiskt gått ut till hela världen för att sprida evangelium.

Vad sade Jesus då i missionsbefallningen? Att göra lärjungar, döpa och lära människor ”att hålla alla de bud jag har gett er” (Matt. 28:20). Som har vi sett handlar många av Jesus befallningar om omsorgen om de hjälpbehövande, de som lider och de som inte kan ta hand om sig själva. I och med det behöver vi komma ihåg att dessa anvisningar till Jesus första lärjungar inte var något nytt uppdrag i särskilt hög grad, något de inte hade hört eller sett tidigare, utan mer en fortsättning på det uppdrag som Jesus redan hade arbetat med bland dem. Som sådan kan man tydligt se Jesus undervisning i den tidiga församlingsgemenskapens liv som en del av uppfyllelsen av missionsbefallningen.