---
title: Studiehjälp 
date: 30/08/2019
---

Läs Ellen White: ”Dorcas—Her Ministry and Its Influence”, s. 66, 67 i _Welfare Ministry_; ”Den frikostiga församlingen”, s. 314–323 i _Löftestiden_; ”This Is Pure Religion”, s. 35–41 i _Welfare Ministry._

”Frälsaren har offrat sitt dyrbara liv för att grunda en församling som kan dra omsorg om sorgfyllda, frestade människor. En grupp kristna kan vara fattiga, outbildade och okända, men i Kristus kan de utföra ett arbete i hemmen, i grannskapet, i församlingen och till och med i främmande länder, vars resultat skall bli lika vidsträckta som evigheten” (Ellen White: _Vändpunkten_, s. 641).

”Den uppoffrande frikostigheten förde den första församlingen in i en hänförelse av glädje. De troende visste att de, genom sin frikostighet hjälpte till att förkunna evangelium för alla som ännu inte hade fått lyssna till det. Deras frikostighet bekräftade att de inte hade tagit emot Guds nåd förgäves. Ingenting annat än Guds Andes helgande inflytande kunde åstadkomma en sådan frikostighet. Både de troende och de som inte hade tagit emot evangelium såg i detta ett nådens under” (Ellen White: _Löftestiden_, s. 322).

**Samtalsstart:** Ska man som kristen ge tid och pengar till alla som frågar? Varför? Varför inte?

**Förbön:** Be för någon du känner som saknar den här världens tillgångar. Be även om insikt i vad du/ni kan göra för denna person.

**Samtalsfrågor:**

`1. Hur kan din församling bli mer lik församlingen som beskrivs i de fem första kapitlen i Apg.? Vilka praktiska steg kan din församlingsledning behöva uppmuntra medlemmarna att ta i den riktningen?`

`2. Vårt världsvida samfund använder vissa principer som har diskuterats denna vecka för att styra användningen av tionden och gåvor i olika delar av världen. Vad finns det för fördelar med ett sådant system för fördelningen av resurserna?`

`3. Är råden för ett levnadssätt, som exempelvis de i Rom. 12, realistiska och praktiska sätt att leva? Fungerar de i det verkliga livet, eller känns de mer som idealbilder för ”de heliga”?`

`4. Jak. 5:1–5 använder ett starkt språkbruk som ger ett eko från profeternas stränga varningar i Gamla testamentet. Varför är så starka uttryck lämpliga och nödvändiga?`

**Sammanfattning:**

Inspirerade av Jesus befallning och den heliga Andens kraft gick lärjungarna och de tidiga kristna ut för att dela med sig av budskapet och det Jesus gett i uppdrag så brett som möjligt. Utifrån Jesus undervisning och de hebreiska skrifterna var den tidiga församlingen en ny sorts gemenskap som delade med sig av vad de hade till dem som behövde något, både inom och utanför församlingen. Genom sitt exempel och sin undervisning som finns återgiven i breven till dessa församlingar manade de tidiga kristna ledarna de troende att leva ett liv i trohet och tjänst, särskilt för de nödställda.