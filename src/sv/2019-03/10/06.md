---
title: Det eviga evangeliet
date: 05/09/2019
---

Evangeliets förvandlande inbjudan och vädjan till ” alla länder och stammar och språk och folk” (Upp. 14:6) har fortsatt genom den kristna historien. Men Uppenbarelseboken beskriver en förnyad förkunnelse av detta budskap, de goda nyheterna om Jesus och allt vad det innebär, i den sista tiden.

`Läs Upp. 14:6, 7. Hur är den vanliga förståelsen av evangeliet, oftast sammanfattad i Joh. 3:16, med i ängelns specifika budskap i v 7?`

Upp. 14:7 sammanställer de tre huvudfaktorer vi redan noterat i detta studium om Guds oro över ondskan, fattigdomen och förtrycket under den bibliska berättelsen: 

**Domen.** Vädjan om dom, att rättvisa ska skipas, har upprepats av dem som har förtryckts genom historien. Lyckligtvis beskriver Bibeln Gud som den som hör ropen från dem som är i nöd. Psaltaren t.ex. uttrycker ofta att domen är goda nyheter för dem som behandlas orättvist.

**Tillbedjan.** De hebreiska profeternas skrifter kopplar ofta samman tillbedjan och goda gärningar, särskilt i jämförelsen mellan tillbedjan hos dem som gör anspråk på att vara Guds folk och de felsteg de begått och fortsätter med. I t.ex. Jes. 58 konstaterar Gud uttryckligen att den tillbedjan han mest önskade var vänliga handlingar av omsorg om de fattiga och nödställda (se Jes. 58:6, 7).

**Skapelsen.** Som vi sett gäller en grundläggande aspekt i Guds maning till rättvisa medmänsklighet, att vi alla är skapade till hans avbild och älskade av honom, att vi alla är värdefulla i hans ögon och att ingen ska utnyttjas eller förtryckas för orätt vinning eller girighet. Det verkar klart att denna evangelieförkunnelse i den sista tiden är en bred och långtgående kallelsetill människor att ta emot den räddning återlösning och återupprättelse som Gud önskar för den fallna mänskligheten. Även mitt i sann eller falsk tillbedjan och förföljelse (se Upp. 14:8–12) kommer Gud att ha ett folk som står för det som är rätt, för Guds bud och tron på Jesus, även mitt i den värsta ondskan.

`Hur kan vi finna sätt att tjäna de nödställda samtidigt som vi delger dem både hopp och varningar från de tre änglarnas budskap?`