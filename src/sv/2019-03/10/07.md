---
title: Studiehjälp 
date: 06/09/2019
---

Läs Ellen White: ”För att bo ibland oss”, s. 15–23 i _Vändpunkten_; ”Räddad för att tjäna”, s. 50–57 i _Hälsa för hela människan_.

”Gud gör anspråk på hela jorden som sin vingård, och trots att den ännu ligger i händerna på inkräktarna tillhör den Gud. Den är hans genom skapelsen och lika mycket genom återlösningen. Det var för världen Kristus offrades. ’Så älskade Gud världen att han gav den sin ende Son.’ Joh. 3:16. Det är genom denna enda gåva som alla andra gåvor har getts till människan. Varenda dag tar hela världen emot välsignelser från Gud. Varenda regndroppe, varenda ljusstråle som flödar över den otacksamma människan, vartenda löv, varje blomma och frukt bevisar Guds tålamod och gränslösa kärlek” (Ellen White: _Såningsmannen_, s. 244, 245).

”Hos Kristus finns varken ’jude eller grek, slav eller fri, man eller kvinna’, utan ’tack vare Kristus Jesus, har ni som en gång var långt borta kommit nära, genom Kristi blod’. Gal. 3:28; Ef. 2:13. Oavsett skillnader i religion måste ett rop från en lidande mänsklighet höras och besvaras. …

”Alla som finns omkring oss är fattiga, trötta själar som är i behov av medkänsla. Det finns änkor som är i behov av medlidande och hjälp. Det finns föräldralösa som Kristus har bett sina efterföljare att ta hand om som ett ansvar från Gud. Alldeles för ofta går vi bara förbi dem utan att ägna dem en tanke. Trots att de kan vara klädda i trasor, är långhåriga och ser minst av allt tilldragande ut så är de ändå Guds egendom. De har köpts med ett högt pris och är lika värdefulla i Guds ögon som vi. De tillhör Guds stora familj och de kristna, hans tjänare, har ansvar för dem” (s. 320, 321).

**Samtalsstart:** Vad anser ni gör en människa värdefull?

**Förbön:** Be om att få uppleva mer av Jesus löfte att ”det är saligare att ge än att få” (Apg 20:35).

**Samtalsfrågor:**

`1. Hur kan vi, när vi försöker göra gott och hjälpa andra, motstå frestelsen att tänka att detta på något sätt gör oss bättre och ger oss meriter som Gud bör inse?`

`2. Är din församling en gemenskap där det inte finns någon skillnad utan alla är ett i Kristus? Hur kan den bli mer på det sättet? Hur inkluderande är din församling?`

`3. Hur finner vi rätt balans när vi gör gott för de nödställda, om inte för någon annan orsak än att de är i nöd och vi kan hjälpa dem, samtidigt som vi når ut till dem med evangeliets sanningar? Hur kan vi lära oss att göra både-och, och varför är det alltid bättre??`

**Sammanfattning:**

Guds kärlek som den uttrycks i frälsningsplanen och förverkligades i Jesus liv och offer ger oss förlåtelse, liv och hopp. Som mottagare till denna nåd försöker vi dela med oss av detta till andra, inte för att förtjäna frälsning utan därför att det är vad vi skapats och återskapats till att göra. På så sätt kan evangeliet förvandla relationer och får oss att tjäna och främst de nödställda.