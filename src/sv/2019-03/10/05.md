---
title: Vår medmänsklighet
date: 04/09/2019
---

Genom sin tjänst och undervisning vädjade Jesus till ett radikalt inkluderande. Alla som sökte kontakt med honom av ärliga motiv, var de än kvinnor med dåligt rykte, tulltjänstemän, spetälska, samarier, romerska officerare, religiösa ledare eller barn, välkomnade han med genuin värme och omsorg. Som den tidiga församlingen skulle upptäcka på livsförvandlande sätt ingick i detta erbjudandet av frälsningens gåva.

När de tidiga kristna långsamt insåg hur alltomfattande evangeliet var gjorde de inte bara mer gott för andra som något som var ”trevligt” att göra. Det var kärnan i deras förståelse av evangeliet, som de upplevt i Jesus liv, verksamhet och död. När de brottades med frågor som uppstod, först individuellt för ledarna som Paulus och Petrus (se t.ex. Apg. 10:9–20), sedan som församling i mötet i Jerusalem (se Apg. 15) började de inse den dramatiska förändring som de goda nyheterna hade medfört till deras förståelse av Guds alltomfattande kärlek och hur det behövde levas ut av dem som bekänner sig följa honom.

**Vad lär följande texter om allmän medmänsklighet? Hur borde varje tanke påverka vår attityd till andra?**

`Mal. 2:10;`

`Apg. 17:26;`

`Rom. 3:23;`

`Gal. 3:28`

Gal 3:28 är en teologisk sammanfattning av Jesus praktiska berättelse om den barmhärtige samariern. Hellre än diskutera om vår skyldighet att tjäna, gå bara och gör det, och var kanske också beredd på att bli betjänad av dem vi inte förväntar oss ska göra det. Det medmänskliga i den globala människofamiljen förverkligas i högre grad i familjegemenskapen hos dem som binds samman av evangeliet, av Guds frälsande kärlek som kallar oss till enhet i honom: ”Med en och samma Ande har vi alla döpts att höra till en och samma kropp, vare sig vi är judar eller greker, slavar eller fria” (1 Kor. 12:13).