---
title: "Sabbaten: en frihetens dag"
date: 13/07/2019
---

### Veckans huvudtexter
2 Mos. 16:16–18; 20:8–11; 5 Mos. 5:12–15; Matt. 12:9–13; 3 Mos. 25:1–7.

> <p>Nyckeltext</p>
> ”Och Jesus sade till dem: ’Sabbaten blev till för människan och inte människan för sabbaten’ ” (Mark. 2:27). 

Gud skapade sabbaten som skapelseveckans avslutande verk. Det har sagts att Gud inte bara vilade på den sjunde dagen utan han skapade vilan som en väsentlig del av hur världen skulle komma att vara. Sabbaten visar hur vi skapades till att samverka med Gud och med varandra.

Därmed är det knappast förvånande att finna att sabbaten, som är ett av budorden i Guds plan för sitt folk, visar sig tidigt när den nya israelitiska nationen upprättas. Sabbaten skulle ha en viktig roll i hebréernas liv.

När vi talar om sabbaten övergår samtalet ofta till hur den ska hållas. Vad bör vi inte göra, och liknande frågor. Hur viktiga dessa frågor än är behöver vi förstå den väsentliga roll som sabbaten var tänkt att spela i världen och i Guds folks liv. Den skulle vara en symbol på Guds nåd och omsorg.

Som Jesus sade var sabbaten skapad för hela mänskligheten. När vi verkligen ”tänker på sabbatsdagen” förändrar det oss under varje veckodag, och Jesus visade att den kan bli till välsignelse även för andra.