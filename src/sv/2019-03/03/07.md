---
title: Studiehjälp 
date: 19/07/2019
---

Läs Ellen White: ”From the Red Sea to Sinai”, s. 295–297 i _Patriarchs and Prophets_; ”Minnesdagen”, s. 274–283 i _Vändpunkten_; Sigve K. Tonstad, ”The Social Conscience of the Seventh Day”, s. 125–143 i _The Lost Meaning of the Seventh Day_.

”Jesus sade till dem att det stod i överensstämmelse med sabbatsbudets anda att hjälpa de lidande. Det stod också i överensstämmelse med det arbete som utfördes av Guds änglar, när de ständigt far upp och ned mellan himmelen och jorden för att tjäna lidande människor…

Människorna har också en gärning att utföra på denna dag. Livets nödvändiga göromål måste utföras. De sjuka måste vårdas och de nödlidande hjälpas. Den som försummar att lindra lidandet på sabbaten, kommer inte att bli betraktad som oskyldig. Guds heliga vilodag skapades för människans skull. Barmhärtighetens gärningar står i full överensstämmelse med denna avsikt. Gud vill inte att någon av dem han skapat skall utsättas för smärta en enda timme, om den kan lindras på sabbaten eller någon annan dag” (Ellen White: _Vändpunkten_, s. 195, 196).

**Samtalsstart:** Bibeln säger att sabbaten ska vara en glädjedag för oss (Jes. 58:13). Är den det för dig? Varför? Vad gläder du dig över?

**Förbön:** Be att den här sabbaten ska bli välsignad och att du och hela din församling ska få möta Gud idag.

**Samtalsfrågor:**

`1. På vilka sätt har du upplevt sabbaten som en demonstration av din förtröstan på Gud? Har du haft någon mannaliknande erfarenhet i ditt liv, där Gud bemött dina behov som ett svar på din förtröstan på honom? Berätta i så fall om det i studiegruppen och tala om vad du lärde dig.`

`2. Som vi sett i fjärde budet i 2 Mos. 20:8–11 och 5 Mos. 5:12–15 betonade Gud olika aspekter av sabbaten. Vilken av dem värdesätter du mest?`

`3. Samtala i studiegruppen eller individuellt om hur ni kan dela med av er sabbatens välsignelser och fördelar i ert samhälle.`

`4. På vilka sätt förvandlar sabbaten ditt liv? Finns det delar av ditt liv där sabbatens mönster och principer borde ha en större påverkan?`

**Sammanfattning:**

Gud gav sabbaten som minne av skapelsen och återlösningen, men den har också många praktiska fördelar. Den lär oss att lita på att Gud tillfredsställer våra behov; den lär oss att behandla alla lika; och den kan bli en andlig ordning som kan förvandla alla våra relationer. Jesus visade sitt ideal för sabbaten genom att hela de sjuka och betona att sabbaten är en dag då man kan hjälpa dem som behöver det.