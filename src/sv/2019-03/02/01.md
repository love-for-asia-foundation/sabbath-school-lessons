---
title: Förebild för en bättre värld
date: 06/07/2019
---

### Veckans huvudtexter
2 Mos. 3:7; Matt. 22:37–40; 2 Mos. 22:21–23; 5 Mos. 14:22–29; 26:1–11; 3 Mos. 25:9–23. 

> <p>Nyckeltext</p>
> ”Du skall inte ta hämnd och inte hysa vrede mot någon i ditt folk, utan du skall älska din nästa som dig själv. Jag är Herren” (3 Mos. 19:18).

I sin nåd har Gud alltid haft människor som han har haft en speciell relation till. Bl.a. i berättelserna om Henok, Noa, Abraham, Isak och Jakob ser vi Guds försök att återuppbygga den brustna relationen till människorna. Men detta var inte bara till förmån för dessa få individer och deras familjer. När de hade kontakt med Gud och var välsignade av honom var det en del av en större plan som innebar att Gud skulle reparera den relationen och ge välsignelser till andra. Som Gud sade till Abraham: ”Jag skall göra dig till ett stort folk, jag skall välsigna dig och göra ditt namn så stort att det skall brukas när man välsignar. … Och alla folk på jorden skall önska sig den välsignelse som du har fått” (1 Mos. 12:2, 3). Eftersom han var välsignad kunde han bli till välsignelse för andra.

Denna välsignelse skulle komma genom Israels folk och ytterst genom Messias, som skulle komma från det folket. I och med att Gud skapade Israels folk arbetade han nu med en hel nation. Han gav dem lagar, föreskrifter, högtider och sedvänjor som skulle vara ett levnadssätt som ledde till att de som Gud välsignade också skulle bli till välsignelse för andra.

Utan tvekan finns denna princip kvar än idag.