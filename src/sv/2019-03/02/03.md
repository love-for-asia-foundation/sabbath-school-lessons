---
title: De tio budorden
date: 08/07/2019
---

`Läs Matt. 22:37–40 och därefter 2 Mos. 20:1–17. På vilket sätt hjälper Jesus sammanfattning av de tio budorden dig att förstå vart och ett av dem?`

De tio budorden låter som en grundlag. Ett kort förord lägger ut grunden för dem, nämligen det faktum att Gud befriade sitt folk. Sedan räknar dokumentet upp grundprinciperna för nationen. I det här fallet fanns det speciella bud om hur människorna bäst skulle leva ut sin kärlek till Gud och älska varandra. Det är ganska intressant att många nationer med ett kristet arv har lagt grunden för sina lagar utifrån dessa vägledande principer.

Många av budorden är korta, men vi bör inte underskatta bredden av deras påverkan och hur allomfattande de tio budorden är som en lag för livet. T.ex. sammanfattar det sjätte budordet ”du skall inte dräpa” ”alla handlingar av orättvisa som kan korta ner livet” liksom ”självisk försummelse att ta hand om de hjälpbehövande eller lidande” (Ellen White: _Patriarchs and Prophets_, s. 309). På samma sätt dömer budet mot stöld (se 2 Mos. 20:15) ”slavhandeln och erövringskrig”. Det ”kräver betalning av rättvisa skulder och löner” och förbjuder ”varje försök till egen vinning genom likgiltighet, svaghet och andras olycka” (s. 309).

Vi kan lätt tycka att vi inte är några onda människor. Om vi t.ex. inte är direkt involverade i mord eller stölder kan det kännas som att vi är rätt bra människor. Men när Jesus talade om budorden gjorde han det klart att de inte uppfylldes bara genom att vi inte utför vissa handlingar. Nej, våra tankar, motiv och även försummelser att göra något vi vet att vi borde göra kan vara ett brott mot Guds lag (se Matt. 5:21–30).

Föreställ dig därför ett samhälle där vart och ett av de tio budorden tas på allvar och där människorna lever efter dem helt och fullt. Det skulle vara ett aktivt, levande samhälle där var och en entusiastiskt handlade utifrån kärlek till Gud genom att älska och ta hand om varandra.

`Varför är vi benägna att läsa de tio budorden ”snävt” och ofta ignorera deras bredare tillämpning av dessa viktiga principer på våra liv? Varför är den snävare läsningen lättare att följa i praktiken?`