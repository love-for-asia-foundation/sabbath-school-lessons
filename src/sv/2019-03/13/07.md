---
title: Studiehjälp 
date: 27/09/2019
---

Läs Ellen White: ”Det nya budet”, s. 511–520 i _Löftestiden; _”Kindness the Key to Hearts”, s. 81–86 i _Welfare Ministry._

”Det arbete lärjungarna gjorde, skall vi också göra. Varje kristen skall vara en missionär. När vi arbetar för dem som behöver hjälp skall vi visa sympati och medlidande, och på ett självuppoffrande sätt göra allt vi kan för att lindra nöden bland lidande människor. …

Det är vår uppgift att ge mat till de hungriga, kläder till de nakna och tröst till dem som lider och har det svårt. Vi skall hjälpa dem som är förtvivlade och ingjuta mod i dem som är utan hopp.

När Kristi kärlek kommer till uttryck i osjälviskt arbete för andra, kommer detta att göra mer för att omvända den orättfärdige än svärdet och domstolen kan göra. Dessa är visserligen nödvändiga för att avskräcka lagöverträdaren, men en kärleksfull missionsarbetare kan göra mer än det. Ofta är det så att det hjärta som hårdnar vid tillrättavisning, kommer att mjukna inför Kristi kärlek” (Ellen White: _Hälsa för hela människan,_ s. 55, 56).

”Slaveri, kastsystem, orättvisa fördomar om raser, förtryck av de fattiga, likgiltighet för de olyckliga läggs alla fram som okristliga och utgör ett allvarligt hot mot människosläktets välbefinnande. Det är ondska som Kristus församling befallts av sin Herre att förkasta” (Generalkonferensens president A. G. Daniells, tal om Ellen Whites gärning vid hennes begravning, _Life Sketches of Ellen G. White_, s. 473).

**Samtalsstart:** Vilka mänskliga behov tycker ni blir sämst hjälpta i vårt servicesamhälle?

**Förbön:** Be särskilt att Gud ska visa dig och din församling kärleksvägar till människor omkring er.

**Samtalsfrågor:**

`1. Det finns många människor, grupper och organisationer som försöker lindra nöden i världen. Vilka unika styrkor, insikter och resurser kan Adventistsamfundet tillföra i denna uppgift?`

`2. Kan du minnas en tid då du har känt dig uppmuntrad av din församling och fick deras stöd? Hur kan du, med lärdomar från den erfarenheten, ge andra samma uppmuntran?`

`3. Vad mer finns det, förutom församlingens stöd, som kan hjälpa dig att inte tröttna på att göra det som är gott?`

`4. Vilka projekt för rättvisa och arbete mot fattigdom känner du till som Adventistsamfundet runt omkring i världen stödjer? Hur kan du bidra till denna sorts arbete inom samfundet?`

**Sammanfattning:**

Ja, som kristna är vi kallade att tjäna andra i deras behov, särskilt de skadade, lidande och förtryckta. Även om vi har vårt personliga ansvar inom detta område, kan vi som en gemenskap som koncentrerar sig på tjänst för andra, vara mer effektiva när vi samarbetar som en församlingsfamilj.