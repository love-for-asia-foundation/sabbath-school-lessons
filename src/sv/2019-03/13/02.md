---
title: Förändringens agenter
date: 22/09/2019
---

Vi har sett i de tidiga kapitlen i Apg. hur de första kristna skapade en annan sorts gemenskap, tog hand om de hjälpbehövande bland dem, och när de tillsammans nådde ut till dem som inte tillhörde församlingen erbjöd de dem hjälp där det behövdes och inbjöd dem att förena sig med det Gud gjorde bland dem.

Vid sidan om Jesus symbolbilder på salt och ljus använder Paulus flera metaforer för att beskriva församlingens verksamhet i världen. Bland annat beskriver han dem som lever som Guds folk som ett offer (se Rom. 12:1), Kristus kropp (se 1 Kor. 12:12–20), sändebud (se 2 Kor. 5:18–20) och doft (se 2 Kor. 2:14–16). Alla dessa bilder talar om rollen som representanter eller agenter för Guds rike redan nu, mitt i en värld där den stora striden härjar.

`Se på var och en av dessa ”representantbeskrivningar” ovan. Vilken beskriver bäst hur du skulle vilja representera Gud och hans verk i ditt sammanhang, och varför?`

I varje bild ingår ett handlande, inte som ett medel för att bli godtagna av Gud för det är människorna redan genom Kristus offer när de har tagit emot Guds kärlek och nåd och blir hans agenter i en skadad och döende värld.

Men detta kan också ses på ett ännu djupare plan: eftersom Guds kärlek och nåd är vad riket handlar om handlar vi på ett sätt som återspeglar kärlek och nåd för andra och verkar för och deltar redan nu i det eviga riket.

Inom internationell lag betraktas en nationell ambassad som en del av den nation den representerar, även om den fysiskt ligger i ett främmande land, kanske långt borta från hemlandet. Det är på ett liknande sätt när vi försöker förverkliga Guds rike här och nu. Då ger det oss glimtar av den eviga verkligheten och som sådana pekar de på och ger en försmak av den slutgiltiga segern över ondskan. Genom det kan vi som Kristus sändebud och agenter uppleva verkligheten i hans kärlek och rättvisa i våra liv, i församlingen och i deras liv som vi försöker tjäna.

`Läs 2 Kor. 2:15-16. Vad är skillnaden mellan de två dofterna, och hur kan vi veta vilket slags doft vi själva är?`