---
title: En tjänargemenskap 
date: 21/09/2019
---

### Veckans huvudtexter
2 Kor. 2:14–16; 2 Mos. 32:1–14; 1 Pet. 2:12; Fil. 2:15; Ef. 2:19; Heb. 10:23–25.

> <p>Nyckeltext</p>
> ”Låt oss orubbligt fortsätta att bekänna vårt hopp, ty han som gav oss löftena är trofast. Låt oss ge akt på varandra och sporra varandra till kärlek och goda gärningar” (Heb. 10:23, 24). 

När vi försöker fullfölja det kristna uppdraget bör vi inte nedvärdera församlingens potential som en organiserad gemenskap av troende. Vi har redan noterat utmaningar vi kan möta när vi försöker ta tag i orättvisa och fattigdom. Men genom samarbete med andra troende i en trosgemenskap kan vi bli till mer välsignelse för dem som finns runt omkring.

Frestelsen finns att när vi kommer samman som en församling blir vi distraherade av att hålla själva församlingen i gång och glömmer att den finns till för att tjäna den värld i vilken Gud placerat den. Som församlingskropp får vi inte ignorera det lidande och den ondska som finns överallt runt omkring oss. Om Kristus inte ignorerade det får vi inte heller göra det. Vi behöver vara trogna vårt uppdrag att förkunna evangelium, och med den förkunnelsen kommer arbetet att hjälpa de förtryckta, de hungrande, nakna och hjälplösa.

Tillsammans, som församlingsgemenskap och organisation, är vi Kristus kropp (se 1 Kor. 12:12–20). Som en gemenskap är vi kallade till att vandra så som Jesus gjorde, nå ut som han gjorde och tjäna som hans händer, fötter, röst och hjärta i dagens värld.