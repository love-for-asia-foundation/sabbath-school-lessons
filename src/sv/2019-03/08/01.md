---
title: Dessa minsta
date: 17/08/2019
---

### Veckans huvudtexter
Matt. 5:2–16, 38–48; Rom. 12:20, 21;** **Luk. 16:19–31; 12:13–21; Matt. 25:31–46. 

> <p>Nyckeltext</p>
> ”Kungen skall svara dem: ’Sannerligen, vad ni har gjort för någon av dessa minsta som är mina bröder, det har ni gjort för mig’ ” (Matt. 25:40).

När vi har sett att Jesus levde ett liv där han visade omsorg om andra, särskilt de som led och var förlorade, borde vi förvänta oss att han också har en del att säga om den omsorgen. Och det har han också.

Jesus undervisning är praktisk och koncentrerad på vad det innebär att leva som Guds efterföljare. Som sådana kan vi se att Jesus manar oss till rättvisa, vänliga och barmhärtiga handlingar, såsom han själv gjorde här på jorden. Om vi följer hans exempel tjänar vi andra såsom han gjorde.

Jesus talade också om himmelriket. I hans beskrivning är himmelriket en verklighet som vi redan nu kan vara en del av. Det är ett levnadssätt som fungerar med andra prioriteringar och värden och annan moral än i de jordiska rikena. Jesus undervisning gav en förebild av detta rike, och där ingår en stark betoning på hur vi tjänar Gud, och hur vi, när vi gör det, ska förhålla oss till andra. Vi ser också att tjänsten för andra, att vi tar hand om deras behov och lyfter upp dem, är ett sätt att direkt tjäna Gud.