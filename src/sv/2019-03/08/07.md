---
title: Studiehjälp 
date: 23/08/2019
---

Läs Ellen White: ”Besvärande fråga”, s. 497–503 och ”De två grupperna”, s. 637–642 i _Vändpunkten_; ”En stor klyfta fastställd”, s. 205–216 och ”Vem är min nästa?”, s. 312–323 i _Såningsmannen_.

Kristus ”bryter ned alla skiljemurar som byggts upp i världen och talar om en kärlek som omfattar hela mänskligheten. Han lyfter människorna ur de trånga cirklar som deras själviskhet ritat upp åt dem. Han suddar ut politiska och sociala gränslinjer. Granne eller främling, vän eller fiende – är inte det avgörande. Han lär oss att _var och en_ som behöver hjälp är vår nästa som vi bör hjälpa. Hela världen är vårt missionsfält” (Ellen White: _Men jag säger…_, s. 49, 50).

”Den gyllene regeln utgör kristendomens verkliga väsen. En lägre målsättning är ett falsarium. En religion som leder oss att nedvärdera våra medmänniskor, som Jesus satt så högt pris på att han dött för dem, är en falsk religion. En religion som försummar mänskliga behov och rättigheter och inte beaktar mänskligt lidande duger ingenting till. Nej, vi förråder Kristus om vi inte bryr oss om dem som saknar resurser, tröstar dem som lider eller räcker en hjälpande hand åt dem som sjunkit i synd. Att människor kallar sig kristna men inte lever som Kristus, har gjort kristendomen kraftlös i världen” (s. 142, 143).

**Samtalsstart:** Om din församling försvann, skulle ditt samhälle sakna den? Varför? Varför inte?

**Förbön:** Be att vår församling ska få en (större) vision om att engagera sig i samhällets behov runt omkring den.

**Samtalsfrågor:**

`1. Vilket bibelavsnitt tycker du bäst om i veckans studium? Varför?`

`2. Se på vad Ellen White skrev: ”En religion som försummar mänskliga behov och rättigheter och inte beaktar mänskligt lidande duger ingenting till.” Varför bör vi akta oss för att tänka att eftersom vi har ”sanningen” (som vi har) är allt annat oviktigt?`

`3. Vad visar verserna i torsdagens studium också ingår i att vi har ”sanningen”?`

**Sammanfattning:**

Jesus undervisning stakade ut ett annorlunda sätt att leva för dem som är medborgare och aktiva i Guds rike. Han byggde på Gamla testamentets grund och gav eko åt och utvidgade omsorgen om de fattiga och förtryckta. Han betonade att hans efterföljare ska leva som människor som visar medkänsla och barmhärtighet medan de väntar på hans återkomst.