---
title: Dessa minsta
date: 22/08/2019
---

Ytterligare ett tillfälle då Jesus fick en fråga och gav ett ganska annorlunda svar än vad som kunde förväntas finns i hans predikan i Matt. 24 och 25. Lärjungarna kom till Jesus och frågade om templets förstörelse i Jerusalem och tiden för hans återkomst (se Matt. 24:1–3). Slutet av Jesus omfattande svar på denna fråga hänvisar till att ge de hungrande mat och de törstande att dricka, ta emot främlingar, klä de nakna, ta hand om de sjuka och besöka dem som är i fångenskap. Han försäkrade dem: ”När ni gjorde det – eller vägrade att göra det – mot dessa mina minsta bröder och systrar, gjorde ni det mot mig!” (se Matt. 25:40, 45).

Det här är sammankopplat med frågorna som påbörjade denna undervisning som en bild på den yttersta domen. I Matt. 24 gav Jesus mer direkta svar på lärjungarnas frågor. Han gav tecken och varningar som handlade om Jerusalems förstörelse och tidens slut, men han betonade behovet att ”vaka” och leva väl i ljuset av löftet om hans återkomst. Den första delen av Matt. 25, berättelsen om de kloka och dåraktiga unga flickorna, betonade behovet av förberedelse för en oväntad resp. fördröjd återkomst. Berättelsen om de tre tjänarna tar upp behovet att leva väl och produktivt medan man väntar. Liknelsen om fåren och getterna är mycket mer tydlig i sin beskrivning av de uppgifter som Guds folk borde engagera sig i.

`Läs Matt. 25:31–46. Vad säger Jesus här? Varför är detta inte frälsning genom gärningar? Men vad lär hans ord här om vad det verkligen innebär att ha en frälsande tro?`

Jesus säger här att när vi tjänar andra gör vi det för honom. De orden borde förvandla alla våra relationer och attityder. Föreställ dig att kunna inbjuda Jesus till en måltid eller besöka honom på ett sjukhus eller i ett fängelse. Jesus sade det gör vi när vi utför det för människor i vårt samhälle. Vilket fantastiskt tillfälle han ger oss på detta sätt!

`Läs med bön Jesus ord i dessa verser. Hur förstår vi tanken att han likställde sig själv med de hungrande, nakna och fångna? Vilken kraftfull skyldighet lägger detta på oss och på hur vi lever?`