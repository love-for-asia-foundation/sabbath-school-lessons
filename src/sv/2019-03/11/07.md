---
title: Studiehjälp 
date: 13/09/2019
---

Läs Ellen White: ”En högre nivå”, s. 290–302 i _Löftestiden_; ”Jordens ödeläggelse”, s. 562–569 i _Från mörker till ljus._

”När Guds röst befriar hans folk från fångenskapen blir det ett fruktansvärt uppvaknande för dem som har förlorat allt i livets stora strid. Så länge prövningstiden pågick lät de sig förblindas av Satans bedrägerier och försvarade sin synd. De rika kände sig stolta över sin överlägsenhet över dem som var mindre gynnade. Men de hade fått sin rikedom genom att överträda Guds lag. De försummade att mätta de svältande, kläda de nakna, att göra rätt och att älska barmhärtighet … De sålde sin själ för jordisk rikedom och världsliga nöjen. De sökte inte att bli rika inför Gud. Resultatet blev att deras liv blev ett misslyckande. Deras nöjen blev bitterhet. Deras skatter multnade bort” (Ellen White: _Från mörker till ljus_, s. 562, 563).

”Den stora striden är slut. Synd och syndare finns inte längre. Hela världsalltet är rent. Samstämmighet och glädje går som pulsslag genom hela den väldiga skapelsen. Från honom som skapade allt flyter liv, ljus och glädje ut genom världsalltets oändliga rymder. Allting, från den minsta atom till den största värld, organisk eller oorganisk, förkunnar i fullkomlig skönhet och glädje att Gud är kärlek” (s. 583).

**Samtalsstart:** Hur ser ni på framtiden?`

**Förbön:** Be om att kunna dela mer er av adventhoppet på smittande och trovärdiga sätt och att samtidigt leva både i världen och Guds rike.

**Samtalsfrågor:**

`1. Förklara hur det du har studerat denna vecka visar att livet här och nu har betydelse. Jämför detta med tron som vissa har att vi inte behöver bekymra oss för detta liv och denna värld eftersom Gud kommer att förgöra allt detta och börja om. Hur kan vi också akta oss för att inte använda denna sanning om löftet om en ny värld till att ignorera de nödställda (Gud ska ju till slut ställa allting till rätta)? Ännu viktigare: hur kan vi försäkra oss om att vi inte använder denna sanning till att utnyttja andra?`

`2. Vår förståelse av Bibelns profetior räknar med att ondska, bekymmer och lidande ökar ju närmare Jesus återkomst vi kommer. När sådana ting händer hänvisar vi ofta till Matt. 24. Hur borde vi se på dessa tragedier i ljuset av Matt. 25?`

**Sammanfattning:**

Vår Gud vill inte att ondskan ska fortsätta för all framtid. Bibelns fantastiska hopp är Jesus återkomst för att göra slut på ondskan och orättvisan och skapa en ny värld som den var tänkt att bli. Byggd på Jesus uppståndelse förvandlar detta hopp oss idag och ger oss mod att tjäna Gud och andra medan vi väntar på hans återkomst.