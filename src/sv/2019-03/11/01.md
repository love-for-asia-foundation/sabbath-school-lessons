---
title: Att leva adventhoppet
date: 07/09/2019
---

### Veckans huvudtexter
Luk. 18:1–8; Matt. 24–25; 1 Kor. 15:12–19; Pred. 8:14; 12:13, 14; Upp. 21:1–5; 22:1–5.

> <p>Nyckeltext</p>
> ”Stå därför fasta och orubbliga, mina kära bröder, och ge ut er helt i arbetet för Herren. Ni vet ju att han inte låter er möda vara förspilld” (1 Kor. 15:58). 

Jesus kungjorde Guds rike som en närvarande verklighet som vi kan vara en del av idag. Han sände sina lärjungar till att göra detsamma och förverkliga hans rike genom att förkunna evangeliet och tjäna andragenom att ge lika fritt som de själva fått (se Matt. 10:5–8).

Men Jesus var också tydlig med att hans rike var ett annat slags rike som ”hör inte till denna världen” (Joh. 18:36), men som ändå skulle komma i sin fullhet. Genom hans människoblivande, verksamhet, död och uppståndelse upprättades Guds rike, men Jesus såg också fram emot en tid då hans rike helt skulle ersätta den här världens riken, och Guds välde skulle fullbordas.

Definitionsmässigt är adventister – de som väntar på detta rikes ankomst – ett hoppets folk. Men det hoppet handlar inte bara om en kommande värld. Hoppet emotser framtiden men förvandlar också nuet. Med ett sådant hopp lever vi i nuet som vi förväntar oss göra i framtiden, och vi börjar verka för att göra skillnad på sätt som passar ihop med vad vi förväntar oss att världen en dag ska bli.