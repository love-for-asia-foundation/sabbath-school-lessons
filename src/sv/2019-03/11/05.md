---
title: Hopp om dom
date: 11/09/2019
---

`Läs Pred. 8:14. På vilka sätt ser du att det som står skrivet här är en kraftfull verklighet?`

Lidande, förtryck och tragedi är hårda nog i sig, men skada och kränkning är ännu svårare när de verkar vara meningslösa eller obemärkta. Den möjliga meningslösheten i en sorg är tyngre än vad bördan var från början. En värld utan slutgiltig rättvisa är den yttersta grymma absurditeten. Inte undra på att nittonhundratalets ateistförfattare klagade över vad de trodde var det mänskliga tillståndets ”absurditet”. Utan hopp om rättvisa, dom, utan hopp om att allting någonsin skulle ställas till rätta skulle vår värld verkligen vara absurd.

Men ropet i Pred. 8:14 är inte berättelsens slut. Mot slutet av sina protester gör Salomo en snabb vändning. Mitt i sin klagan över meningslösheten säger han plötsligt ungefär: _Vänta lite. Gud kommer att döma, så allt är inte meningslöst. Allting och alla har faktiskt betydelse._

`Läs Pred. 12:13, 14. Vad säger detta om hur viktigt allt vi gör här är?`

Hoppet om domen beror på vad vi tror om Gud, livet och världen vi lever i. Som vi sett hävdar Bibeln att vi lever i en värld som Gud skapade och som han älskar, men den har gått fel och Gud verkar för sin plan om återskapelse, och allt genom Jesus liv och död. Guds dom är en avgörande del i hans verk att ställa vår värld till rätta. För dem som utstått så mycket av allt som gått fel i världen, de marginaliserade, offer för brutalitet, de förtryckta och utnyttjade, för dem är domen verkligt goda nyheter.

`Vad betyder det för dig att veta att en dag och på sätt som vi inte kan föreställa oss kommer till slut den rättvisa vi så längtar efter? Hur kan vi hämta hopp från detta löfte?`