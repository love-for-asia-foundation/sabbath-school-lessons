---
title: Tillbe Skaparen
date: 03/08/2019
---

### Veckans huvudtexter
Ps. 115:1–8; 5 Mos. 10:17–22; Ps. 101:1;** **Jes. 1:10–17; Jes. 58; Mark. 12:38–40.

> <p>Nyckeltext</p>
> ”Nej, detta är den fasta jag vill se: att du lossar orättfärdiga bojor, sliter sönder okets rep, befriar de förtryckta, krossar alla ok. Dela ditt bröd med den hungrige, ge hemlösa stackare husrum, ser du en naken så klä honom, vänd inte dina egna ryggen!” (Jes. 58:6, 7).

Redan en snabb läsning av Gamla testamentets profeter visar oss hur de oroas av att de fattiga och förtryckta behandlas orättvist. Profeterna och Gud för vilken de talade var rasande över vad de såg göras bland nationerna runt omkring (se t.ex. Amos 1 och 2). Men de hade också en särskild vrede och sorg över de onda handlingar som Guds folk själva utförde, de som hade tagit emot så många välsignelser. Med tanke på deras historia, liksom lagarna som Gud hade gett dem, borde dessa människor ha vetat bättre. Men tyvärr var det inte alltid fallet, och profeterna hade mycket att säga om detta sorgliga tillstånd.

Det är också intressant att upptäcka att många av de mest kända utsagorna av Gamla testamentets profeter beträffande rättvisa och orättvisa faktiskt kom i samband med föreskrifterna för gudstjänst. Som vi kommer att se är sann tillbedjan inte bara någonting som sker under en religiös ritual. Sann tillbedjan handlar om ett liv som delar Guds omsorg om andras välbefinnande och försöker lyfta upp dem som har tryckts ner och glömts bort.