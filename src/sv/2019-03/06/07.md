---
title: Studiehjälp 
date: 09/08/2019
---

Läs Ellen White: ”Isaiah 58—A Divine Prescription”, s. 29–34 i _Welfare Ministry_; ”Avslöjandet”, s. 610–618 i _Vändpunkten_.

”När profeten lyfte fram värdet av praktisk gudsfruktan upprepade han bara rådet som hade getts till Israel århundraden tidigare. … Från generation till generation upprepades dessa råd av Herrens tjänare för dem som riskerade att falla in i formalism och glömma att visa barmhärtighet” (Ellen White: _Prophets and Kings_, s. 326, 327).

”Jag har blivit tillsagd att hänvisa vårt folk till Jes. 58. Läs detta kapitel noggrant och förstå den sortens verksamhet som ger församlingarna liv. Evangeliets arbete ska utföras genom våra frivilliga likväl som genom våra anställda. När du möter lidande människor som behöver hjälp, ge det till dem. När du finner hungrande människor, ge dem mat. När du gör så arbetar du i enlighet med Kristus verksamhet. Mästarens heliga verk var ett välviljans verk. Låt människorna överallt uppmuntras till att vara delaktiga i det” (Ellen White: _Welfare Ministry_, s. 29).

**Samtalsstart:** Hur stark är kopplingen mellan evangeliet och social rättvisa? Hur visar sig detta i kyrkans liv?

**Förbön:** Be om ett förnyat hjärta för de förtryckta och marginaliserade i vårt land.

**Samtalsfrågor:**

`1. Har du någonsin tänkt på att man kan tillbe genom att utföra rättvisa barmhärtighetshandlingar? Hur skulle denna förändring påverka din omsorg om andra? Hur skulle den påverka ditt sätt att tillbe?`

`2. Hur kan vi skydda oss från att försumma ”det viktigaste i lagen” (Matt. 23:23) i våra kristna liv, både individuellt och som församling? Kan du se några exempel i din egen erfarenhet där du kan ha ”silat mygg men svalt kameler” (Matt. 23:24)?`

`3. Varför betraktas hyckleri som en sådan synd? Är det inte bättre att åtminstone försöka se ut som om vi gjorde något gott?`

`4. Hur förändrar Guds vision och lidelse för de fattiga och nödställda, som profeterna uttryckte den, ditt sätt att se på världen? Hur skulle du kunna läsa eller höra lokala nyhetsrapporter på ett annat sätt om du såg och hörde dem med en profets ögon och öron?`

**Sammanfattning:**

När profeterna koncentrerade sig på ondskan i landet var de särskilt riktade på ondskan hos dem som gjorde anspråk på och tillbad Gud som sin egen Gud. För profeterna och för Jesus är tillbedjan oförenlig med orättvisa, och en sådan religion är hyckleri. Sann gudstillbedjan strävar efter att också arbeta mot förtryck och ta hand om de fattiga och behövande.