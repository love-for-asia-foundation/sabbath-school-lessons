---
title: Profeternas rop
date: 27/07/2019
---

### Veckans huvudtexter
1 Sam. 8:10–18; Am. 5:10–15; Mika 6:8; 1 Mos. 19:1–13; Hes. 16:49; Jes. 1:15–23.

> <p>Nyckeltext</p>
> ”Människa, du har fått veta vad det goda är, det enda Herren begär av dig: att du gör det rätta, lever i kärlek och troget håller dig till din Gud” (Mika 6:8).

Gamla testamentets profeter är bland de mest intressanta personerna i Bibeln. Deras kraftfulla röster, deras frimodiga budskap, deras känsla för sorg, vrede och raseri och tidvis deras sätt att dramatisera sina budskap gjorde dem till människor som inte kunde ignoreras, även om de inte alltid varit bekväma att ha i närheten.

De var främst sända till Israel och Juda och vädjade till människorna att återvända till deras gudomliga kallelse. Folket och deras ledare drogs alltför lätt till avgudar och de omgivande nationernas livsstil. Det var profeternas otacksamma uppgift att mana dem till att vända om. Ibland fick de påminna dem om Guds kärlek till dem och hans handlingar för dem i det förgångna och ibland varna dem för konsekvenserna om de fortsatte att gå bort från Gud. 

Vi kommer också att se att de varnade folket och ledarna för synder och ondska. Förtryck av de fattiga, behövande och hjälplösa tillhörde de största synderna. Ja, avgudadyrkan var något ont, och att följa falska religiösa sedvänjor var ont, men att utnyttja de svaga och fattiga behövde också fördömas.