---
title: Mika
date: 30/07/2019
---

`”Han har sagt dig, du människa, vad som är gott. Vad begär Herren av dig annat än att du gör det rätta, älskar barmhärtighet och vandrar i ödmjukhet med din Gud?” (Mika 6:8, _FB_). Hur kan du, just nu, leva ut dessa ord?`

Mika 6:8 är kanske en av de mest kända texterna i Bibeln. Men likt många andra verser som vi gör till slagord är vi antagligen mindre medvetna om textens sammanhang än vad vi vill erkänna.

`Läs Mika 2:8–11 och 3:8–12. Vad var det folket gjorde som Mika fördömde?`

Under Judas kung Achas regeringstid nådde Guds folk en ny botten i nationens historia och andlighet. Avguderi med dess olika onda sedvänjor ökade. Som även andra profeter noterat fortsatte man att exploatera och utnyttja de fattiga. 

Mika är inte mindre av en domsprofet än sina samtida. Det mesta av hans tre första kapitel uttrycker Guds vrede och sorg över det onda som hans folk har gjort, liksom förödelsen som var på väg att komma.

Men Gud hade inte gett upp. Även profeternas starka röster och hårda budskap antydde att Gud fortfarande intresserade sig för sitt folk. Han gav dem varningar på grund av sin kärlek till och omsorg om dem. Han längtade efter att få förlåta och återupprätta dem. Han skulle inte förbli vred för alltid (se Mika 7:18–20).

Det är sammanhanget för den välkända ”formeln”: gör det rätta, älska barmhärtighet, vandra i ödmjukhet. Det kan låta enkelt, men att leva ut en sådan tro i praktiken är mycket mer utmanande, särskilt när den är så avvikande från det övriga samhället. När andra drar nytta av orätt, hånar barmhärtigheten och lever högfärdigt så krävs det både mod och uthållighet att handla rätt, älska barmhärtighet och leva ett ödmjukt liv. Men vi gör det inte ensamma; när vi gör så vandrar vi med vår Gud.

`Vad är kopplingen mellan att göra rätt, älska barmhärtighet och vandra ödmjukt med Gud?`