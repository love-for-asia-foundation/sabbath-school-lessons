---
title: Studiehjälp 
date: 02/08/2019
---

Läs Ellen White: ”The Assyrian Captivity”, s. 279–292; ”The Call of Isaiah”, s. 303–310 i _Prophets and Kings._

”På sin tid höjde profeterna sina röster mot tydligt förtryck, uppenbar orättvisa, extrem lyx och överflöd, det skamliga festandet och drickandet, den stora tygellösheten och ondskan som profeterna. Men deras protester var förgäves, och förgäves var deras fördömelse av synden” (Ellen White: _Prophets and Kings_, s. 282).

För Jesaja ”var synen särskilt deprimerande när det handlade om folkets sociala tillstånd. I sin önskan om vinst lade männen hus till hus och åker till åker. … Rätten förvrängdes, och ingen barmhärtighet visades mot de fattiga. … Till och med domstolarna som hade som uppgift att beskydda de hjälplösa slog dövörat till för ropen från de fattiga och nödställda, änkorna och de föräldralösa. …

Inför sådana omständigheter är det inte förvånande att Jesaja, när han under Ussias sista regeringsår kallades till att bära Guds budskap om varning och tillrättavisning till Juda, bävade inför ansvaret. Han visste väl att han skulle möta envist motstånd” (s. 306, 307).

”Profeternas raka ord borde tas emot av oss som Guds röst till varje människa. Vi borde inte missa några tillfällen att utföra handlingar av barmhärtighet, av mild omtanke och kristen omsorg, för de nertyngda och förtryckta” (s. 327).

**Samtalsstart** Vad finns det för orättvisor och förtryck att ropa om just här där vi befinner oss? 

**Förbön:** Gud, öppna våra ögon till att se vad vi kan göra och ge oss mod att utföra det.

**Samtalsfrågor:**

`1. Vi förstår ofta den profetiska uppgiften som förutsägelser om framtiden. Hur förändras din uppfattning om den profetiska rollen av insikten att Gamla testamentets profeter koncentrerar sig på den värld de levde i?`

`2. Profeternas liv och budskap visar hur svårt och farligt det kan vara att stå upp för sanningen. Varför tror du att de gjorde vad de gjorde och talade som de gjorde?`

`3. I profeternas skrifter tycks Gud skifta mellan vrede och djup omsorg om sitt folk. Hur får du ihop dessa två aspekter av Guds karaktär?`

**Sammanfattning:**

Gamla testamentets profeter var lidelsefulla och ofta arga och upprörda försvarare av Guds väg och vilja för sitt folk. Denna lidelse återspeglade Guds omsorg, och i den ingick en stark fokusering på rättvisa för de fattiga och förtryckta. Profeternas uppmaningar att vända om till Gud innefattade att göra slut på orättvisan, något som Gud också lovade att göra i synerna som han gav om en bättre framtid för hans folk.