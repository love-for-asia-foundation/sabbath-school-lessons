---
title: Att älska nåd
date: 14/09/2019
---

### Veckans huvudtexter
Matt. 6:25–33; Jak. 1:5–8; 2:15, 16; Jes. 52:7; 1 Joh. 3:16–18; Jes. 58:1–10.

> <p>Nyckeltext</p>
> ”för de rättrådiga bryter ljus fram i mörkret. Den rättfärdige är nådig och barmhärtig, det går väl för den som gärna ger lån och är redlig i allt han gör” (Ps. 112:4, 5).

Som vi sett är Bibeln full av lidelsefulla beskrivningar av Guds omsorg om de fattiga och förtryckta, liksom maningar att hans folk ska arbeta för dem. Trots den uppmärksamhet dessa frågor fått har det bibliska uppdraget bara sett en sporadisk och ofullständig uppfyllelse och kommer att fullföljas först vid Kristus andra ankomst och de åtföljande övernaturliga händelserna.

Fram till dess kvarstår det onda i många former, stärkta av djävulens och hans änglars mörka andliga inflytanden. Denna ondska syns ofta mest i fattigdom, våld, förtryck, slaveri, exploatering, själviskhet och girighet. I en sådan värld behöver våra samhällen, församlingar och familjer stå emot detta onda oavsett hur svårt det ibland är att göra det. Som svar på Guds kärlek och bud, och i liv belysta av Jesus verksamhet och offer, och styrkta och vägledda av den heliga Anden behöver vi visa medkänsla, vara kreativa och modiga när vi försöker följa maningen i Mika 6:8 så att vi ”gör det rätta, lever i kärlek och troget håller dig till din Gud.”