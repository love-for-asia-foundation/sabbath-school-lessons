---
title: Studiehjälp 
date: 20/09/2019
---

Läs Ellen White: ”En högre erfarenhet”, s. 297–304 i _Hälsa för hela människan_; ”Duty to the Unfortunate” och ”Man’s Duty to His Fellow Men”, s. 511–526 i _Testimonies for the Church_, vol. 3; ”Doing for Christ”, s. 24–37 i _Testimonies for the Church_, vol. 2.

”Du kan leta genom himmel och jord, men aldrig kommer du att finna någon högre sanning än den som tar sig uttryck i handlingar av medmänsklighet mot dem som står i behov av sympati och hjälp. Detta är den sanning vi finner hos Jesus. När de som kallar sig kristna börjar praktisera den gyllene regeln i sina liv kommer evangelium att gå framåt med samma kraft som på apostlarnas tid” (Ellen White: _Men jag säger…_, s. 143).

”Kärlek till Gud framför allt annat och osjälvisk kärlek till varandra är vår himmelske Faders bästa gåva. Denna kärlek är inte en tillfällig känsla, utan en gudomlig princip, en förblivande kraft. En inte helgad människa kan inte visa en sådan kärlek. Den finns bara hos den i vars sinne Jesus bor… Om vi ger denna kärlek rum i våra sinnen, skall den göra vårt liv behagligt och utöva ett förädlande inflytande på vår omgivning” (Ellen White: _Löftestiden_, s. 515, 516). 

**Samtalsstart:** Vad upplever ni menas med Bibelns bud att ”älska din nästa som dig själv”? (Matt 22:39).

**Förbön:** Be särskilt att få uppleva den befrielse som utlovas i 1 Joh 4:18.

**Samtalsfrågor:**

`1. Som vi sett i denna veckas studium fortsätter evangeliet att vara mönster och motivation till att handla för andra, liksom Jesus gjorde för oss. Hur har detta utvidgat din förståelse och uppskattning av de goda nyheterna om vad Gud har gjort för oss och hur han visar sin kärlek till oss?`

`2. När vi höjer vår röst för de röstlösa och engagerar oss i att skapa fred och andra liknande aktiviteter kan det leda oss till offentlighet och till politiska arenor. Adventistsamfundet har dock kämpat för separationen mellan kyrka och stat. Vad är skillnaden mellan otillbörligt politiskt engagemang och att tala ut och verka för att skapa fred i offentliga sammanhang?`

`3. Vilket steg eller vilken handling i denna veckas studium skulle du vilja ta in i ditt liv och samhälle? Hur kan du göra det?`

`4. Vilket ämne om ondska och förtryck har du beslutat att be för i ditt samhälle eller i världen i stort?`

**Sammanfattning:**

Att bli Jesus efterföljare förändrar våra liv på många sätt, och även att vi får en vilja att delta i Guds aktiva intresse för de fattiga och nedtryckta. Det är aldrig någon lätt uppgift och sällan populärt, men det förändrar våra prioriteringar och motiverar oss att ta aktiva steg för att hela smärtan i världen runt omkring oss.