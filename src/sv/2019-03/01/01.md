---
title: Gud skapade…
date: 29/06/2019
---

### Veckans huvudtexter
1 Mos 1–3; Apg. 17:28; Ps. 148; Ps. 24:1: 1 Mos. 4:1–9; Matt. 22:37–39; Upp. 14:7.

> <p>Nyckeltext</p>
> ”Att förtrycka de ringa är att smäda deras skapare, ärar honom gör den som hjälper de fattiga” (Ords. 14:31). 

Har du någonsin arbetat för att skapa någonting, kanske ett konstföremål eller konsthantverk, en måltid eller något annat kreativt, bara för att få det förstört eller förkastat av den du gav det till? I så fall kan du ha fått en liten glimt av vad Gud upplevde när han skapade den här världen och gav människorna liv, bara för att sedan se synden förstöra det han hade skapat.

Bibeln säger att världen skapades med omsorg och som någonting ”mycket gott”. Vad Gud kände för sin skapelse är uppenbart i skapelseberättelsen i 1 Mos. 1 och 2. Det är i det här sammanhanget som vi bör läsa 1 Mos. 3 som handlar om syndafallet och hur krossat Guds hjärta var när han konfronterade människan som han hade skapat.

Det är anmärkningsvärt att vår värld fortfarande är något som Gud älskar, trots årtusenden av synd, våld, orättvisa och direkt uppror. Ännu mer anmärkningsvärt är det att när Gud verkställde sin plan för att återlösa och återskapa världen gav han oss som tror våra roller att spela i fullföljandet av hans större planer. Ja, vi är mottagare av hans nåd, men utifrån den nåd han har gett har vi fått ett arbete att utföra som vår Herres medarbetare. Vilket allvarligt, heligt ansvar!