---
title:  Misjonsfortelling
date:  09/08/2019
---

#### Re opp seng

_Kinnie Aitorea (18), Salomonøyene_

Kinnie Aitorea var 18 da hun ble valgt til menighetssøster på adventistenes internatskole i Salomonøyene. Hun var så glad. Pastoren fortalte Kinnie og en av de andre, Wendy, at de hadde en helt spesiell oppgave: Finne ut om jentene på internatet trengte noe.

De satte i gang. Det var plass til 40 jenter i sovesalen. Hadde de gode lakener, ulltepper og puter? Og hadde de klær og skolesaker? Noen trengte en smule hjelp.

Så kom de til Mitlyn Todongas seng. Et tynt teppe lå sammenbrettet i fotenden. Ingen madrass. Verken laken eller pute. Hun hadde heller ikke den riktige hvite blusen og den lange, svarte skjorta som jentene skulle ha.

Kinni og Wendy ville snakke med Mitlyn, men fikk vite at hun var på kortur til et museum i hovedstaden. Dette var førsteåret hennes, hun gikk i 7. klasse og kom fra en annen øy. Foreldrene var ikke adventister. De hadde prøvd å hjelpe henne, men pengene strakk ikke til.

Så sa jentene noe som gikk inn på Kinnie. De fortalte at Mitlyn gråt om nettene fordi andre ertet henne med at hun var fattig. De sa: ”Hun har ikke engang en ordentlig seng. Hva gjør hun her? Alle andre har bra seng.”

Kinnie og Wendy fortalte pastoren om Mitlyn. ”OK, vi skaffer madrass og klær,” sa han. De dro til byen og kjøpte en fem cm tykk madrass så Mitlyn kunne ligge godt. De kjøpte også et brunt laken og et teppe med små blomster, pute og et brunt putevar, hvit bluse og svart skjorte, skrivepapir, penner, såpe, tannkrem og tannkost.

Da de kom hjem, redde Kinnie og Wendy sengen og la klærne og tingene på den.

Da Mitlyn kom tilbake fra korturen, ble hun forferdet. ”Hvem eier denne madrassen?” spurte hun de andre. ”Den er din,” sa de. ”Hvem kom med den?” spurte hun. ”Kinnie og Wendy kom med madrassen og klærne,” sa en annen.

Da Kinnie kom inn i internatet den kvelden, løp Mitlyn gråtende bort til henne. ”Jeg hadde aldri trodd at noen ville kjøpe meg madrass og klær,” sa hun. ”Det er stort, det dere har gjort. Far blir så glad!”

Kinnie var glad, hun også. Hun skjønte at Gud har en plan om at vi skal hjelpe hverandre. ”Det er OK,” sa Kinnie og omfavnet Mitlyn. ”Å hjelpe andre er Guds verk.”

Takk for at dere hjelper andre med misjonsgavene.

Du kan se Kinnie her: bit.ly/Kinnie-Aitorea