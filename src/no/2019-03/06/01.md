---
title:  Tilbe skaperen
date:  03/08/2019
---

### Bakgrunnsstoff
Sal 115,1–8, 5 Mos 10,17–22, Sal 101,1, Jes 1,10–17, Jes 58, Mark 12,38–40

> <p>Minnevers</p>
> Nei, dette er fasten jeg har valgt: å løse urettferdige lenker, sprenge båndene i åket, sette undertrykte fri og bryte hvert åk i stykker, å dele ditt brød med sultne og la hjelpeløse og hjemløse komme i hus. Du skal se til den nakne og kle ham, du skal ikke snu ryggen til dine egne (Jes 58,6–7).

Selv en overfladisk lesning av profetbøkene avslører deres bekymringer om uretten mot de fattige og undertrykte. Profetene og den Gud de talte for, var rasende over det som ble gjort hos nabofolkene (f.eks. Am 1 og 2). Men de viste også vrede og sorg over uretten som ble gjort av Guds eget folk. I lys av historien og deres lover burde de ha visst bedre. Men det gjorde de ikke alltid, og profetene hadde mye å si om tingenes tilstand.

Det er interessant at mange av profetenes mest kjente uttalelser om rett og urett er gitt i sammenheng med retningslinjer om tilbedelse. Vi skal se at sann tilbedelse ikke bare skjer i religiøse sammenhenger. Tilbedelsen handler også om å leve et liv der man viser Guds omsorg for andres ve og vel og løfter opp dem som er undertrykt og glemt.