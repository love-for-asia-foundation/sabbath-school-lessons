---
title:  Til ettertanke
date:  09/08/2019
---

Les «Jes 58 – A Divine Prescription,» side 29–34 i _Welfare Ministry_; «Til advarsel og formaning» i _Alfa og Omega_, bind 5, side 162–174 [DA 610–620].

«Da profeten understreket betydningen av praktisk gudsfrykt, gjentok han bare det rådet som Israel hadde fått flere hundre år tidligere. ... Fra slekt til slekt gjentok Herrens profeter disse formaninger med tanke på dem som stod i fare for å komme inn i formalistiske vaner og glemme å vise barmhjertighet.» – _Alfa og Omega_, bind 3, side 154 [PK 326, 327].

«Jeg er bedt om å vise vårt folk til Jesaja 58. Les kapitlet nøye og forstå hva slags tjeneste som vil gi liv i menighetene. Evangeliet skal frembæres både ved hjelp av vår raushet og vårt arbeid. Når dere møter lidende som trenger hjelp, så hjelp dem. Når dere finner dem som er sultne, så gi dem mat. Gjør dere dette, arbeider dere slik Jesus gjorde. Mesterens hellige arbeid var et velvillig arbeid. La vårt folk overalt bli oppmuntret til å delta.» – _Welfare Ministry_, side 29.

**Spørsmål til drøftelse**

`Har du noen gang tenkt på det å gjøre rett og vise trofast kjærlighet som tilbedelse? Hvordan kan dette endre din måte å vise omsorg for andre på? Hvordan kan det endre din oppfatning av tilbedelse?`

`Hvordan kan vi unngå å forsømme «det som veier mer i loven» (Matt 23,23), både hver for oss og som menighet? Har du eksempler på at du kan ha silt bort myggen, men slukt kamelen (Matt 23,24)?`

`Hvorfor er hykleri en stor synd? Er det ikke bedre å la det se ut som om vi gjør godt?`

`Hva har Guds visjon og iver for de fattige og nødstedte å si for ditt verdenssyn? Ville du få et annet syn på lokalnyhetene hvis du så og hørte med profetenes øyne og ører? Hvordan?`

**Sammendrag**

Profetene var opptatt av ondskapen i landet, men de var spesielt opptatt av det onde som ble begått av dem som kalte seg Guds barn og tilba som om Gud var deres eiendom. For Jesus og profetene er tilbedelse uforenlig med urett, og slik religiøsitet er hykleri. Den ekte tilbedelsen som Gud søker, innbefatter å motarbeide undertrykkelse og vise omsorg for de fattige og nødstedte.