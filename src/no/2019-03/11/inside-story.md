---
title:  Misjonsfortelling
date:  13/09/2019
---

#### Alltid fremover

_Joel Rabo (67), Fiji_

Joel Rabos tante sto over ham ved sengen på sykehuset. ”Du må kutte ut den menigheten. Det vil skje mye mer vondt hvis du fører den til vår landsby. Du tilber på en annen dag. Nå ser du følgene.”

Joel så på bandasjene sine. Begge armene ble brukket i bilulykken. To av nevøene hans var døde.

Joel hadde ivret etter å forkynne adventbudskapet på hjemstedet Nabouciwa. Mange var imot, også slektninger. Men ti ble døpt. Han skaffet kirketomt og satte av en dag da menigheten skulle rydde tomta. Men dagen før skulle han tidlig opp og kjøre en nevø til flyplassen.

Kl. 4 sovnet Joel ved rattet og kjørte utfor. Nevøen og hans bror døde. Andre kom på sykehus. Joels tante kom for å få ham til å slå fra seg tanken om å bygge kirke.

”Tante,” sa han, ”du har bare en sønn. Hvis jeg kunne dø her på sykehuset for at sønnen din skulle bli adventist en dag, ville jeg takke Gud for at jeg fikk gi mitt liv for din sønns liv.” Tante snudde seg bort med tårer i øynene.

Joel var likevel ikke så sikker. Den måneden på sykehuset ba han: ”Kjære Gud, jeg vet ikke om jeg gjør din vilje.” Men da han ble utskrevet, var han sikker. Lidelse har vært en del av Guds folks liv siden Abels tid. Så hvorfor skal vi sky lidelser?

Joel skjønte at slikt kan skje når man utbrer evangeliet. Kirka ble åpnet en måned senere. Nå ville Joel plante en kirke i Kiuva. Men han ville ikke ha noen tragedie, så de fastet og ba to ganger i uka mens de gikk fra hus til hus. Til hans overraskelse ble de bedt om å holde gudstjenester hjemme hos en av innbyggerne. Senere ga han tomt til en kirke. Joel følte at bønn og faste bidro til at det gikk så lett.

Senere kom de til Buretu. Igjen ba og fastet de. Her ble høvdingen og familien hans døpt. Men før de fikk bygget en kirke, døde høvdingen av diabetes, og folk lurte på om det var straffen for at han ble adventist.

Joel sa at det var djevelens verk og tror at kirka vil bli bygget. Han gleder seg også til offeret 13. sabbat, som skal bidra til å forebygge diabetes med midler til prosjektet ”Redd 10 000 tær”.

Joel sa at Gud vil seire i landsbyen. Han mintes ordene om at han hadde vært villig til å dø for sin tantes eneste sønn. Senere ble han og hans fire barn døpt. ”Da jeg besøkte tante før hun døde, takket hun meg for at jeg delte budskapet med sønnen hennes,” sa Joel. ”Gud styrer alt.”

Du kan se Joel her: bit.ly/Joeli-Rabo