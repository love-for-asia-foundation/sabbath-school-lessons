---
title:  Livet i adventhåpet
date:  07/09/2019
---

### Bakgrunnsstoff
Luk 18,1–8, Matt 24–25, 1 Kor 15,12–19, Fork 8,14, Fork 12,13–14, Åp 21,1–5, Åp 22,1–5

> <p>Minnevers</p>
> Derfor, mine kjære søsken, stå fast og urokkelig. Arbeid raust og rikelig for Herren! For dere vet at i Herren er ikke deres strev forgjeves (1 Kor 15,58).

Jesus kunngjorde Guds rike som en realitet her og nå. Han sendte disiplene ut for å forkynne det sanne evangeliet og tjene andre. De skulle gi for intet det de hadde mottatt for intet (Matt 10,5–8).

Men Jesus lærte også at hans rike var annerledes – «ikke av denne verden» (Joh 18,36) – og dets fulle komme ligger i fremtiden. Da han ble menneske, levde og døde og sto opp, ble Guds rike innviet, men Jesus så frem til en tid da hans rike skulle erstatte denne verdens riker fullt ut og Guds rike ville overta helt.

Alle som venter på hans komme og dette riket, er håpets folk. Men håpet er ikke bare en fremtidig ny verden. Håpet er fremadrettet, men det forvandler dagen i dag. Med et slikt håp lever vi i nåtiden som vi forventer å leve i fremtiden, og vi arbeider for å gjøre en forskjell nå i tråd med den verden vi venter på.