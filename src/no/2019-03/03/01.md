---
title: "Sabbaten: frihetens dag"
date:  13/07/2019
---

### Bakgrunnsstoff
2 Mos 16,16–18, 2 Mos 20,8–11, 5 Mos 5,12–15, Matt 12,9–13, 3 Mos 25,1–7

> <p>Minnevers</p>
> Sabbaten ble til for mennesket, ikke mennesket for sabbaten (Mark 2,27).

Det siste Gud skapte i skapelsesuken, var sabbaten. Ikke nok med at Gud hvilte på den syvende dag, han skapte hvilen som en fast del av verdens gang. Sabbaten viser at vi ble skapt til å leve med Gud og hverandre.

Så det er ikke overraskende at sabbaten tidlig opptrer som et av budene i Guds plan for sitt folk, allerede da Israels-folket blir til. Sabbaten skulle spille en viktig rolle i deres liv.

Når vi taler om sabbaten, kommer vi ofte fort inn på hvordan den skal holdes. Hva vi ikke bør gjøre og lignende. Men vi må forstå sabbatens rolle i verden og i Guds folks liv som symbol på Guds nåde og omsorg.

Som Jesus sa, sabbaten ble skapt for menneskenes skyld. Når vi virkelig «husker sabbaten», vil det forandre oss hver dag i uka, og som Jesus viste: Den kan også være et middel til å gagne andre.