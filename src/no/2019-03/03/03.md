---
title:  To grunner for sabbaten
date:  15/07/2019
---

`Les 2 Mos 20,8–11 og 5 Mos 5,12–15. Hvordan utfyller de to versjonene hverandre?`

Minnene er en viktig del av det forholdet Gud vil ha med sitt folk, og de fokuserer på at Gud er skaper og frelser. De to rollene ser vi i de to utgavene av det fjerde bud, og de er derfor nært forbundet med sabbaten og helligholdelsen av den.

Israelittene kom fra et land med mange avguder og måtte minnes om den sanne Guds rolle som skaper. Til det var sabbaten viktig, og enda viktigere i forbindelse med det ukentlige kretsløp med å gi ekstra manna på fredag, et godt eksempel på hans skaperkraft. I 2 Mos 20 ser vi Gud klarest som vår skaper.

Men deres redning, gjenløsning og frelse står i fokus for det fjerde bud i 5 Mos 5. Dette var en historie som de skulle gjenfortelle jevnlig: Hver sabbat ble de minnet om den. Den første historien var en fysisk redning fra slaveriet i Egypt, men etter som de forsto Gud og hans frelse bedre, ble sabbaten også til symbol og feiring av deres åndelige frelse.

Begge grunner for sabbaten handlet om å gjenopprette forholdet mellom Gud og folket: «Jeg gav dem mine sabbater som et tegn mellom oss, så de ville vite at jeg gjorde dem hellige» (Esek 20,12). Og det handlet ikke bare om denne gruppen mennesker. Ut fra dette forholdet skulle de skape et nytt slags samfunn, som tok vennlig imot fremmede og var en velsignelse for verden.

«Derfor har Herren din Gud befalt deg å holde sabbatsdagen» (5 Mos 5,15). Ved å holde sabbaten til minne om skapelsen og som feiring av frelsen kan vi fortsette å vokse i forholdet, ikke bare med Herren, men med dem omkring oss. Gud er nådig, derfor må vi vise nåde mot andre.

`Hvordan bør sabbaten gjøre oss bedre, snillere, mer omsorgsfulle og medfølende?`