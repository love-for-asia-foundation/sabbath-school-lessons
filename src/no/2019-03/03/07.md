---
title:  Til ettertanke
date:  19/07/2019
---

Les «Fra Rødehavet til Sinai» i _Alfa og Omega_, bind 1, side 270–281 [PP 291–302] og «Sabbaten – et minne og et tegn» i bind 4, side 237–244 [DA 281–289]; Sigve K. Tonstad: «The Social Conscience of the Seventh Day», side 125–143 i _The Lost Meaning of the Seventh Day_.

«Jesus sa til dem at å hjelpe de syke var i samsvar med loven om sabbaten. Det var også i harmoni med englenes tjeneste, for hele tiden stiger de ned og opp mellom himmelen og jorden for å hjelpe lidende mennesker. ...

Menneskene har også en gjerning å gjøre på denne dagen. De nødvendige ting i livet må ivaretas. De syke må pleies og behovet hos dem som er i nød, må avhjelpes. Den som forsømmer å lindre lidelser på sabbaten, vil ikke bli holdt skyldfri. Guds hellige hviledag ble til for menneskets skyld, og barmhjertighetsgjerninger er i full harmoni med denne hensikten. Gud ønsker ikke at hans skapninger skal lide smerte en eneste time, når den kan lindres på sabbaten eller på hvilken som helst annen dag.» – _Alfa og Omega_, bind 4, side 171–173 [DA 206, 207].

**Spørsmål til drøftelse**

`Har du opplevd sabbaten som en demonstrasjon av din tillit til Gud? Hvordan? Har du hatt en manna-lignende opplevelse der Gud har sørget for deg som svar på tro? Fortell i så fall gruppen om det og si hva du har lært.`

`I det fjerde bud i 2 Mos 20,8–11 og 5 Mos 5,12–15 understreker Gud ulike sider ved sabbaten. Hva setter du mest pris på?`

`I gruppen eller individuelt: Hvordan kan dere dele velsignelsene og fordelene med sabbaten med andre lokalt?`

`Hvordan har sabbaten forandret livet ditt? Er det andre deler av livet der sabbatens mønstre og prinsipper bør ha større gjennomslagskraft?`

**Sammendrag**

Gud ga sabbaten til minne om skapelsen og frelsen, men den har også praktiske fordeler. Den lærer oss å stole på Guds omsorg, den lærer oss å praktisere likestilling og den kan bli en åndelig disiplin som forvandler våre relasjoner. Jesus viste sitt ideal for sabbaten ved å helbrede de syke og legge vekt på sabbaten som en dag til glede for dem som lider.