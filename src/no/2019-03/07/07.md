---
title:  Til ettertanke
date:  16/08/2019
---

Les «In the Footsteps of the Master,» side 117–124 i _Welfare Ministry_; «I tjeneste for andre» i Helse og livsglede, side 21–34 [MH 29–50]; «I sitt tempel» i _Alfa og Omega_, bind 5, side 140–152 [DA 589–600] og «Fra Herodes til Pilatus» i samme, side 273–294 [DA 723–740].

«I sitt ord har Gud gjort det klart at han vil straffe dem som overtrer hans lov. De som innbiller seg at han er for barmhjertig til å øve rettferdighet mot syndere, behøver bare å kaste et blikk på Golgatas kors. At Guds syndfrie Sønn måtte dø, viser at ‘syndens lønn er døden’, og at ethvert brudd på Guds lov medfører rettferdig straff.

Den syndfrie Kristus ble gjort til synd for menneskene. Han bar skylden for overtredelse, og måtte tåle at Faderen skjulte seg for ham, til hans hjerte brast og han døde. Dette store offeret ble gitt for at syndere skulle bli frelst. Ikke på noen annen måte kunne menneskene unngå straffen for synd. Enhver som avslår å få del i forsoningen som kostet så mye, må selv ta syndens skyld og straff.» – _Alfa og Omega_, bind 8, side 51 [GC 539, 540].

**Spørsmål til drøftelse**

`Les sitatet ovenfor. Snakk om urettferdighetens virkelighet: Den uskyldige lider de skyldiges straff! Hvorfor er det viktig å ha denne sannheten klart for øye?`

`Jesus gikk aldri inn for politiske reformer for å skape det «riket» han talte om. Historien er full av historier om folk som har brukt vold og undertrykkelse for å hjelpe de underkuede. Ofte erstattet de et urettferdig regime med et annet. Vi kan og bør samarbeide med myndighetene for å hjelpe de fattige, men hvorfor må vi alltid være forsiktige med å bruke politikk for å oppnå disse målene?`

`Tenk på hva frelsesplanen innebar. Jesus, den rettferdige, led for de urettferdige – for hver og en av oss. Hvorfor bør dette store offeret gjøre oss til nye mennesker i Kristus?`

**Sammendrag**

Evangeliene innleder og forklarer Jesu virke med henvisning til profetenes arbeid. Godt nytt til fattige, frihet for undertrykte og helbredelse for syke ble forkynt som tegn på Messias – og preget hele Jesu virke. Men da han døde, led han også urettferdig og beseiret det verste av syndige menneskers umenneskelighet. Takket være hans urettferdige død for oss kan vi få tilgivelse for våre synder, og vi har løftet om evig liv.