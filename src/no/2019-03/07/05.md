---
title:  Han ryddet templet
date:  14/08/2019
---

Når vi leser om Jesus i evangeliene, ser vi ofte den milde Jesus – omsorgen for de syke og barna, historiene om å lete etter det tapte og ordene om Guds rike. Det kan være derfor historier om at han taler skarpt til tidens religiøse ledere og deres skikker, overrasker oss.

`Les Matt 21,12–16; Mark 11,15–19; Luk 19,45–48 og Joh 2,13–17. Hva betyr det at disse ganske like historiene forekommer i alle evangeliene?`

Det er ingen overraskelse at hendelsen er med i alle evangeliene. Den er full av drama, handling og lidenskap. Jesus følte sterkt at denne bruken av templet var en krenkelse av alt det ofringene sto for: hans død for verdens synd i vårt sted!

Slike direkte handlinger inngår i den profetiske tradisjon. Dette antydes i alle evangeliene hvor enten Jesus eller forfatterne sitere fra Jesaja, Jeremia eller Salmene for å forklare det som skjer i denne historien. Folket så Jesus som en profet (Matt 21,11) og kom til ham da han helbredet og underviste i templet etter å ha drevet ut handelsmennene og pengevekslerne. Mange fant legedom i hans berøring, og håpet vokste da de lyttet til det han sa.

De religiøse lederne skjønte også at Jesus var en profet – som truet deres makt og stilling i samfunnet. Derfor ville de drepe ham, slik deres forgjengere hadde rottet seg sammen mot profetene (Luk 19,47–48).

`Hvordan kan vi gjøre vårt til at vår lokale menighet aldri blir et sted som trenger det samme som templet trengte på Kristi tid? Hvordan kan vi unngå disse åndelige farene? Hvilke farer?`