---
title:  Paulus’ veiledning til livet og kjærligheten
date:  28/08/2019
---

Romerbrevet er best kjent for den grundige forklaringen av læren om frelse ved tro på grunn av Kristi død. Men etter elleve kapitler endrer han fokus. Han gir praktisk veiledning til et godt liv i kjærlighet ut fra Guds nåde og kjærlighet slik vi ser det i Jesus og evangeliet: «Derfor formaner jeg dere ved Guds barmhjertighet, søsken: Bær kroppen fram som et levende og hellig offer til glede for Gud. Det skal være deres åndelige gudstjeneste» (Rom 12,1). Paulus sier vi skal leve slik på grunn av det Gud har gjort for oss i Jesus.

`Oppsummer Rom 12 og legg merke til anvisningene om å elske andre og ha omsorg for dem, spesielt dem som lider nød.`

Rom 12 tar opp mange emner som Paulus behandler i større detalj i andre brev. Han taler om de ulike rollene og gavene i forsamlingen, så som å tjene og oppmuntre andre og gi gode gaver (vers 3–8). Men dette skal vi ikke bare gjøre, men med iver og kjærlighet (vers 9–11).

Paulus gir praktiske tips om et slikt liv. Han ber dem være tålmodige i vanskeligheter og forfølgelse, ta seg av de nødstedte, skape fred hvor og når det er mulig å gjengjelde ondt og urett med godhet, overvinne ondskap ved å gjøre godt (Rom 12,20–21).

Kapitlet skisserer hva det vil si å leve et nytt liv, tjene Gud hver for oss og som del av fellesskapet. Paulus fortalte de nye troende at liv, prioriteringer og handlinger bør ta form etter det Jesus gjorde for dem ved sin død på korset og håpet om evig liv. De levde i et undertrykkende og ofte grusomt samfunn i Romerrikets midte, men Paulus ber dem leve annerledes: «Innrett dere ikke etter den nåværende verden, men la dere forvandle ved at sinnet fornyes» (Rom 12,2).

`Hvilke holdninger og handlemåter i storsamfunnet må du avstå fra for å leve og elske godt som Jesu etterfølger?`