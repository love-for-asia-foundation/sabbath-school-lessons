---
title:  Til ettertanke
date:  30/08/2019
---

Les «Dorcas – Her Ministry and Its Influence,» side 66, 67 i Welfare Ministry; «En gavmild menighet» i _Alfa og Omega_, bind 6, side 232–238 [AA 335–345]; «This Is Pure Religion,» side 35–41 i Welfare Ministry.

«Frelseren har gitt sitt dyrebare liv for å opprette en menighet som er i stand til å ha omsorg for mennesker som er nedtrykt av sorg og fristelser. Mange troende kan være fattige, ulærde og ukjente. Men i Kristus kan de gjøre en gjerning i hjemmet, i nabolaget, i menigheten og endog på fjernere felter. Resultatene av dette vil bli like vidtrekkende som evigheten.» – _Alfa og Omega_, bind 5, side 196 [DA 640].

«Uegennyttig gavmildhet brakte den første menighet overstrømmende glede, for de troende visste at deres innsats bidro til at evangeliet ble utbredt blant dem som levde i mørket. Deres godgjørenhet viste at de ikke hadde tatt imot Guds nåde forgjeves. Hva annet enn helliggjørelse ved Ånden kan skape en slik gavmildhet? Både for troende og vantro var dette en nådens undergjerning» – _Alfa og Omega_, bind 6, side 237–238 [AA 344].

**Spørsmål til drøftelse**

`Hvordan kan menighetsfellesskapet bli mer likt det fellesskapet vi leser om i de første kapitlene i Apostlenes gjerninger? Hvilke praktiske skritt kan ledelsen ta for å føre menigheten i denne retningen?`

`Syvendedags Adventistkirken bruker noen av prinsippene i ukas lekse til å fordele tiende og gaver mellom ulike deler av verden. Hva er fordelene med et slikt system for ressursdeling?`

`Er det realistisk og praktisk å leve etter retningslinjer som dem vi finner i Rom 12? Fungerer de i «den virkelige verden,» eller føles de mer som idealiserte bilder for pene «hellige»?`

`Jak 5,1–5 bruker sterke ord som minner om GT-profetenes skarpe advarsler. Hvorfor er et så kraftig uttrykk hensiktsmessig og nødvendig?`

**Sammendrag**

Sammendrag Ansporet av Jesu misjonsbefaling og Den hellige ånds kraft satte disiplene og de første kristne i gang og utbredte Jesu budskap og misjon. Den første menighet hentet inspirasjon fra Jesu lære og GT, og var et nytt fellesskap der de delte det de hadde med dem som led nød, både i og utenfor den lokale menigheten. I liv og lære viste lederne hvordan menighetene kunne leve i troskap og tjeneste, spesielt for dem som led nød.