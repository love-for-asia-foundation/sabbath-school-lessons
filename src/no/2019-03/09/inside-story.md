---
title:  Misjonsfortelling
date:  30/08/2019
---

#### Hei, Hope Channel

_William Arama (49), New Zealand_

William Arama er pastor i Kerikeri New Zealand, 250 km nord for Auckland, landets største by. Det var bare en adventistfamilie der. Hvordan få kontakt med folk? Gud ga ham tanken om å starte et treningssenter. Snart hadde han kontakt med en masse mennesker. Han begynte også å bidra til Hope Channel New Zealand, som ble startet i 2016. Der ga han mosjonstips, talte om folks bekymring for helsen og spurte: ”Men hva med din åndelige helse?”

Dette programmet talte til Colin Horshall og hans kone Robyn. De skulle flytte til byen og så seg om etter en kirke å gå i, så de sendte en e-post til William, som forklarte at adventistene hadde møter på et eldresenter kl. 10 hver sabbat.

Colin og Robyn fikk en hjertelig velkomst av de tolv medlemmene, og fant seg godt til rette under lunsjen etterpå. ”Alle var hyggelige, og de fortsatte å komme” sier William.

Det viste seg at Colin på 75 var medaljevinner i landets store sykkelkonkurranse World Masters Games, og Robyn elsket Hope Channel.

Colin og Robyn ba om bibelstudier og forbereder seg nå på dåp. William er overbevist om at Hope Channel åpner mange dører i det sekulære New Zealand. ”Slik kan Gud tale til dem som har problemer de ikke vil at andre skal vite om. De vil ikke bli sett i en kirke, men med Hope Channel kan de sitte hjemme i egen stue og høre Guds budskap.”

Takk for offeret 13. sabbat i andre kvartal 2016, som hjalp Hope Channel å starte gratis sendinger til alle husstander i New Zealand. Takk også for deres regelmessige misjonsgaver som sprer budskapet om Jesu snare gjenkomst til verden.

Du finner bilder til denne historien her: bit.ly/fb-mq