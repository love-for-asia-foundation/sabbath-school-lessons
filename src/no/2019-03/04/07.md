---
title:  Til ettertanke
date:  26/07/2019
---

Les «Nemesis» i Alfa og Omega, bind 2, side 321–328 [PP 746–755]; C. S. Lewis: «‘Judgment’ i the Psalms», side 15–22 i _Reflections on the Psalms_.

«Hans salmer beskriver hele skalaen av menneskelig erfaring, fra skyldfølelsens og selvfordømmelsens dyp til den mest opphøyede tro og det inderligste samfunn med Gud. Hans livshistorie viser at synd bare bringer skam og ulykke, men at Guds kjærlighet og nåde rekker ned til de største dyp, og at troen kan løfte den botferdige synder opp og gi ham barnekår hos Gud. Av alle de forsikringer vi finner i Guds ord, er dette et av de kraftigste vitnesbyrd om hans trofasthet og rettferdighet og hans nådespakt.» – _Alfa og Omega_, bind 2, side 327–328 [PP 754].

Når det gjelder visdom i Ordspråkene: «Disse prinsippene er viktige for samfunnets ve og vel, og de gjelder både i verdslige og religiøse sammenhenger. De trygger liv og eiendom. Verden kan takke Guds lov for alt det som gjør det mulig å samarbeide og ha tillit til andre. Denne loven finner vi i Guds ord, og det er fortsatt spor av den i menneskehjertet, selv om den er blitt utydelig og er nesten utvisket.» – _Utdanning for livet_, side 73–73 [Ed 137])

**Spørsmål til drøftelse**

`Hvordan er du som leder eller påvirker av andre? Hvordan kan du stå for det som er rett?`

`Tenk på kulturen og de sosiale strukturene der du bor. Hvordan kan du arbeide for å hjelpe dem som lider?`

`Hvorfor er prinsippene om rett og rimelighet viktige for å bygge et sterkt samfunn?`

`Ordspråkene er opptatt av visdom for å leve et godt liv. Hva sier dette om Gud?`

**Sammendrag**

Salmene og Ordspråkene er spesielt opptatt av utfordringene ved å leve et trofast liv. Begge gir innsikt i Guds mål for samfunnet og hans omsorg for fattige og undertrykte. Salmenes nødrop og Ordspråkenes visdom er at Gud ser og vil gripe inn for å beskytte dem som blir ignorert og utnyttet. Og hvis det opptar Gud, bør det også oppta oss.