---
title:  Barmhjertighet og rettferd i Salmene og Ordspråkene
date:  20/07/2019
---

### Bakgrunnsstoff
Sal 9,7–9, Sal 9,13–20, Sal 82, Sal 101, Sal 146, Ordsp 10,4, Ordsp 13,23, Ordsp 13,25, Ordsp 30,7–9

> <p>Minnevers</p>
> Hjelp svake og farløse til deres rett, frikjenn hjelpeløse og fattigfolk, berg fattige og svake, fri dem fra de lovløses hånd! (Sal 82,3–4).

Salmene og Ordspråkene skildrer livet med Gud i hverdagen, ikke bare under gudstjenester eller andre religiøse aktiviteter. Ordspråkene byr på mye praktisk visdom, og salmene er en samling sanger som dekker hele spekteret av følelser og åndelige opplevelser fra klagesanger til lovprisning. Troen skal gjøre en forskjell i alle livets forhold, for Gud er opptatt av hele livet.

Men ingen betraktning av livet i en syndig verden kan overse uretten som gjennomsyrer vår lodd. Urett er noe Herren er opptatt av og vil lindre. Han er håp for dem uten håp.

Vi kan bare ta opp noe av dette, men leksen kan kanskje inspirere deg til å være mer proaktiv i tjenesten for de fattige, de undertrykte og de glemte blant oss. De har krav på vår hjelp.