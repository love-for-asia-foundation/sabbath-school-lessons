---
title:  Jordens forvaltere
date:  02/07/2019
---

Ifølge Bibelen var Edens hage og den nye jorden preget av overflod og skapt for et rikt liv som spesielt menneskene ville glede seg over.

Men Gud ga dem også en oppgave i skaperverket. Adam og Eva skulle ha en spesiell status i den nye verden.

Adam fikk jobben med å gi dyrene og fuglene navn (1 Mos 2,19). Så fikk han en annen oppgave, som var en velsignelse fra Gud selv: «Gud velsignet dem og sa til dem: Vær fruktbare og bli mange, fyll jorden og legg den under dere! Dere skal råde over fiskene i havet og over fuglene under himmelen og over alle dyr som det kryr av på jorden» (1 Mos 1,28).

`Les og sammenlign 1 Mos 1,28 og 2,15. Beskriv menneskenes oppgave med et par setninger?`

I kristenhetens historie har 1 Mos 1,28 ofte blitt brukt som påskudd for rovdrift, til og med for å ødelegge naturen. Ja, verden ble skapt for at menneskene skulle ha glede og nytte av den. Men de skulle «dyrke og passe den» (1 Mos 2,15).

Når vi taler om forvaltning, tenker vi gjerne penger, men det første forvalterskapet Bibelen nevner, er å ta vare på jorden som Gud har skapt og betrodd oss. Påbudet forutså at jorden også skulle tilhøre deres barn og kommende generasjoner. Planen var at den skapte verden skulle fortsette å være en kilde til liv, godhet og skjønnhet for alle, og Adam og Eva fikk ansvar for å bevare den.

Jorden tilhører fremdeles Herren (Sal 24,1), og vi skal forvalte alt Gud har gitt oss. I en syndig verden er forvalteransvaret kanskje enda større.

`Hva innebærer det at du skal forvalte jorden i dag, i en syndig verden? Hvordan bør erkjennelsen av dette ansvaret påvirke ditt hverdagsliv?`