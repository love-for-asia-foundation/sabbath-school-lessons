---
title:  Til ettertanke
date:  05/07/2019
---

«Da verden ble til» i _Alfa og Omega_, bind 1, side 22–30 (PP 44–51).

«‘Gud er kjærlighet.’ Hans natur og hans lov er kjærlighet. Slik har det alltid vært. Slik vil det alltid være. ‘Han som er høyt opphøyet, som troner evig,’ ‘han går fram som i gammel tid’. ‘Hos ham er det ingen forandring eller veksling mellom lys og mørke.’

Enhver åpenbaring av skapermakt er et uttrykk for grenseløs kjærlighet. Guds herredømme innbefatter et rikt mål av velsignelse til alle skapte vesener.» – _Alfa og Omega_, bind 1, side 11 [PP 33].

«Hvis folk gjorde sin plikt som trofaste forvaltere av Herrens ting, ville ingen rope etter brød, ingen lide nød, ingen være naken og nødstedt. Det er menneskenes utroskap som skaper den lidelsen som menneskeheten er hensunket i. ... Gud har gjort menneskene til sine forvaltere, lidelsene, elendigheten, nakenheten og fattigdommen er ikke hans skyld. Herren har sørget rikelig for alle.» – _Welfare Ministry_, side 16.

**Spørsmål til drøftelse**

`Se nøye på det siste sitatet ovenfor. Hva er poenget? Hvem er i siste instans ansvarlig for så mye av den fattigdommen vi ser? Hva sier det om betydningen av å være trofaste forvaltere?`

`Kan vi fortsatt se det gode i skaperverket etter syndens mangetusenårige herjinger? Vi tror på skaperen. Hvordan kan vi hjelpe andre å se det gode i skaperverket?`

`Hva forstår du med ordet forvaltning? Har noe i studiet denne uka gitt deg større forståelse av det forvalteransvaret Gud kaller oss til?`

`Hvordan ville det forandre vår innstilling til andre hvis vi hver enkelt bar et tegn som minnet oss om at de er skapt av Gud i hans bilde og elsket av ham?`

**Sammendrag**

Gud skapte en god og fullendt verden, og han satte mennesker som var skapt i hans bilde, til å «dyrke og passe» på skaperverket. Synden forpurret de forholdene Gud la til rette for oss, men vi har fortsatt en oppgave som forvaltere av skaperverkets godhet og våre medmenneskers ve og vel. I denne oppgaven kan vi ære Gud som vår skaper.