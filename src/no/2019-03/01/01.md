---
title:  Gud skapte …
date:  29/06/2019
---

### Bakgrunnsstoff
1 Mos 1–3, Apg 17,28, Sal 148, Sal 24,1, 1 Mos 4,1–9, Matt 22,37–39, Åp 14,7

> <p>Minnevers</p>
> Den som undertrykker den svake, håner hans skaper, den som hjelper den fattige, gir Gud ære (Ordsp 14,31).

Har du prøvd å skape noe, kanskje noe innen kunst og håndverk, et måltid eller noe annet kreativt, og fått det ødelagt eller avvist av den du ga det til? Da har du fått et lite glimt av hva Gud opplevde da han skapte verden og ga menneskene livet, bare for å få se det han skapte bli ødelagt av synd.

Bibelen sier at verden ble skapt med omhu, og det var «svært godt». 1 Mos 1 og 2 viser hva Gud følte da han skapte. Dette er sammenhengen for syndefallet, med Guds sorg da han møtte dem han hadde skapt (1 Mos 3).

Gud elsker fremdeles verden, tross tusener av års synd, vold, urett og opprør. Han iverksatte sin plan om å frelse og gjenskape verden og har gitt oss oppgaver i oppfyllelsen av sine store planer. Ja, vi har fått av hans nåde, men denne nåden lar oss arbeide sammen med Herren. For et hellig ansvar!