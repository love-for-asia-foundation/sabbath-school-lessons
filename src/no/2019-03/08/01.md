---
title:  Den minste av disse
date:  17/08/2019
---

### Bakgrunnsstoff
Matt 5,2–16, Matt 5,38–48, Rom 12,20–21, Luk 16,19–31, Luk 12,13–21, Matt 25,31–46

> <p>Minnevers</p>
> Og kongen skal svare dem: «Sannelig, jeg sier dere: Det dere gjorde mot én av disse mine minste søsken, har dere gjort mot meg» (Matt 25,40).

Etter å ha sett at Jesus levde et liv i omsorg for andre, skulle man forvente at han også hadde mye å si om omsorg. Det hadde han.

Jesu lære er praktisk, fokusert på hva det vil si å leve som et Guds barn. Han oppfordrer oss til rettferdige handlinger, godhet og barmhjertighet. Følger vi hans eksempel, vil vi hjelpe andre.

Jesus talte også om himmelriket. Han beskrev det som en realitet vi kan være en del av her og nå. Det er en livsstil med andre prioriteringer og verdier og moral enn i jordiske riker. Jesu lære er oppskriften på dette riket, og den fokuserer på hvordan vi tjener Gud og dermed forholder oss til andre. Vi ser også at det å hjelpe andre er en tjeneste vi gjør Gud.