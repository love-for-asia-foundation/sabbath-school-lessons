---
title:  Til ettertanke
date:  23/08/2019
---

Les «Hvem er min neste?» i _Alfa og Omega_, bind 5, side 55–62 [DA 497–505]; «Kristendom i hverdagen» i samme, side 192–197 [DA 637–641]; «En dyp kløft» i _Ord som lever_ (2006), side 182–191 [COL 260–271] og sidene 249–258 [COL 376–389].

«Jesus rev ned egenkjærlighetens og nasjonalstolthetens skillevegg, og han forkynte at vi skal elske alle mennesker. Han løfter menneskene opp fra egenkjærlighetens snevre krets, og fjerner alle nasjonale grenselinjer og all kunstig klasseforskjell i samfunnet. Han gjør ingen forskjell på naboer og fremmede, på venner og fiender. Han lærer oss at et menneske i nød er vår neste, og at hele verden er vår misjonsmark.» – _I naturens tempel_, side 47 [MB 42].

«Grunnlaget for den gylne regel er også den kristnes grunnlag, og alt som krever noe mindre, er bare et bedrag. En religion som gir deg rett til å forakte mennesker som Jesus satte så høyt at han ga sitt liv for dem, en religion som tillater oss å være likegyldige overfor menneskenes nød og lidelse og rettigheter, er en falsk religion. Når vi ikke bryr oss om de krav de fattige, lidende og syndige har, er vi forrædere mot Jesus. Kristendommen har så liten kraft i denne verden, fordi mange av dem som bekjenner seg til Jesu navn, fornekter ham i sitt daglige liv og sin karakter.» – _I naturens tempel_, side 136 [MB 136, 137].

**Spørsmål til drøftelse**

`Hvilken av tekstene vi har studert denne uka liker du best? Hvorfor?`

`Hvorfor er en tro som «tillater oss å være likegyldige overfor menneskenes nød og lidelse og rettigheter, en falsk religion»? Hvorfor må vi unngå den fellen det er å tenke at vi har «sannheten» og at det er alt som teller?`

`Hvordan viser versene i torsdagens avsnitt hva det vil si å ha «sannheten» også innebærer?`

**Sammendrag**

Jesu lære viser en annen måte å leve på for dem som tilhører Guds rike. Jesus bygget på GTs skrifter da han gjentok og utvidet fokuset på omsorg for de fattige og undertrykte og understreket at hans barn vil være preget av medfølelse og barmhjertighet mens de venter på hans gjenkomst.