---
title:  Misjonsfortelling
date:  27/09/2019
---

#### Ingen bein, nytt liv

_Lepani Kuruduaua (60)_

Lepani Kuruduaua følte at livet var slutt. Den pensjonerte læreren hadde skåret seg i høyre bein mens han reparerte en kirke i en landsby. Såret grodde ikke, og beinet måtte amputeres.

Lepani var sengeliggende en måned, og funderte på livet. Han hadde vært adventist i 17 år og hadde ikke brukt sine to bein til å føre noen til Jesus. Nå hadde han bare ett bein.

Han fikk et nytt, kunstig bein ti måneder senere og tenkte at han måtte gjøre noe for Gud. Han kom til å tenke på en landsby der det bodde en adventistfamilie. Han ville be dem om hjelp med en møteserie.

Da han kom frem, traff han datteren Anna. Foreldrene hadde flyttet, men Anna fortalte at hun iblant holdt andakt sammen med naboen Nico, som ikke var adventist. ”La oss be, jeg vil besøke Nico,” sa Lepani.

Da de nærmet seg huset, fløy døra opp og en mann ropte: ”Du er gjesten jeg har ventet på!”

Nico sa han hadde bedt og bedt om at noen skulle komme og snakke med ham om Jesus. Da han hadde samlet brenne i morges, følte han sterkt at nå ville gjesten komme. Han skyndte seg hjem, men der var det ingen. Så han tok en dusj og hadde akkurat kommet ut av dusjen da han hørte Lepani utenfor.

”Jeg vil bli med i din menighet,” sa Nico. ”Neste sabbat kommer jeg sammen med kone og tre døtre.” Lepani ba sammen med ham. Men han sa: ”Neste sabbat kommer jeg til deg, og så starter vi en menighet hjemme hos deg.”

De neste sju månedene kom Lepani. Flere naboer kom også. Etter møteserien ble 16 døpt, deriblant Nico, hans kone og to av de tre døtrene. Menigheten vokste og flyttet ut av huset og inn i egen bygning.

Lepani er 60 år nå og vil plante en ny menighet et annet sted i år. Og en tredje et tredje sted neste år. ”Det jeg ikke fikk gjort med to bein, kan jeg gjøre med ett,” sa han. ”Jeg har funnet min oppgave.”

En del av offeret i dag går til ”Redd 10 000 tær”, et program som skal forebygge diabetes og hjelpe diabetikere i Fiji og seks andre land. Takk for at du gir.

Se en video om Lepani her: bit.ly/Lepani-K