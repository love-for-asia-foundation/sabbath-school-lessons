---
title:  Et tjenerfellesskap
date:  21/09/2019
---

### Bakgrunnsstoff
2 Kor 2,14–16, 2 Mos 32,1–14, 1 Pet 2,12, Fil 2,15, Ef 2,19, Hebr 10,23–25

> <p>Minnevers</p>
> La oss holde urokkelig fast ved bekjennelsen av håpet, for han som ga løftet, er trofast. La oss ha omtanke for hverandre, så vi oppgløder hverandre til kjærlighet og gode gjerninger (Hebr 10,23–24).

Når vi arbeider for å fullføre det kristne oppdraget, bør vi ikke undervurdere kirkens potensial som et organisert fellesskap av troende. Vi har alt merket oss de utfordringene vi kan støte på når vi takler urett og fattigdom. Men når vi samarbeider i et trosfellesskap kan vi være en velsignelse for mennesker rundt oss.

Når vi samles som en menighet, blir vi lett distrahert av å holde kirken i gang, og glemmer at den skal tjene den verden Gud har satt den i. Som menighet må vi ikke lukke øynene for lidelsen og ondskapen som omgir oss. Hvis Kristus ikke ignorerte det, må heller ikke vi gjøre det. Vi må være trofaste mot vårt mandat om å forkynne evangeliet, og med forkynnelsen kommer også arbeidet med å hjelpe de undertrykte, de sultne, de nakne og de hjelpeløse.

Som kirkesamfunn og organisasjon er vi Kristi legeme (1 Kor 12,12–20). Som et fellesskap må vi vandre som Jesus vandret, rekke ut hånden slik Jesus gjorde det og tjene andre som Jesu hender, føtter, røst og hjerte i verden i dag.