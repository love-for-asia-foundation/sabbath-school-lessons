---
title:  Misjonsfortelling
date:  12/07/2019
---

#### To blå øyne

_Talitha Hoyato (19), Papua Ny-Guinea_

”Hva skjedde?” sa Talitha til romkameraten som hadde fått to blå øyne. Doreen på 23 år tok av seg blusen og viste frem en rygg som også var full av merker.

”Mannen min drikker,” sa hun og gråt. ”Du må ikke dra hjem,” sa Talitha.

Men Doreen hadde en ettåring som svigermor passet i Mount Hagen. Hun savnet barnet.

Både Doreen og Talitha var lærerstudenter i Knudiawa, tre timers kjørsel fra Doreens hjemsted. ”Det er bare sorgen, jeg vet ikke hva jeg skal gjøre for å være en god mor og kone,” sa Doreen.

Talitha tenkte på mor og kvinnene som kom til henne med ekteskapsproblemer. Hun hentet alltid visdom fra Bibelen.

”Mor sa at bare Gud kan forandre folk. Gud vet hvordan han skal reparere oss,” sa Talitha og oppfordret Doreen til å be og lese i Bibelen hver dag.

Doreen hadde lagt merke til at Talitha holdt andakt hver dag kl. 5 og visste at foreldrene hennes hadde vært drankere, og at hun vokste opp hos en adventist som lærte henne daglig andakt.

Neste gang Doreen kom tilbake etter et hjemmebesøk, fikk hun en overraskelse. Talitha hadde skrevet av tre bibelfortellinger og et par misjonsfortellinger. ”Les det når du har tid,” sa Talitha.

Hun fortalte at hun hadde begynt å be for sin far for et år siden og om hvor avvisende han hadde vært før han ble arrestert og sendt i fengsel. Nå hadde han tatt imot Jesus. ”Hvis Gud kan forandre ham, kan han også forandre din mann,” sa Talitha.

Doreen begynte å be for mannen sin hver dag. To måneder gikk, og så ringte Doreens svigermor. Hun sa at Doreens mann, som aldri gjorde noe i hagen, hadde gravd opp og plantet til en stor hage helt alene.

Doreen dro hjem. Nå prøvde han å ta seg av henne og familien for første gang. Han sluttet også å drikke. Ingen der forsto hva som gikk av ham.

Doreen ga Talitha en stor klem da de møttes igjen. ”Gud er god!” sa hun.

Nå går Doreen og mannen fast i kirka. ”Nå er jeg en glad mor med en glad mann,” sa hun.

Doreen er en av mange som har hørt om Gud fra Talitha. Talitha er bare 19 år, men elsker å fortelle om Jesus og hans rettferdighet. ”Adoptivmoren min lærte meg å være disippel helt fra jeg var liten, og jeg takker alltid Gud for at han ga meg en slik mor,” sa hun.

For tre år siden gikk noe av offeret 13. sabbat til å bygge sabbatsskolerom for barna i Talithas hjemby Goroka. Takk for gavene!

Se Talitha her: bit.ly/Talitha-Hoyato2