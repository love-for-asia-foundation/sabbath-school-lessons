---
title:  Oppskrift på en bedre verden
date:  06/07/2019
---

### Bakgrunnsstoff
2 Mos 3,7, Matt 22,37–40, 2 Mos 22,21–23, 5 Mos 14,22–29, 5 Mos 26,1–11, 3 Mos 25,9–23

> <p>Minnevers</p>
> Du skal ikke ta hevn og ikke bære nag til landsmennene dine, men du skal elske din neste som deg selv. Jeg er Herren (3 Mos 19,18).

Gud har alltid hatt noen han har hatt et spesielt forhold til. I fortellingene om Enok, Noah, Abraham, Isak og Jakob – blant andre – ser vi at Gud ønsker å gjenreise det ødelagte forholdet til menneskene. Men det gjaldt ikke bare noen få. Når de var forbundet med Gud og han velsignet dem, var det som del av en større plan om å reparere forholdet og dele velsignelsen med andre. Som Gud sa til Abraham: «Jeg vil gjøre deg til et stort folk. Jeg vil velsigne deg og gjøre navnet ditt stort. Du skal bli til velsignelse. ... I deg skal alle slekter på jorden velsignes» (1 Mos 12,2–3). Når han ble velsignet, kunne han være til velsignelse for andre.

Denne velsignelsen skulle komme gjennom Israel som folk og i siste instans Messias, som skulle komme av dette folket. Da Israels folk var blitt til, arbeidet Gud med en hel nasjon. Han ga dem lover, forskrifter, høytider og praksiser så de kunne leve slik at de som ble velsignet av Gud, ble en velsignelse for andre også.

Prinsippet står ved lag.