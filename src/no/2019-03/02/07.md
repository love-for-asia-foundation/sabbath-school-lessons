---
title:  Til ettertanke
date:  12/07/2019
---

«Velferd for alle» – _Alfa og Omega_, bind 2, side 121–126 [PP 530–536].

«Ved siden av hensynet til Guds egne krav var det ikke noe som Moseloven la mer vekt på enn å vise gavmildhet, vennlighet og gjestfrihet overfor de fattige. Selv om Gud hadde lovt å sørge for sitt folk, mente han ikke at fattigdom dermed ville være helt ukjent blant dem. Han sa tvert imot at det alltid ville være fattige i landet. Alltid ville det være noen som appellerte til deres sympati, godhet og velvilje. Da som nå var det mennesker som ble utsatt for ulykke, sykdom og tap av eiendom. Men så lenge de rettet seg etter Guds undervisning, ville det ikke være noen blant dem som tigget eller manglet mat.» – _Alfa og Omega_, bind 2, side 121 [PP 530,531].

«Disse tiltakene skulle gagne de rike like mye som de fattige. De ville legge en demper på griskhet og tendensen til selvopphøyelse, og fremelske trangen til godgjørenhet. Etter hvert som det ble mer fordragelighet og tillit mellom alle folkegrupper, ville samfunnsforholdene bli bedre og mer stabile. Vi er alle vevd sammen i menneskehetens store vev. Alt det vi kan gjøre for å gagne andre og høyne deres kår, vil bli til velsignelse for oss selv.» – _Alfa og Omega_, bind 2, side 124 [PP 534].

**Spørsmål til drøftelse**

`Tenk på den oppskriften Gud ga israelittene for den samfunnsformen de skulle ha. Hvilket preg, lov eller regel springer deg i øynene?`

`Hvorfor er Gud så opptatt av de mest sårbare i de lovene han ga?`

`Hvordan skal vi forstå og forholde oss til disse lovene i dag? Hvordan avgjør vi hva som er relevant i vår tid? Hva er det viktigste vi kan lære av anvisningene om hvordan israelittene skulle ordne samfunnslivet?`

**Sammendrag**

Gud hørte de lidende israelittenes rop i Egypt og grep inn for å redde dem. Han ville ha et paktsforhold med dem og samarbeide med dem for å skape et nytt samfunn som ville være til gagn for alle, også de glemte, marginaliserte og sårbare.