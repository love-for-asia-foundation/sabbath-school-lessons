---
title:  Til ettertanke
date:  20/09/2019
---

Les «En høyere erfaring» i _Helse og livsglede_, side 387–397 [MH 503–516]; «Duty to the Unfortunate» og «Man’s Duty to His Fellow Men,» side 511–526 i _Testimonies for the Church_, bind 3; «Doing for Christ» side 24–37 i samme, bind 2.

«Man kan gjennomforske himmel og jord, og man vil ikke finne noen sannhet mer tydelig åpenbart enn den som viser seg i gode gjerninger mot dem som trenger vår sympati og hjelp. Dette er sannheten som den er i Jesus. Når de som bekjenner Jesu navn, begynner å praktisere prinsippene i den gylne regel, vil den samme kraft ledsage evangeliet som på apostlenes tid.» – _I naturens tempel_, side 136 [MB 137].

«Å elske Gud over alt annet og uselvisk å elske hverandre er den beste gaven vår himmelske Far kan gi. Denne kjærligheten er ikke et plutselig innfall, men et guddommelig prinsipp og en stadig kraft. Et hjerte som ikke er helliget til Gud, kan verken unnfange eller praktisere den. Det kan bare de som lar Jesus ha makten i hjertet. ... Når denne kjærligheten fyller sinnet, forskjønner den livet og sprer en foredlende innflytelse overalt.» – _Alfa og Omega_, bind 6, side 378 [AA 551].

**Spørsmål til drøftelse**

`I ukas lekse ser vi at evangeliet fremdeles er mal og motivasjon for å handle på vegne av andre slik Jesus handlet på våre vegne. Hvordan har dette utvidet din forståelse av evangeliet om hva Gud har gjort for oss og hvordan han viser oss sin kjærlighet?`

`Vi kan bli trukket inn på offentlige og politiske arenaer om vi taler til fordel for de stemmeløse, engasjerer oss i fredsskapende arbeid og lignende. Men Syvendedags Adventistkirken har talt for adskillelse av kirke og stat. Hva er forskjellen på upassende politisk engasjement og å tale og arbeide offentlig for fred?`

`Hvilket tiltak som er nevnt i ukas lekse kunne du tenke deg å gjøre bruk av? Hvordan kan du få realisert tanken?`

`Hvilket tilfelle av ondskap og undertrykkelse har du bestemt deg for å be for?`

**Sammendrag**

Hvis vi følger Jesus, vil det forandre livet på mange måter. Det vil også gi oss iver etter å få del i Guds aktive omsorg for fattige og underkuede. Dette er ikke lett og sjelden populært, men det vil endre våre prioriteringer og motivere oss til å gå aktivt inn for å avhjelpe smerte i verden omkring oss.