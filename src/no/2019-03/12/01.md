---
title:  Vise barmhjertighet
date:  14/09/2019
---

### Bakgrunnsstoff
Matt 6,25–33, Jak 1,5–8, Jak 2,15–16, Jes 52,7, 1 Joh 3,16–18, Jes 58,1–10

> <p>Minnevers</p>
> Lys bryter fram i mørket for de rettskafne, for den som er nådig, mild og rettferdig. Det går godt med den som villig gir lån, den som skjøtter sine saker rett (Sal 112,4–5).

Bibelen er full av beskrivelser av Guds omsorg for de fattige og undertrykte, og han ber sitt folk om å arbeide for dem. Enda problemene ofte er tatt opp, har folk bare fulgt Bibelens veiledning sporadisk og delvis, og løftene blir ikke oppfylt fullt ut før Kristi gjenkomst.

Inntil da har vi alle former for ondskap, drevet frem av djevelen og hans engler. Denne ondskapen ses best i fattigdom, vold, undertrykkelse, slaveri, utnyttelse, egoisme og griskhet. I en slik verden må samfunnet, kirkene og familiene motarbeide disse ondene, uansett hvor vanskelig det er. Som svar på Guds kjærlighet må vi i lys av Jesu liv og offer og styrt av Den hellige ånd vise medfølelse, kreativitet og mot så vi «gjør rett, viser trofast kjærlighet og vandrer ydmykt med din Gud» (Mi 6,8).