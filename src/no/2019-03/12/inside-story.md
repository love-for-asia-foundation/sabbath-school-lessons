---
title:  Misjonsfortelling
date:  20/09/2019
---

#### Omvendt i begravelsen

_Kositela Tito (33), Fiji_

Ingen ville hjelpe Tito da faren døde. ”Han får ingen kirkelig begravelse, begrav ham selv,” sa de. Faren hadde bodd avsides i Nakavika og var blitt adventist. Alle andre, også Tito, tilhørte en annen menighet.

Høvdingen ville tillate kirkelig begravelse, men bare hvis Tito bygget en adventistkirke. Så han bygget et skur der en adventistpastor talte om de døde.

Tito lyttet forferdet. Kom ikke de døde rett til himmelen? Hans søster ga ham en bibel så han kunne følge med mens presten talte om Lasarus, fra Joh 11. Så leste han fra 1 Tess 4,16 om at de døde våkner i gravene når Jesus kommer.

Det pastoren leste, stemte med Bibelen Tito leste. Etter begravelsen grep han tak i en adventist. ”Kan du komme og fortelle meg mer?” spurte han. Mannen kom og forklarte alt om de dødes tilstand. Tito ville vite mer, og mannen lovte å komme tilbake.

Men Titos kone Vika ville ikke ha noe med det å gjøre. Hun stengte seg og barna inne på et rom når adventisten kom. Etter to måneder kom studiet om dåpen, og Tito sa han ville bli døpt. Vika gråt. ”Da får vi gå hver vår vei. Vi har to barn. Du tar en og jeg den andre.”

Tito var lei seg, men ga seg ikke. ”Fra nå av vil Gud være nr. 1 i mitt liv, og du nr. 2. Men hvis jeg elsket deg 50 prosent før, skal det være 100 prosent nå.”

Etter dåpen sa Tito at han ikke ville hindre henne i å gå i kirka på søndag, men hun måtte slutte med matlaging og klesvask på lørdager. Han skulle gjøre det på søndag.

Etter en måned så Vika at Tito var forvandlet. Han gikk ikke lenger ut og drakk med vennene. Og ikke kom de hjem og røykte og bannet. Han gikk rett hjem fra jobben og var sammen med henne og barna.

En dag sa hun: ”Du er ikke den samme. Vi krangler ikke mer, og vi er mer sammen som familie. Jeg vil vite mer om din sannhet.” De ba og studerte sammen, og snart ble hun døpt.

Tito underviser i sabbatsskolen og Vika hos barna.

Livet har ikke bare vært lett på skolen etter at han ble adventist. En dag hadde noen tisset på kateteret. Rektor måtte tilkalle politiet en dag en full mann truet Tito med kniv. Men Tito er bestemt på å lære andre om evangeliet. Han ber: ”Gud, jeg er villig til å forkynne ditt ord for resten av landsbyen. Bruk meg.”

Her er en video om Tito: bit.ly/Kositela-Tito