---
title:  Fredsstiftere
date:  18/09/2019
---

`Les Matt 5,9. Hvordan gjør man dette her i verden? Hvor mye hell kan man ha med det? Se Mark 13,7.`

Voldskonflikter er en utbredt årsak til lidelse. Blant krigens kostnader er de direkte ofrene og ødelagte liv, all oppmerksomheten og pengene som ofres på militærmaskineriet, men kunne ha vært bedre brukt til å avhjelpe nød, og de overlevendes varige men. I tillegg har man de mange mindre konfliktene som rammer utallige familier og lokalsamfunn. Derfor kan ikke vår iver for rettferdighet ses isolert fra plikten til å skape fred.

Sentralt i Jesu evangelium står Guds store fredshandling med forsoning mellom syndige mennesker og skaperen (2 Kor 5,18–21). Og den forsoningen vi mottar, blir mønsteret for oss som «ambassadører» for denne holdningen.

`Jes 52,7 Hvordan kan vi leve ut denne teksten?`

Fredens evangelium blir også motivasjon, mønster og ressurs for arbeidet for fred i en voldsramt verden: «Den som lever i harmoni med Gud, har del i himmelens fred, og utøver en velsignet innflytelse over alle han kommer i kontakt med. Fredens ånd vil legge seg som dugg over hjerter som er trette av verdens strid og ufred.» – _I naturens tempel_, side 34 [MB 28].

I Bergprekenen sa Jesus: «Salige er de som skaper fred, for de skal kalles Guds barn» (Matt 5,9). Og ikke nok med at han støttet budet mot drap, han sa at vi ikke skulle være sinte eller bære nag (Matt 5,21–26). Vi skal elske våre fiender og be for dem som forfølger oss (Matt 5,43–48). Så vi bør arbeide aktivt for at det skal gå dem godt. Det går mange historier om folk som har viet livet til fredsskapende arbeid i verdens problemområder og gir glimt av forsoning og bedring. Ofte lindrer de mye av den urett og lidelse som konfliktene har ført med seg.

`Hvordan kan din lokale menighet drive fredsskapende arbeid?`