---
title:  Å leve evangeliet
date:  31/08/2019
---

### Bakgrunnsstoff
Rom 8,20–23, Joh 3,16–17, Matt 9,36, Ef 2,8–10, 1 Joh 3,16–17, Åp 14,6–7

> <p>Minnevers</p>
> For av nåde er dere frelst, ved tro. Det er ikke deres eget verk, men Guds gave. Det hviler ikke på gjerninger, for at ingen skal skryte av seg selv. For vi er hans verk, skapt i Kristus Jesus til gode gjerninger, som Gud på forhånd har lagt ferdige for at vi skulle vandre i dem (Ef 2,8–10).

Når vi taler om Guds befalinger, krav og anvisninger, kan vi bli fristet til å tro at vi på et vis fortjener eller bidrar til vår frelse eller kommer på særlig god fot med Gud. Men Bibelen sier gjentatte ganger at vi er syndere og frelst av Guds nåde i Jesus og hans død for oss på korset. Hvordan kan vi fikse på dette? Eller som Ellen White har skrevet: «Om man rasker sammen alt som er godt og hellig og edelt og elskelig i mennesket, og så forteller Guds engler at dette bidrar til menneskets frelse eller gjør noen fortjent til noe, ville utsagnet ha blitt forkastet som høyforræderi.» – _Tro og gjerninger_, side 19,20 [FW 24].

Derfor må vi ikke tro at barmhjertighetsgjerninger gir oss status. Nei, når vi forstår frelsen bedre, vil forbindelsen mellom Guds kjærlighet og hans omsorg for de fattige og undertrykte bli overført til oss som har mottatt hans kjærlighet. Vi har tatt imot, derfor gir vi. Når vi ser hvor høyt Gud har elsket oss, ser vi også hvor høyt han elsker andre og vil at vi skal elske dem.