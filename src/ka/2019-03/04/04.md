---
title: მეფის დაპირებები
date: 23/07/2019
---


`წაიკითხეთ  ფსალმ. 100. თუმცა  იგი  დაწერილია  ხელმძღვანელებისათვის, მაგრამ  რა  მნიშვნელოვანი  რჩევის  მიღება  შეგვიძლია, მიუხედავად  იმისა, თუ  რა  სტატუსი  გვაქვს  საზოგადოებაში?`

მე-100 ფსალმუნი  არის  ლიდერებისთვის. ითვლება, რომ  დავითმა  იგი  დაწერა  ისრაელზე  თავისი  მეფობის  პირველ  დღეებში. არ  არის  გამორიცხული, რომ  ამ  ფსალმუნში  შევიდა  დაპირებები, რომლებიც  დავითმა  თავისი  გამეფების  დროს  მისცა. მან  პირადი  გამოცდილებიდან  გამომდინარე  იცოდა, რომ  ხელისუფლების  ტვირთი  დიდ  პასუხისმგებლობას  ადებს. რაკი  იგი  წარსულში  მეფე  საულის  მებრძოლი  იყო  და  ვერ  ნახა  წყალობა  მისგან, საკუთარ  მაგალითზე  ნახა, თუ  როგორ  შეუძლია  მეფეს, რომელმაც  გადაუხვია  სწორი  გზიდან, ზიანი  მიაყენოს  ხალხსაც  და  საკუთარ  ოჯახსაც. დავითმა  გადაწყვიტა, რომ  მისი  მმართველობა  იქნებოდა  სრულიად  განსხვავებული.

ყველას  არ  შეუძლია  გახდეს  პოლიტიკური  ან  ეროვნული  ლიდერი, მაგრამ  თითოეულ  ჩვენგანს  ცხოვრებაში  აქვს  გარკვეული  როლი, რომლის  საშუალებითაც  შეგვიძლია  ზეგავლენა  მოვახდინოთ  სხვებზე  და  გავამხნევოთ  ისინი. ეს  შეიძლება  იყოს  ჩვენი  სამსახური, ოჯახი  ან  ეკლესია. ელენ  უაითი  წერს: “მე-100 ფსალმუნში  ჩაწერილი  დავითის  დაპირებები  ყველას  დაპირებად  უნდა  იქცეს, ვისაც  პასუხისმგებლობა  აკისრია  ცუდი  ზეგავლენისგან  დაიცვას  საკუთარი  ოჯახი” (რჩევები  მშობლებს, მასწავლებლებსა  და  მოსწავლეებს. გვ. 119).

მზად  უნდა  ვიყოთ, რომ  როგორც  კი  მოგვეცემა  საშუალება  მოვუყვეთ  ამ  პრინციპების  შესახებ  ჩვენს  ხელმძღვანელებს. თითოეულ  ჩვენგანს, რომელიც  ამა  თუ  იმ  სფეროში  ზეგავლენას  ახდენს  სხვებზე, შეუძლია  გამოიყენოს  დავითის  ლიდერული  პრინციპები, რომლებიც  შეიძლება  სხვებისთვის  კურთხევად  იქცეს.

დავითისთვის  ათვლის  წერტილს  წარმოადგენდა  ღვთის  განდიდება  მისი  წყალობისა  და  სამართლიანობისთვის (ფსალმ. 100:1). ეს  თვისებები  განსაზღვრავდა  დავითის  საქმეებს  მისი  მეფობის  დროს. მას  სურდა  ესწავლა  ეს  თვისებები  და  გამოეყენებინა  ისინი  თავის  ცხოვრებასა  და  საქმიანობაში. ამისთვის  იგი  უნდა  დაპირისპირებოდა  კორუფციას, თაღლითობას  და  ხელისუფლების  მიერ  გამოყენებულ  სხვა  ბოროტ  თვისებებს.

რაკი  დავითმა  იცოდა, რომ  სწორად  ვერ  მოიქცეოდა  კარგი  მრჩეველების  გარეშე, იგი  პირობას  დებს, რომ  საიმედო  დამხმარეებს  იპოვის  და  სამართლიან  მოხელეებს  დანიშნავს. მისი  მმართველობის  ნიშანი  უნდა  ყოფილიყო  სამართლიანობა  და  წყალობა  და  გავრცელებულიყო  მათზე, ვინც  მასთან  ერთად  მუშაობდა  ან  იყო  მისი  ხელქვეითი.

`როგორ  შეგვიძლია  აღვავსოთ  ჩვენი  ცხოვრება  კეთილი  ზეგავლენით, რომელიც  დაგვეხმარება  ვიცხოვროთ  და  ვიხელმძღვანელოთ  ისე, რომ  სამართლიანი  და  მოწყალე  ვიყოთ  გაჭირვებულთა  მიმართ?`