---
title: შემდგომი გამოკვლევისათვის
date: 26/07/2019
---


წაიკითხეთ  ე. უაითის  წიგნში “პატრიარქები  და  წინასწარმეტყველები” თავი “დავითის  სიცოცხლის  უკანასკნელი  წლები” (გვ. 736-755), ასევე  კ. ს. ლუისის  წიგნში “მსჯელობა  ფსალმუნებზე” თავი “სამსჯავრო” (გვ. 15-22).

“დავითის  ფსალმუნები  მის  განცდათა  ფართო  სპექტრია - დაწყებული  სინდისის  ქენჯნიდან  და  საკუთარი  თავის  მკაცრი  განკითხვიდან, ამაღლებული  რწმენითა  და  უფალთან  უდიდესი  სიახლოვით  დამთავრებული. მისი  ცხოვრების  ისტორია  გვამცნობს, რომ  ცოდვის  შედეგი  შერცხვენა  და  თავმოჭრაა, უფლის  სიყვარული  და  წყალობა  კი  უსასრულოა; რომ  მხოლოდ  რწმენა  აძლევს  ადამიანს  უფლებას, ღვთის  შვილად  იწოდებოდეს. ბიბლიაში  მოცემულ  ყველა  მოწმობათა  შორის, დავითის  ცხოვრების  ისტორია  უფლის  ერთგულების, სამართლიანობის  და  მოწყალების  აღთქმის  ერთ-ერთი  უძლიერესი  მტკიცებაა” (ე. უაითი. პატრიარქები  და  წინასწარმეტყველები, გვ. 754).

“[იგავების  წიგნის] ამ  პრინციპების  დაცვისას  ნებისმიერი  საზოგადოება  აყვავდება, წუთისოფლური  იქნება  იგი  თუ  რელიგიური, დაცული  იქნება  ქონება  და  სიცოცხლე. ღვთის  რჯულის  წყალობით  არსებობს  ქვეყნიერებაზე  ნდობა  და  თანამშრომლობა; იგი  ჩაწერილია  მის  სიტყვასა  და  ადამიანთა  გულებში, სადაც  რთულად, მაგრამ  მაინც  შეგვიძლია  დავინახოთ  მისი  სტრიქონები, რომელიც, ძირითადად, შეუმჩნეველი  რჩება  და  თითქმის  წაშლილიცაა” (ე. უაითი. აღზრდა, გვ. 137).

**კითხვები  მსჯელობისათვის:**

`1. რომელ  სფეროში  ხედავთ  თქვენს  თავს  ლიდერად  ან  გავლენიან  ადამიანად? როგორ  შეგიძლიათ  აჩვენოთ  თქვენი  ცხოვრების  ამ  ასპექტში  ღვთის  სამართლიანობა?`

`2. დაფიქრდით  იმ  საზოგადოების  კულტურულ  და  სოციალურ  სტრუქტურებზე, რომელშიც  ცხოვრობთ. რისი  გაკეთება  შეგიძლიათ  არსებული  სისტემის  ფარგლებში, რათა  გააუმჯობესოთ  გაჭირვებულთა  ცხოვრებისეული  პირობები?`

`3. რატომ  არის  ასეთი  მნიშვნელოვანი  სამართლიანობისა  და  პატიოსნების  პრინციპები  ჯანსაღი  საზოგადოების  მშენებლობისთვის?`

`4. თუმცა  იგავების  წიგნში  ძირითადი  ყურადღება  ბრძნულ  რჩევებს  ეთმობა  უკეთესი  ცხოვრებისათვის, როგორ  გვიმჟღავნებს  ეს  წიგნი  ღვთის  ხასიათს?`

**დასკვნა:** ფსალმუნები  და  იგავების  წიგნი  განსაკუთრებულად  მოგვიწოდებს  გამოვამჟღავნოთ  ცოცხალი  რწმენა, მიუხედავად  ცხოვრებისეული  განცდებისა  და  განსაცდელებისა. გარდა  ამისა, ორივე  წიგნში  წარმოჩენილია  ღვთის  მხრიდან  საზოგადოების  ხელმღვანელობა  და  მისი  განსაკუთრებული  მზრუნველობა  გაჭირვებულთა  და  ჩაგრულთა  მიმართ. ფსალმუნი  და  იგავების  წიგნი  მოწმობს, რომ  ღმერთი  ყველაფერს  ხედავს  და  იცავს  მათ, ვინც  გაჭირვებულია  ან  ვისაც  ექსპლუატაციას  უწევენ. თუ  უფალი  ასე  იქცევა, მაშინ  ჩვენც  ასევე  უნდა  მოვიქცეთ.