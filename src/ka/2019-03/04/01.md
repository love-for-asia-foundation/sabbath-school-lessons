---
title: მოწყალება და სამართლიანობა ფსალმუნებისა და იგავების წიგნში
date: 20/07/2019
---
<h3 class="ka_geo"> გამოსაკვლევად შემოთავაზებული ბიბლიური მუხლები: </h3> ფსალმ. 9:8-10,14-21; 81; 100; 145; იგავ. 10:4; 13:23,25; 30:7-9.


> <p>სამახსოვრო მუხლი:</p>
> "განიკითხეთ  საპყარი  და  ობოლი, ღარიბი  და  ღატაკი  გაამართლეთ. გადაარჩინეთ  ბეჩავი  და  უპოვარი, ბოროტთა  ხელიდან  გამოიხსენით" (ფსალმ. 81:3,4).

ფსალმუნებისა  და  იგავების  წიგნში  წარმოდგენილია  ღმერთთან  ურთიერთობის  გამოცდილება  არა  მხოლოდ  ტაძარში  თაყვანისცემის  დროს  ან  რელიგიურ  სხვა  საქმიანობაში, არამედ  ყოველდღიურ  ცხოვრებაშიც. იგავების  წიგნი  გვთავაზობს  რიგ  ბრძნულ  პრაქტიკულ  რჩევებს, რომლებიც  ცხოვრების  სხვადასხვა  სფეროებს  ეხება: პიროვნებათშორისი  და  ოჯახური  ურთიერთობებიდან  დაწყებული  სახელმწიფოს  მართვითა  და  საქმიანობით  დამთავრებული. ფსალმუნები  კი  არის  საგალობლების  ნაკრები, რომელიც  მოიცავს  ემოციათა  ფართო  სპექტრსა  და  სულიერ  განცდებს - გლოვიდან  განდიდებამდე. სრულიად  ნათელია, რომ  ჩვენი  რწმენა  უნდა  აისახოს  ცხოვრების  ყველა  სფეროში, რადგან  ღმერთი  ზრუნავს  თითოეულ  მათგანზე.

როცა  ამ  ცოდვილ  მიწაზე  ვუყურებთ  ცხოვრებას, ძნელია  უგულებელვყოთ  მასზე  გამეფებული  უსამართლობა. ფაქტობრივად, უსამართლობა  არაერთგზის  არის  აღწერილი  როგორც  ბოროტება, რისგანაც  უფალს  სურს, რომ  გაგვათავისუფლოს. სასოწარკვეთილების  წუთისოფელში  იგი  ერთადერთი  იმედია.

მხოლოდ  მოკლედ  მიმოვიხილავთ, თუ  რას  ამბობს  ეს  ორი  წიგნი  მოცემულ  საკითხთან  დაკავშირებით, მაგრამ, შეიძლება, ამ  გაკვეთილმა  შთაგვაგონოს  უფრო  აქტიურად  ვემსახუროთ  ჩვენს  გარშემო  მყოფ  გაჭირვებულ, დაჩაგრულ  და  მივიწყებულ  ადამიანებს, რომლებსაც  ვალდებული  ვართ  დავეხმაროთ.