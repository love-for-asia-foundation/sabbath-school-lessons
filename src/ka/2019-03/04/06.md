---
title: 'იგავების წიგნი: გაჭირვებულთა მიმართ მოწყალება'
date: 25/07/2019
---

იგავების  წიგნი, როგორც  ბრძნული  გამონათქვამების  კრებული  ეხება  თემათა  ფართო  სპექტრს  და  ცხოვრებისეულ  გამოცდილებას. აქ  ვხედავთ  მსჯელობებს  გაჭირვების, სიმდიდრის, კმაყოფილების, სამართლიანობისა  და  უსამართლობის  შესახებ. ეს  საკითხები  განხილულია  სხვადასხვა  მხრიდან. ცხოვრება  ყოველთვის  მარტივი  და  ადვილი  როდია, იგავების  წიგნი  კი  გვაფრთხილებს  თითოეული  ადამიანის  გადაწყვეტილების  შედეგის  შესახებ, მათ  შორის, ვინც  ღვთის  ერთგულია.

`წაიკითხეთ  იგავ. 10:4; 13:23,25; 14:31; 15:15,16; 19:15,17 და  შეადარეთ 30:7-9-ს. რა  არის  ამ  ტექსტებში  ნათქვამი  სიმდიდრის, სიღარიბისა  და  გაჭირვებულთა  შესახებ?`

იგავების  წიგნში  ხაზგასმულია  განსაკუთრებული  მზრუნველობა  და  ღვთის  ყურადღება  გაჭირვებულთა  და  დამცირებულთა  მიმართ. ხანდახან  ადამიანები  ღარიბები  არიან  გარემოების, არასწორი  გადაწყვეტილებების  ან  ექსპლუატაციის  გამო, მაგრამ, მათი  სასავალალო  მდგომარეობის  მიზეზების  მიუხედავად, უფალი  მაინც  რჩება  მათ  შემოქმედად (იხ. იგავ. 22:2) და  დამცველად (იხ. იგავ. 22:22,23). არავინ  არ  უნდა  დაჩაგროს  ეს  ადამიანები  ან  გამოიყენოს  საკუთარი  სარგებლისთვის, როგორი  შეცდომებიც  არ  უნდა  ჰქონდეთ  მათ  დაშვებული.

და  თუმცა  იგავების  წიგნი  გვთავაზობს  უკეთეს  ცხოვრებას  იმ  შემთხვევაში, თუკი  ავირჩევთ  სიბრძნეს  ან  ღვთის  მორჩილებას, სიმდიდრე  ყოველთვის  არ  წარმოადგენს  ღვთის  კურთხევის  შედეგს. საბოლოო  შედეგად, უფრო  მეტად  მნიშვნელოვანი  და  ფასეული  ასპექტი  იქნება  ღვთის  ერთგულება  და  არა  მატერიალური  კეთილდღეობა: “სჯობს  მცირედი  და  სიმართლით - მრავალს, მოხვეჭილს  უსამართლობით” (იგავ. 16:8).

იგავების  წიგნში  განხილულია  კიდევ  ერთი  მნიშვნელოვანი  საკითხი: ბიზნესში, მართვასა  და  მართლმსაჯულების  საკითხში  პატიოსნების  საკითხი (იხ. იგავ. 14:5,25; 16:11-13; 17:15; 20:23; 21:28; 28:14-16). იგავები  არა  მხოლოდ  ჩვენს  ცხოვრებას  ეხება, არამედ  წარმოდგენასაც  გვიქმნის, თუ  მთლიანობაში  როგორ  უნდა  ფუნქციონირებდეს  ჩვენი  საზოგადოება  ყველა  ადამიანის  საკეთილდღეოდ, იმათი  ჩათვლით  ვისაც  განსაკუთრებული  დაცვა  სჭირდება. კვლავ  ისმის  შეხსენება, რომ  ხელმძღვანელები  და  მმართველები  ღვთის  დახმარებით  უნდა  შრომობდნენ (იხ. იგავ. 8:15,16) და  გაჭირვებულებს  გამოუცხადონ  მისი  წყალობა  და  თანაგრძნობა.

`შეიბრალო  ის, ვინც  რთულ  მდგომარეობაშია, არ  წარმოადგენს  სირთულეს. როგორ  შეგვიძლია  სიბრალული  ვაქციოთ  ქმედებად?`