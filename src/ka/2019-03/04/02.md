---
title: 'ფსალმუნები: იმედის საგალობლები ჩაგრულთათვის'
date: 21/07/2019
---

როგორც  უკვე  აღინიშნა, ღმერთი  ხედავს  და  ესმის  ადამიანებისა, რომლებიც  სავალალო  მდგომარეობაში  იმყოფებიან  და  დახმარება  სჭირდებათ. ფსალმუნებში  ყველაზე  ხშირად  გვესმის  თხოვნები  ადამიანებისა, რომლებიც  ღმერთს  ენდობიან, მაგრამ  ვერ  ხედავენ  სამართლიანობას. უსამართლობა  და  ჩაგვრა, რაზეც  ჩივიან  ამ  საგალობლებში  ადამიანები, თითქოს  ხაზს  გადაუსვამენ  სიკეთის, სამართლიანობისა  და  ღვთის  ძალის  მტკიცებულებებს.

მიუხედავად  ამისა, ეს  იმ  ადამიანთა  საგალობლებია, რომლებიც  განაგრძობენ  განდიდებას. მათი  ცხოვრება  და  რწმენა  არ  ჩამქრალა. იმედი  ჯერ  კიდევ  არსებობს  და  ღმერთი  უნდა  ჩაერიოს  მანამ, სანამ  არ  იქნება  გვიანი  და  გაიმარჯვებდეს  ბოროტება  ჩაგრულთა  განადგურებით. ამით  მეფსალმუნეები  ცდილობენ  გადალახონ  განხეთქილება  თავიანთი  რწმენის  შესახებ  განცხადებასა  და  ცხოვრებისეულ  განსაცდელებს  შორის.

`წაიკითხეთ  ფსალმ. 9:8-10,14-21. შეგიძლიათ  თუ  არა  წარმოიდგინოთ  გარემოება, რომელშიც  იმყოფებოდა  დავითი, ამ  ფსალმუნის  ავტორი? გრძნობთ  თუ  არა  კონფლიქტს  ღვთის  მოწყალებაში  მის  რწმენასა  და  ამ  დროისთვის  არსებულ  მის  მდგომარეობას  შორის? როგორ  მოახერხეთ  შეგენარჩუნებინათ  რწმენა  სასტიკი  განსაცდელების  დროს?`

ფსალმუნების  წიგნში  არაერთგზის  არის  მითითებული  ამ  კონფლიქტის  მოგვარების  ერთადერთი  გზა - იმედი  და  ღვთის  მოწყალე  და  სამართლიანი  სამსჯავროს  დაპირება. გვერდიდან  შეიძლება  ისე  ჩანდეს, თითქოს  დღეს  ბოროტება  და  უსამართლობა  იმარჯვებს, მაგრამ  ღმერთი  განიკითხავს  ბოროტმოქმედებს  და  უწმიდურებს. ეწევათ  შურისგება  მაშინ, როცა  დაჩაგრულნი  და  გულგატეხილნი  აღდგებიან  და  აღორძინდებიან.

წიგნში “მსჯელობა  ფსალმუნებზე” კ. ს. ლუისი  აღწერს  თავის  თავდაპირველ  გაკვირვებას  ღვთის  სამსჯავროს  ძლიერი  სურვილისა  და  მასთან  დაკავშირებული  გამხნევების  გამო, რასაც  არაერთგზის  გამოხატავენ  მეფსალმუნეები. კლაივ  ლუისი  აღნიშნავს, რომ  დღესდღეობით  ბიბლიის  მკითხველთა  დიდ  ნაწილს  ეშინია  სამსჯავროსი, თუმცა  წერს  თუ  როგორი  წარმოდგენა  ჰქონდათ  ებრაელებს  თავდაპირველად  სამსჯავროს  შესახებ: “მხოლოდ  მაშინ  მიაღწევს  სიმართლეს  უსამართლოდ  განაწყენებულ  ადამიანთა  წარმოუდგენელი  რაოდენობა. რა  თქმა  უნდა, მათ  სამსჯავროსი  არ  ეშინიათ. იციან, რომ  მათი  საქმე  მართალია. მაგრამ  ვინ  მოუსმენს, სანამ  არ  მოვა  ღმერთი?” (კ. ს. ლუისი. “მსჯელობა  ფსალმუნებზე”, გვ. 11).

დღესაც  კი, როდესაც  ტანჯვასა  და  იმედგაცრუებას  განიცდიან, ყველა  გულგატეხილს  შეუძლია  მოიპოვოს  იმედი  ფსალმუნების  წიგნის  კითხვისას.

`რატომ  უნდა  იწვევდეს  ჩვენში  სამსჯავროს  შესახებ  ფიქრი  დადებით  ემოციებს  და  არა  შიშს?`