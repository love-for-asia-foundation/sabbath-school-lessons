---
title: შემდგომი გამოკვლევისთვის
date: 30/08/2019
---

წაიკითხეთ ე. უაითის წიგნიდან "ქველმოქმედების მსახურება" თავი "ტაბითა - მისი მსახურება და ზეგავლენა" (გვ. 66,67); წიგნიდან "მოციქულთა საქმეები" თავი "ეკლესია, რომელიც სწირავს" (გვ. 335-345) და წიგნიდან "ქველმოქმედების მსახურება" თავი "ეს არის ჭეშმარიტი რელიგია" (გვ. 35-41).

"მაცხოვარმა თავისი ძვირფასი სიცოცხლე გასწირა, რათა შეექმნა ეკლესია, რომელიც იზრუნებდა დამწუხრებულებსა და ცდუნებულებზე. ქრისტიანები შეიძლება იყვნენ ღარიბი, გაუნათლებელი და უბრალო ადამიანები, მაგრამ ისინი ქრისტეს საქმეებს გააკეთებენ ყველგან: ოჯახში, მეზობლებში, ეკლესიაში და მის გარეთ. და შედეგი მათი მსახურებისა მარადიულობაში გამოჩნდება" (ე. უაითი. ქრისტე - წუთისოფლის იმედი, გვ. 640).

"უანგარობა და გულუხვობა სიხარულით აღავსებდა პირველსამოციქულო ეკლესიას, რადგან მორწმუნეებმა იცოდნენ, რომ თავიანთი ძალისხმევით ისინი ეხმარებიან ბნელში მყოფ ადამიანებს, რომ განათლდნენ სახარების ნათელით. მათი სიხარული და გულუხვობა მოწმობდა, რომ ამაოდ არ მიუღიათ ღვთის მადლი. კიდევ რას შეეძლო გამოეწვია ასეთი გულუხვობა, თუ არა სულიწმიდით განწმედას. მორწმუნეებისთვის და ურწმუნოებისთვის ეს წარმოადგენდა მადლის სასწაულს" (ე. უაითი. მოციქულთა საქმეები, გვ. 344).

**კითხვები მსჯელობისათვის:**

`1.  როგორ შეუძლია სულ უფრო მეტად დაემსგავსოს თქვენი ეკლესია იმ ეკლესიას, რომელიც აღწერილია საქმეების წიგნის პირველ თავებში? რა პრაქტიკული ნაბიჯების შემოთავაზება შეგიძლიათ?`

`2.  ადვენტისტთა ეკლესია იყენებს პრინციპებს, რომლებსაც განვიხილავდით ამ კვირის განმავლობაში, დედამიწის სხვადასხვა კუთხეებს შორის მეათედებისა და შესაწირავების განაწილების დროს. რა არის რესურსების ასეთი განაწილების სისტემის უპირატესობა?`

`3.  თქვენი აზრით, რომ. 12-ში განზოგადებული მითითებები არის თუ არა შესრულებული თქვენს დღევანდელ ცხოვრებაში?`

`4.  წაიკითხეთ იაკ. 5:1-5. აქ მოციქული საკმაოდ მკაცრად განიკითხავს მდიდარ ადამიანებს და იმეორებს ძველი აღთქმის წინასწარმეტყველთა მკაცრ მამხილებელ სიტყვებს. რატომ არის საჭირო ასეთი პირდაპირი გამონათქვამები მოცემულ შემთხვევაში?`

**დასკვნა:** ქრისტეს დავალებით და სულიწმიდით აღძრულმა მოწაფეებმა და ყველა მორწმუნემ გადაწყვიტეს ყველგან, სადაც შესაძლებელია, გაეზიარებინათ იესოს შესახებ უწყება და შეესრულებინათ მისი მისია. ადრეული ეკლესია, რომელსაც საფუძვლად დაედო ქრისტეს მოძღვრება და ძველი აღთქმის წერილები, ახალ საზოგადოებად იქცა, რომლის წევრებიც გაჭირვებულთ უზიარებდნენ ყველაფერს, რაც გააჩნდათ. პირველი ქრისტიანი ლიდერები საკუთარი მაგალითით და თავიანთ ეპისტოლეებში ჩაწერილი რჩევებით ყველა მორწმუნეს მოუწოდებდნენ აღევსოთ თავიანთი ცხოვრება მტკიცე რწმენითა და გაჭირვებულთა მიმართ გულმოდგინე მსახურებით.