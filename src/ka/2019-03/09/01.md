---
title: მსახურება ახალაღთქმისეულ ეკლესიაში
date: 24/08/2019
---

<h3 class="ka_geo">  გამოსაკვლევად შემოთავაზებული ბიბლიური მუხლები: </h3> საქმე. 2:42-47; 4:32-37; მათ. 25:38,40;  საქმე. 9:36; 2კორ. 8:7-15; რომ. 12; იაკ. 2:1-9.

> <p>სამახსოვრო  მუხლი:</p> 
> "წმიდა და შეუბღალავი სარწმუნოება მამის წინაშე ისაა, რომ მიხედო ქვრივ-ობლებს მათ გასაჭირში და შეურყვნელად დაიცვა თავი სოფლისაგან" (იაკ. 1:27).

მუხლები, რომლებიც ქრისტეს დიდებულ დაპირებას შეიცავს (იხ. მათ. 28:18-20), წმიდა წერილში ყველაზე ცნობილ მუხლებს მიეკუთვნება, ყოველ შემთხვევაში, ქრისტიანებისთვის. ხშირად ისინი ჟღერს როგორც დევიზი მისიონერულ და მახარობლურ პროექტებში. ამ მუხლებით შთაგონებული ქრისტიანები მიემგზავრებიან წუთისოფლის ყველა კუთხეში, ხანდახან სიცოცხლის რისკის ფასადაც, რათა იქადაგონ სახარება.

რა თქვა იესომ თავის დიდებულ დავალებაში? გავხადოთ ადამიანები მოწაფეები, მოვნათლოთ ისინი და ვასწავლოთ "ყველაფრის დაცვა, რაც მე გამცნეთ" (მათ. 28:20). ბევრი რამ, რაც იესომ დაგვიბარა, დაკავშირებულია იმასთან, რომ ვიზრუნოთ გაჭირვებულებზე და სნეულებზე - ადამიანებზე, რომლებიც საკუთარ თავზე დამოუკიდებლად ვერ იზრუნებენ. ამიტომ უნდა გვახსოვდეს, რომ ქრისტეს დარიგება მოწაფეებისთვის იყო არა იმდენად ახალი დავალება, რამდენადაც გაგრძელება მისიისა, რომელსაც ისედაც აღასრულებდა მათ შორის. ამგვარად, იესოს სწავლების ეს ასპექტი შეგვიძლია დავინახოთ ახალი საეკლესიო საკრებულოს ცხოვრებაში დიდებული დავალების შესრულების ფარგლებში.