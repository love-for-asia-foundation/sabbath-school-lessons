---
title: მადლი და კეთილი საქმეები
date: 03/09/2019
---

`თქვენი სიტყვებით მოკლედ ჩამოაყალიბეთ ეფეს. 2:8-10-ის ძირითადი აზრი. რა არის ამ მუხლებში ნათქვამი მადლსა და კეთილ საქმეებს შორის კავშირის არსებობის შესახებ?`

წმიდა წერილი გვამცნობს, რომ შევიქმენით, რათა თაყვანი ვცეთ ღმერთსა და ვემსახუროთ სხვა ადამიანებს. გონებაში შეგვიძლია მხოლოდ წარმოვიდგინოთ, თუ როგორი იქნებოდა ეს მსახურება უცოდველ გარემოში.

ვიცით, თუ როგორია ცოდვით დაცემულ წუთისოფელში ცხოვრება. საბედნიეროდ, წუთისოფლის ცოდვების გამო იესო ქრისტეს მსხვერპლში გამოხატული ღვთის მადლი გვიღებს პატიებისა და განკურნების გზას. ზუსტად მისი წყალობით იცვლება ჩვენი ცხოვრება. გარდა ამისა, ვხდებით ღვთის იარაღი, რომლის საშუალებითაც მას სურს მხარში ამოუდგეს და დაამშვიდოს სხვა ადამიანები (იხ. ეფეს. 2:10). "მიმღებნი მოწოდებულნი არიან გაუზიარონ გარშემომყოფებს. ყველგან ისმის დახმარების ძახილი. ღმერთი მოუწოდებს ადამიანებს სიხარულით ემსახურონ მოყვასს" (ე. უაითი. განკურნების მსახურება, გვ. 103).

გახსოვდეთ, რომ კეთილ საქმეებს ვასრულებთ არა იმიტომ, რომ ხსნა მოვიპოვოთ ან ღვთის გვერდით ვიმყოფებოდეთ. ამ ყველაფერს ვიძენთ იესო ქრისტეში რწმენის მეშვეობით. ვაღიარებთ, რომ ვართ ცოდვილნი და ცოდვის მსხვერპლნი, რომლებიც მოსიყვარულე უფალმა გამოისყიდა თავისი ძვირფასი სისხლით. სანამ ვაგრძელებთ ეგოიზმთან და სიხარბესთან ბრძოლას, საკუთარი თავის უარმყოფელი და თავმდაბალი ღვთის მადლი გვთავაზობს ახალ სიცოცხლეს და გარდამქმნელ სიყვარულს.

როცა ჯვარს ვუმზერთ, ვხედავთ ჩვენი გულისთვის გაღებულ იესოს დიდებულ და სრულყოფილ მსხვერპლს და ვაცნობიერებთ, რომ ვერაფერს დავუმატებთ იმას, რაც ქრისტეში გვაქვს შემოთავაზებული. მაგრამ ეს არ ნიშნავს იმას, რომ ახლა შეგვიძლია მოვდუნდეთ და აღარ ვიმოქმედოთ. პირიქით, უფლის წინაშე მადლიერების გრძნობით აღვსილებმა უნდა ვუპასუხოთ ჩვენი მსახურებით. და რა იქნება ორმხრივ სიყვარულზე  უკეთესი, რაც გამოიხატება სხვა ადამიანების მიმართ?

`წაიკითხეთ 1იოან. 3:16,17. მოცემული მუხლების თანახმად, როგორი უნდა იყოს ჩვენი პასუხი ქრისტეს მიერ გაღებულ გამომსყიდველ მსხვერპლზე?`
