---
title: კაცობრიობის მოდგმა
date: 04/09/2019
---

იესო თავისი სწავლებითა და მსახურებით მოუწოდებდა მიეღოთ ყოველი ადამიანი, მიუხედავად ყველაფრისა. ყოველს, ვისშიც იესო ხედავდა მისი ხილვის გულწრფელ სწრაფვას, იქნებოდა ეს ცუდი რეპუტაციის მქონე დედაკაცი, ვახშის ამკრეფი, კეთროვანი, სამარიელი, რომაელი ასისთავი, რელიგიური ლიდერი თუ ბავშვი, იგი იღებდა მათ სითბოთი და მზრუნველობით. რაკი ადრეული ეკლესიის წინაშე იდგა საზოგადოების გარდაქმნის ამოცანა, იგი სთავაზობდა ადამიანებს ხსნის ძღვენს.

სახარების ყოვლისმომცველი ხასიათის თანდათანობით გაცნობიერებასთან ერთად პირველი მორწმუნეები თავიანთ რწმენას დამაჯერებლობისთვის კი არ უმატებდნენ კეთილ საქმეებს; ეს განპირობებული იყო მათი მხრიდან სახარების გაგებით, რაც გახსნილი იყო იესო ქრისტეს ცხოვრებაში, მსახურებასა და სიკვდილში. როცა წყვეტდნენ საკითხებს, რომლებიც ჯერ წამოიჭრა ისეთი ხელმძღვანელების წინაშე, როგორებიც პავლე და პეტრე იყვნენ (იხ. საქმე. 10:9-20), შემდეგ კი - მთელი ეკლესიის წინაშე იერუსალიმის კრებაზე (იხ. საქმე. 15), მათ დაიწყეს გაცნობიერება, თუ რაოდენ რადიკალურად ცვლის კეთილი უწყება ღვთის ყოვლისმომცველი სიყვარულის მათეულ გაგებას და იმას, თუ როგორ უნდა გამოვიყენოთ იგი ქრისტეს მიმდევრების ცხოვრებაში.

`რა არის ნათქვამი ქვემოთ მოყვანილ ტექსტებში კაცობრიობის მოდგმის შესახებ? რა ზეგავლენა უნდა იქონიოს ამან ჩვენს ურთიერთობაზე სხვა ადამიანებთან?`

`მალ. 2:10`

`საქმე. 17:26`

`რომ. 3:23`

`გალ. 3:28`

გალ. 3:28 არის კეთილ სამარიელზე იესოს იგავის ღვთისმეტყველური დასკვნა. ნაცვლად იმისა, რომ იკამათოთ, თუ ვის უნდა ვემსახუროთ, უბრალოდ წადით და იმსახურეთ. ასევე მზად იყავით იმისთვის, რომ შეიძლება თქვენ გემსახურონ ისინი, ვისგანაც არ ელით ამას. მსოფლიო საკაცობრიო ოჯახის იდეას ახორციელებენ ისინი, ვისაც აერთიანებს სახარება და ღვთის დამხსნელი სიყვარული, რომელიც მოგვიწოდებს მასში ერთიანობისკენ: "ვინაიდან ყველანი ერთი სულით მოვინათლეთ ერთ სხეულად - იუდეველები თუ ელინები, მონები თუ თავისუფლები, და ყველას ერთი სული გვისვამს" (1კორ. 12:13).