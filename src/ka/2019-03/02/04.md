---
title: 'მონები, ქვრივები, ობლები, ხიზნები'
date: 09/07/2019
---  

`წაიკითხეთ  გამ. 23:9. რა  უწყებით  მიმართავს  ღმერთი  ისრაელს  ამ  მუხლში?`

რაკი  ისრაელიანები  თავად  იყვნენ  მონები, მათ  კარგად  იცოდნენ, თუ  რას  გრძნობენ  ისინი, ვინც  დამცირებულია, შევიწროებულია  და  უგულებელყოფილია. და  სანამ  ისინი  ზეიმობდნენ  თავისუფლებას, ღმერთმა  იზრუნა, რომ  არ  დაევიწყებინათ, თუ  საიდან  გამოვიდნენ, რას  ნიშნავს  იყო  უარყოფილი  და  რა  მოიმოქმედა  თავისი  ხალხის  დასახსნელად. უფალმა  დააწესა  მათთვის  პასექის  დღესასწაული, რათა  შეეხსენებინა  ეს  მოვლენები  მათი  შთამომავლებისთვის: “ძლიერი  ხელით  გამოგვიყვანა  ჩვენ  უფალმა  ეგვიპტიდან, მონობის  სახლიდან” (გამ. 13:14).

`წაიკითხეთ  გამ. 22:21-23. როცა  ისრაელმა  მიიღო  განკარგულება  ეზრუნა  ყველა  გაჭირვებულზე, რამდენად  მნიშვნელოვანი  იყო  მისთვის  არ  დაევიწყა  საკუთარი  მონობა?`

ძლივს  დამშვიდდა  ემოციები  ათი  მცნების  მიღების  შემდეგ, როცა  ღმერთმა  მოუწოდა  მოსეს  მეტი  დრო  გაეტარებინა  მასთან  ერთად. უფალმა  დაწვრილებით  მისცა  მითითებები, თუ  როგორ  უნდა  დაეცვა  ისრაელ  ხალხს  ეს  დიდებული  განკარგულებები. ჯერ  კიდევ  საწმიდრის  მშენებლობის  ინსტრუქციების  მიცემამდე  ღმერთი  აყალიბებს  მნიშვნელოვანი  კანონების  ნაკრებს, რომლებიც  ეხება  მონების  მიმართ  საკადრის  მოპყრობას. ისინი  ძირფესვიანად  განსხვავდებოდა  სასტიკი  მოპყრობისაგან, რაც  თავად  ისრაელიანებმა  გადაიტანეს. სხვა  კანონებს  შორის  იყო  ისეთი  კანონებიც, რომელიც  ეხებოდა  ძალადობრივ  დანაშაულს, საკუთრების  დაცვას, ყოველდღიურ  ცხოვრებასა  და  სასამართლო  სისტემის  შექმნის  პრინციპს, ამ  კანონების  რეალიზაციასა  და  სამართლიანობას (იხ. გამ. 21-23).

ამ  კანონებს  შორის  განსაკუთრებული  ადგილი  ეკავა  ზრუნვას  ამ  ახალი  საზოგადოების  სხვა  წევრებზე, უცხოტომელებსა  და  სოციალურად  მეტნაკლებად  სუსტი  ჯგუფების  წარმომადგენლებზე. ისრაელიანებს  არ  უნდა  შეევიწროებინათ  ეს  ხალხი. ასეთ  ადამიანებს  საშუალებაც  კი  ეძლეოდათ  გამოეკვებათ  საკუთარი  თავი  ისეთი  მეთოდებით, რომლებიც  არ  დაამცირებდა  მათ  ღირსებას (მაგალითად, მათ  საშუალება  ეძლეოდათ  მოეგროვებინათ  მოსავლის  აღების  შემდეგ  მინდორში  დარჩენილი  მარცვლები). იმ  დროისთვის  არ  იყო  დამახასიათებელი  ასეთი  დამოკიდებულება “გარიყულთა” და  უცხოტომელთათვის. დღესაც  კი  ზოგიერთი  ადამიანი, როგორც  ჩანს, ივიწყებს  სხვებთან  ურთიერთობაში  მნიშვნელოვანი  მორალური  პრინციპების  დაცვის  წესს.

`პირადი  გამოცდილებიდან, რა  მოგონებები  ახდენენ  თქვენზე  ზეგავლენას, რაც  მოგიწოდებთ  იყოთ  უფრო  თანამგრძნობნი  და  ღრმად  შეიგრძნობდეთ  უცხო  ტკივილს  ან  სხვების  მიმართ  გამოხატულ  უსამართლობას?`