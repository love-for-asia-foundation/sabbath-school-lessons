---
title: "ერთს ამ ჩემს უმცირეს ძმათაგანს"
date: 17/08/2019
---
<h3 class="ka_geo">  გამოსაკვლევად შემოთავაზებული ბიბლიური მუხლები: </h3> მათ. 5:2-16,38-48; რომ. 12:20,21; ლუკ. 16:19-31; 12:13-21; მათ. 25:31-46.
> <p>სამახსოვრო  მუხლი:</p> 
> "მიუგებს მეფე და ეტყვის მათ: ‘ჭეშმარიტად გეუბნებით თქვენ: რაც გაუკეთეთ ერთს ამ ჩემს უმცირეს ძმათაგანს, მე გამიკეთეთ’" (მათ. 25:40).

იესო ქრისტეს ცხოვრება აღსავსე იყო სხვა ადამიანებზე ზრუნვით, განსაკუთრებით კი გაჭირვებულებსა და გზააბნეულებზე, ამიტომ მას აქვს სათქმელი იმასთან დაკავშირებით, თუ როგორ უნდა ვიზრუნოთ სხვებზე.

იესოს მოძღვრებას აქვს პრაქტიკული ხასიათი და გვასწავლის როგორ ვიცხოვროთ როგორც მისმა მიმდევრებმა. უფალი მოგვიწოდებს სამართლიანი საქმეებისკენ, სიკეთისა და მოწყალებისკენ, რასაც თავად ასრულებდა დედამიწაზე ყოფნისას. თუკი მივბაძავთ მას, მაშინ მის მსგავსად სხვებსაც ვემსახურებით.

იესო ასევე საუბრობდა ცათა სასუფეველზე. მის აღწერაში ეს სასუფეველი არის რეალობა, რისი ნაწილიც შეგვიძლია გავხდეთ უკვე ახლა. ეს არის ცხოვრების სტილი, რომელსაც ახასიათებს პრიორიტეტებისა და მორალური ფასეულობების სისტემა, რომელიც განსხვავდება მიწიერი სამეფოებისგან. ქრისტეს სწავლება აყალიბებს ამ სასუფევლის ძირითად პრინციპებს და განსაკუთრებულ ყურადღებას ამახვილებს იმაზე, თუ როგორ ვემსახურებით ღმერთს და როგორ უნდა მოვექცეთ სხვა ადამიანებს. ასევე შეგვიძლია აღმოვაჩინოთ, რომ სხვების მსახურება: მათ საჭიროებებსა და მხარდაჭერაზე ზრუნვა არის ერთ-ერთი საშუალება, რომლითაც უშუალოდ შეგვიძლია ვემსახუროთ ღმერთს.
