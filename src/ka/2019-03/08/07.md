---
title: შემდგომი გამოკვლევისთვის
date: 23/08/2019
---

`წაიკითხეთ ე. უაითის წიგნიდან "ქრისტე - წუთისოფლის იმედი" თავები:  "გულმოწყალე სამარიელი" (გვ. 497-505); "ერთს ამ ჩემს მცირე ძმათაგანს" (გვ. 637-641); წიგნიდან "ქრისტეს იგავები" თავები: "დიდი უფსკრულია დამყარებული" (გვ. 260-271), "ვინ არის ჩემი მოყვასი?" (გვ. 376-389).`

"ქრისტე ანადგურებს დაბრკოლებას, რომელსაც ქმნის საკუთარი თავმოყვარეობა და ნაციონალური მიკერძოებები და სიყვარულს ქადაგებს მთელი საკაცობრიო ოჯახის მიმართ. მას ადამიანები გამოჰყავს ვიწრო წრიდან, რომელშიც მათმა თავმოყვარეობამ გამოამწყვდია. იგი შლის ყველა გეოგრაფიულ საზღვრებს და აბათილებს ფენებს შორის ყველა პირობით და გამოგონილ დაყოფას. იგი არ ანსხვავებს ახლობელსა და შორეულს, მეგობარსა და მტერს, არამედ გვასწავლის ყველა გაჭირვებულში დავინახოთ მოყვასი, ხოლო მთელი სამყარო მივიჩნიოთ ჩვენი მოქმედების ადგილად" (ე. უაითი. ქრისტეს ქადაგება მთაზე, გვ. 42).

"ჭეშმარიტი ქრისტიანობის საფუძველში დევს ოქროს წესი, ხოლო ყველაფერი, რაც არ შეესაბამება მას, ტყუილია. რელიგია, რომელიც არ აფასებს ადამიანებს, რომლებიც ისეთი ძვირფასნი არიან ქრისტესთვის, რომ სიცოცხლე გაიღო მათ გამო, რელიგია, რომელიც არ ითხოვს ჩვენგან ყურადღებას ადამიანთა საჭიროებების, ტანჯვისა თუ უფლებების მიმართ, ცრუ რელიგიაა. თუ უგულებელვყოფთ გაჭირვებულთა, ტანჯულთა და ცოდვილთა უფლებას თანაგრძნობა მიიღონ ჩვენგან, ესე იგი ქრისტეს ვღალატობთ. ბევრს თავი მოაქვს ქრისტეს სახელით, ხოლო ქრისტეს ხასიათს უარყოფს, ზუსტად ამიტომ არის, რომ ქრისტიანობა დღეს ასეთი სუსტია" (ე. უაითი. ქრისტეს ქადაგება მთაზე, გვ. 136,137).

**კითხვები მსჯელობისათვის:**

`1.  ამ კვირის განმავლობაში შესწავლილი რომელი ბიბლიური ნაწყვეტები მოგწონთ ყველაზე მეტად? რატომ?`

`2.  ელენ უაითი ცრუს უწოდებს რელიგიას, რომელიც "ჩვენგან არ ითხოვს ყურადღებიან დამოკიდებულებას ადამიანთა საჭიროებების, ტანჯვისა თუ უფლებების მიმართ". რატომ არ უნდა გვაცდუნოს აზრმა, რომ თუკი გვაქვს "ჭეშმარიტება" (ბიბლიური პრინციპების სწორად გაგების მნიშვნელობით, ეს "ჭეშმარიტება" კი ნამდვილად გაგვაჩნია), მაშინ სხვას არაფერს აქვს მნიშვნელობა?`

`3.  ხუთშაბათი დღის გაკვეთილში მითითებული ბიბლიური მუხლების დახმარებით, როგორ შეგვიძლია გავაცნობიეროთ, თუ კიდევ რას გულისხმობს გამოთქმა "ფლობდე ჭეშმარიტებას"?`

**დასკვნა:** მათთვის, ვინც ღვთის სასუფევლის მოქალაქე და წარმომადგენელია, ქრისტეს მოძღვრება ითვალისწინებს ცხოვრების განსხვავებულ სტილს. ძველი აღთქმის ტექსტების საფუძველზე იესომ განავითარა გაჭირვებულთა და ჩაგრულთა მზრუნველობის თემა, ხაზი გაუსვა, რომ მისი მიმდევრები, რომლებიც ელიან ქრისტეს მეორედ მოსვლას, იქნებიან თანამგრძნობი და შეასრულებენ მოწყალების საქმეებს.