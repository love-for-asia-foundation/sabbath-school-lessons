---
title: წინასწარმეტყველთა ხმა
date: 27/07/2019
---

<h3 class="ka_geo">  გამოსაკვლევად შემოთავაზებული ბიბლიური მუხლები: </h3> 1მეფ. 8:10-18; ამოს. 5:10-15; მიქ. 6:8; დაბ. 19:1-13; ეზეკ. 16:49; ეს. 1:15-23.


> <p>სამახსოვრო  მუხლი:</p> 
>  “ხომ  გეუწყა  შენ, ადამიანო, რა  არის  სიკეთე, და  რას  ითხოვს  შენგან  უფალი? მხოლოდ  სამართლის  ქმნას, და  წყალობის  სიყვარულს; მოწიწებით  სიარულს  უფლის  წინაშე” (მიქ. 6:8).

ძველი  აღთქმის  წინასწარმეტყველები - ერთ-ერთი  ყველაზე  საინტერესო  ბიბლიური  პერსონაჟები  არიან. მათი  გადამწყვეტი  ხმა, მკაცრი  წერილები, მწუხარება, რისხვა  და  აღშფოთება  მიუთითებდა  მათ  ღრმა  წუხილზე  ადამიანთა  ბედის  გამო.

ისინი  გამოგზავნილი  იყვნენ  ისრაელსა  და  იუდეაში, რათა  მოეწოდებინათ  ხალხისთვის  კვლავ  მობრუნებულიყვნენ  ღმერთისკენ. ისრაელიანები  და  მათი  ბელადები  ადვილად  ექცეოდნენ  დამღუპველი  ზეგავლენის  ქვეშ  გარშემო  მყოფი  ხალხებისა, რომლებიც  კერპთაყვანისმცემლობაში  იყვნენ  ჩაფლული. და  წინასწარმეტყველთა  დაუფასებელი  ამოცანა  იმაში  მდგომარეობდა, რომ  ხალხში  აღეძრათ  მონანიების  გრძნობა. ხანდახან  უწევდათ  შეეხსენებინათ  მათთვის  ღვთის  სიყვარულის  შესახებ  და  თუ  რა  გააკეთა  მან  ისრაელიანებისთვის. თუკი  ადამიანები  აგრძელებდნენ  ღვთისგან  წასვლას, მაშინ  წინასწარმეტყველები  აფრთხილებდნენ  ამ  ნაბიჯის  შედეგის  შესახებ.

გაკვეთილის  შესწავლისას  დავინახავთ, რომ  ცოდვათა  და  ბოროტების  ჩამონათვალში, რომლის  შესახებაც  წინასწარმეტყველები  აფრთხილებდნენ  მმართველებსა  და  ხალხს, ერთ-ერთ  უდიდეს  ბოროტებას  წარმოადგენდა  ღარიბთა, გაჭირვებულთა  და  უსუსურთა  ჩაგვრა. ეჭვგარეშეა, კერპთაყვანისმცემლობა  და  ცრუ  რელიგიური  წეს-ჩვეულებების  მორჩილება  ძალიან  ცუდია, მაგრამ  ღარიბთა  და  სუსტთა  შევიწროვება  ნაკლებ  განკითხვას  როდი  იმსახურებს.