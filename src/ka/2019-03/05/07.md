---
title: შემდგომი გამოკვლევისათვის
date: 02/08/2019
---

`წაიკითხეთ  ე. უაითის  წიგნში “წინასწარმეტყველები  და  მეფეები” თავები: “ასირიელთა  დაპყრობა” (გვ. 279-292) და “ესაიას  მოწოდება” (გვ. 303-310).`

“წინასწარმეტყველები  ხმას  იმაღლებდნენ  გამეფებული  ურჯულოების, მოღაღადე  უსამართლობის, უსაზღვრო  ფუფუნებისა  და  მფლანგველობის, უზნეო  ზეიმებისა  და  ლოთობის, გარყვნილების  წინააღმდეგ, მაგრამ  ამაო  იყო  მათი  პროტესტები  და  მხილებები” (ე. უაითი. წინასწარმეტყველები  და  მეფეები, გვ. 282).

“განსაკუთრებით  არასახარბიელო  იყო  ხალხის  სოციალური  მდგომარეობა. გამდიდრების  სურვილით  ადამიანები  სახლს  სახლზე  ყიდულობდნენ  და  მიწას - მიწაზე… სამართლიანობის  გაგება  დამახინჯდა  და  არავის  ებრალებოდა  გაჭირვებული… ხალხის  ხელმძღვანელებიც  კი, რომლებსაც  დაუცველები  უნდა  დაეცვათ, უყურადღებოდ  ტოვებდნენ  გაჭირვებულთა, ქვრივთა  და  ობოლთა  ღაღადს…

ამიტომ  არაა  გასაკვირი, რომ  ესაიამ, რომელიც  ღვთისგან  იყო  მოწოდებული  ყუზიაჰუს  მეფობის  უკანასკნელ  წლებში, რათა  იუდეველებისთვის  უფლის  გამაფრთხილებელი  და  მამხილებელი  უწყება  გადაეცა, სცადა  თავი  აერიდებინა  მისთვის  დაკისრებული  პასუხისმგებლობისთვის. მას  მშვენივრად  ესმოდა, რომ  შეხვდებოდა  ჯიუტ  წინააღმდეგობას” (იქვე, გვ. 306,307).

“წინასწარმეტყველთა  ეს  უბრალო  და  გასაგები  სიტყვები… უნდა  აღვიქვათ  როგორც  ღვთის  ხმა, რომელიც  მიმართული  იყო  თითოეული  ადამიანისკენ. ხელიდან  არ  უნდა  გავუშვათ  კეთილი  საქმის  კეთების  შემთხვევა, გამოვხატოთ  წინდახედულება  და  ქრისტიანული  თანაზიარება  მათ  მიმართ, ვინც  იტანჯება  და  გლოვობს” (იქვე, გვ. 327).

**კითხვები  მსჯელობისათვის:**

`1. ხშირად  ვფიქრობთ, რომ  წინასწარმეტყველების  უმთავრეს  ამოცანას  წარმოადგენს  მომავლის  წინასწარმეტყველება. როგორ  ცვლის  წინასწარმეტყველის  როლის  თქვენეულ  აღქმას  ის, რომ  ძველი  აღთქმის  წინასწარმეტყველები  უფრო  მეტად  ყურადღებას  ამახვილებდნენ  მათ  საზოგადოებაში  არსებულ  მდგომარეობაზე?`

`2. წინასწარმეტყველთა  ცხოვრება  და  უწყებები  მოწმობს, რაოდენ  რთული  და  საშიშია  ჭეშმარიტების  დაცვა. როგორ  შეგიძლიათ  ახსნათ  წინასწარმეტყველთა  სიტყვები  და  ქმედებები?`

`3. წინასწარმეტყველური  წიგნების  კითხვისას  შეიძლება  მოგეჩვენოთ, რომ  ღვთის  რისხვა  ენაცვლება  მის  მზრუნველობას. როგორ  ათავსებთ  ღვთის  ამ  ორ  ხასიათს  ერთმანეთან?`

**დასკვნა:** ძველი  აღთქმის  წინასწარმეტყველნი  ადამიანთა  წინაშე  მკაცრად  იცავდნენ  ღვთის  ნებას. უფლის  მზრუნველობას  გამოხატავდნენ, როცა  თავიანთ  რისხვას  მიმართავდნენ  გაჭირვებულთა  და  ჩაგრულთა  მიმართ  სამართლიანობის  ასაღორძინებლად. წინასწარმეტყველთა  მოწოდება  მოქცეულიყვნენ  ღვთისკენ  გულისხმობდა  ასევე  უსამართლობის  დასრულებას. ზუსტად  ამის  გაკეთებას  დაგვპირდა  ღმერთი, რათა  თავისი  ხალხისთვის  უზრუნველეყო  უკეთესი  მომავალი.