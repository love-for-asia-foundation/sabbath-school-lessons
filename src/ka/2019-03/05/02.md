---
title: განმეორებადი მოწოდება სამართლიანობისკენ
date: 28/07/2019
---


მიუხედავად  ისრაელიანთათვის  წინასწარ  გათვალისწინებული  ღვთის  დაწვრილებითი  გეგმისა, ისრაელიანები  იშვიათად  ცხოვრობდნენ  თავიანთი  მოწოდების  თანახმად. სულ  რამდენიმე  თაობის  შემდეგ, რაც  ხალხი  აღთქმულ  მიწაზე  დაფუძნდა, ებრაელებმა  წინასწარმეტყველსა  და  მსაჯულს - სამუელს, სთხოვეს  დაენიშნა  მათთვის  მეფე, რათა  ემართა  ისინი, “როგორც  სხვა  ხალხებშია” (1მეფ. 8:5).

`წაიკითხეთ 1მეფ. 8:10-18. რის  შესახებ  გააფრთხილა  სამუელმა  ხალხი, რომელიც  მეფეს  ითხოვდა?`

თუმცა  სამუელი  ცდილობდა  რჩევები  მიეცა  პირველი  მეფისთვის, მისი  წინასწარმეტყველების  აღსრულებას  დიდხანს  არ  დაუყოვნებია. ისრაელის  სამეფოს  აყვავების  პერიოდშიც  კი, დავითისა  და  სოლომონის  მეფობისას, ამ  მეფეებმა  თავი  ვერ  აარიდეს  განსაცდელებს, კორუფციასა  და  ძალაუფლების  ბოროტად  გამოყენებას.

ისრაელსა  და  იუდეაში  მეფეების  მმართველობის  პერიოდში  ღმერთი  აგზავნიდა  წინასწარმეტყველებს, რათა  მათ  უეწყებინათ  მისი  ნება  და  ისრაელის  ბელადებისთვის  და  ხალხისთვის  შეეხსენებინათ  ღვთის  მიერ  მათზე  დაკისრებული  პასუხისმგებლობა  საზოგადოებისგან  მივიწყებულ  წევრებზე.

წინასწრმეტყველებაში  ვხედავთ  სწორი  ცხოვრებისკენ  და  სამართლიანი  საზოგადოებრივი  წყობისკენ  არაერთგზის  გამეორებულ  მოწოდებას. წინასწარმეტყველები  უპირისპირდებოდნენ  ისრაელიანთა  და  მათ  ხელმძღვანელთა  ღალატს  და  იცავდნენ  უმწეოებს, განსაკუთრებით  მათ, ვისზეც  მტკივნეულად  აისახებოდა  ისრაელიანთა  სურვილის  არ  ქონა  გაჰყოლოდნენ  ღვთის  ნებას.

აბრაჰამ  ჯოშუა  ხოშელი  ფიქრობდა  ძველი  აღთქმის  წინასწარმეტყველთა  ძლიერ  სულიერ  განცდებზე  და  ერთმანეთს  დაუპირისპირა  ჩვენი  თვითკმაყოფილება  მათ  სამართლიანობისკენ  მტკიცე  მოწოდებებს: “ის, რაც  წინასწარმეტყველთა  აღშფოთებას  იწვევდა  იმ  დროში, დღეს  ყოველდღიურად  ხდება  წუთისოფლეში… მათი  მხრიდან  შეუწყნარებლობა  ნებისმიერი  სახის  უსამართლობისა  ჩვენ  შეიძლება  შევაფასოთ  როგორც  ისტერიკა. ჩვენ  თავად  მუდმივად  ვხდებით  უსამართლობის, პირფერობის, სიცრუის, ძალადობის, ტანჯვის  მოწმენი, მაგრამ  ეს  ყველაფერი  იშვიათად  იწვევს  ჩვენში  აღშფოთებას  ან  გადაჭარბებულ  ღელვას. წინასწარმეტყველებისთვის  კი  სულ  უმნიშვნელო  უსამართლობაც  კი  უზარმაზარ  მასშტაბებს  იღებს” (The Prophets, pp. 3,4).

წინასწარმეტყველები  გვეხმარებიან  გავაცნობიეროთ, თუ  რა  აღავსებს  ღვთის  გულსა  და  გონებას. რაკი  ისინი  გამოდიოდნენ  უფლის  სახელით, მაშინ  შეუძლიათ  დაგვანახონ  ღვთის  ცრემლიანი  თვალით  დანახული  ჩვენი  წუთისოფლის  უსამართლობა  და  ტანჯვა. მაგრამ  ეს  მტკივნეული  განცდა  ასევე  გაფრთხილებაა  ჩვენთვის  მოქმედებისა  და  ღმერთთან  თანამშრომლობისთვის, რათა  შევამსუბუქოთ  და  აღვგავოთ  ჩვენს  გარშემომყოფთა  ჩაგვრა  და  ტანჯვა.

`რა  შემთხვევებში  ვცდილობთ  დავემსგავსოთ “სხვა  ხალხებს”? როგორ  შეუძლია  ამას  ზიანი  მოგვაყენოს  ჩვენც  და  სხვებსაც?`