---
title: ეზეკიელი
date: 31/07/2019
---


თუკი  ქრისტიანთა  ჯგუფს  ვკითხავთ “სოდომის  ცოდვასთან” დაკავშირებით, სავარაუდოდ, უმრავლესობა  დაიწყებდა  სექსუალური  ხასიათის  და  სხვა  უზნეო  გამოხატულების  აღწერას. რადგან  დაბ. 19:1-13-ში  ხომ  გამოხატულია  ავადმყოფი, გარყვნილი  საზოგადოება, რომელიც  უკვე  კარგა  ხანია  უნდა  განადგურებულიყო.

თუმცა  უნდა  აღინიშნოს, რომ  ამ  შეკითხვაზე  პასუხი  არ  შემოიფარგლება  მხოლოდ  ზემოხსენებული  ცოდვების  ჩამონათვალით. განვიხილოთ  ეზეკიელის  განმარტება: “აჰა, ეს  იყო  ურჯულოება  სოდომისა, შენი  დისა - სიამაყე, პურით  სიმაძღრე  და  სრული  სიმშვიდე  ჰქონდა  მას  და  მის  ასულთ, ღარიბსა  და  მათხოვარს  კი  ხელს  არ  აშველებდნენ” (ეზეკ. 16:49). რა  თქმა  უნდა, უფალი  თვალს  არ  ხუჭავდა  ამ  ქალაქის  მაცხოვრებელთა  სხვა  ცოდვებზე, მაგრამ  აქ  განსაკუთრებული  ყურადღება  ექცევა  ეკონომიკურ  უსამართლობას  და  იმას, რომ  არ  ზრუნავდნენ  გაჭირვებულებზე.

`შესაძლებელია  თუ  არა, რომ  უფლის  თვალში  ეს  ცოდვები  ისეთივე  საზიზღარი  იყო, როგორც  მრუშობა?`

მომავალი  განადგურების  შესახებ  გაფრთხილება  ანუ  ეზეკიელის  ადრეული  წინასწარმეტყველებები  ეთანხმება  მისი  წინამორბედების - ამოსის, მიქასა  და  ესაიას  წინასწრმეტყველებებს. თუმცა  მას  შემდეგ, რაც  განაცხადებს, რომ  იერუსალიმს  დაიპყრობენ  ბაბილონელები, ხოლო  მის  მაცხოვრებლებს  დაიმონებენ, ეზეკიელი  გადადის  ღვთის  დაპირებაზე, რომ  ისრაელიანები  აღდგებიან.

`წაიკითხეთ  ეზეკ. 34:2-4,7-16. შეადარეთ  ისრაელის  კორუმპირებული  მმართველები  და  უფლის  მზრუნველობასთან  დაკავშირებით  არსებული  ღვთის  შეფასებები. როგორი  კონტრასტია  ყველაზე  სუსტ “ცხვრებთან” მიმართებაში  მათ  მოპყრობასა  და  უფლის  მეთოდებს  შორის?`

მიუხედავად  იმისა, რომ  ურჯულოების  ხარისხით  ისრაელიანები  შეგვეძლო  შეგვედარებინა  სოდომს, მაგრამ  უფალი  კვლავაც  მოუწოდებდა  მათ  იმ  იმედით, რომ  მიეტოვებინათ  ყველანაირი  ურჯულოება. ღვთის  განახლებული  გეგმის  თანახმად, ისრაელიანები  უნდა  დაბრუნებულიყვნენ  თავიანთ  მიწაზე, ხოლო  იერუსალიმი  და  ტაძარი  უნდა  აღდგენილიყო. ღვთის  მიერ  დაწესებულ  დღესასწაულებს  კვლავაც  აღნიშნავენ, ხოლო  მიწას  თანაბრად  გაყოფენ  ადამიანებს  შორის  როგორც  მათ  მემკვიდრეობას (იხ. ეზეკ. 47:13-48:29). ნათელია, ღმერთს  სურდა, რომ  ბაბილონის  ტყვეობიდან  დაბრუნებული  ერისთვის  აღედგინა  თავდაპირველი  გეგმა, რომელიც  მისცა  მოსესა  და  ისრაელიანებს  ეგვიპტიდან  მათი  გამოსვლის  შემდეგ. იგი  ითვალისწინებდა  საზოგადოების  ყველაზე  სუსტ  წევრებსა  და  უცხოტომელებზე  ზრუნვას.

`რამდენად  მნიშვნელოვანია  თქვენთვის  ის  ფაქტი, რომ  ჩვენი  ღმერთი  ყოველთვის  ითვალისწინებს  მეორე  შანსს, რომელსაც  აძლევს  თავის  გზასაცდენილ  ხალხსაც  კი?`