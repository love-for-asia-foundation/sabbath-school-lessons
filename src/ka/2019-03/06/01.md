---
title: შემოქმედის თაყვანისცემა
date: 03/08/2019
---

<h3 class="ka_geo">  გამოსაკვლევად შემოთავაზებული ბიბლიური მუხლები: </h3> ფსალმ. 113:9-16; რჯლ. 10:17-22; ფსალმ. 100:1; ეს. 1:10-17; ეს. 58; მარკ. 12:38-40.
> <p>სამახსოვრო  მუხლი:</p> 
>  “განა  ეს  მარხვა  არაა, რომელიც  ამოვარჩიე, გახსენი  საბელნი  ბოროტეულთა, შეხსენი  ბორკილნი  უღლისა, და  გაუშვი  ჩაგრულნი  თავისუფლად  და  ყველა  უღელი  გაწყვიტეთ. განა  იმისთვის  არ  არის, რომ  გაუნაწილო  შენი  პური  მშიერს  და  ღარიბნი  და  უსახლკარონი  შემოიყვანო  სახლში? როდესაც  დაინახავ  შიშველს, შემოსე  იგი  და  შენს  სისხლსა  და  ხორცს  ნუ  უგულებელჰყოფ” (ეს. 58:6,7).

ძველი  აღთქმის  წინასწარმეტყველთა  წიგნების  ზედაპირული  კითხვის  დროსაც  ვამჩნევთ  წინასწარმეტყველთა  წუხილს  გაჭირვებულთა  და  ჩაგრულთა  მიმართ  სასტიკი  მოპყრობის  გამო. წინასწარმეტყველები  და  ღმერთი, ვისი  სახელითაც  ისინი  საუბრობდნენ, აღშფოთებულნი  იყვნენ  იმ  ურჯულოებით, რომლითაც  გაივსო  მთელი  ქვეყნიერება (იხ. ამოს. 1,2). მაგრამ  რისხვისა  და  გოდების  მიზეზს  მაინც  ურჯულოება  წარმოადგენდა, რომელიც  გამეფებული  იყო  ღვთის  ხალხს  შორის, რომლებიც  მრავალ  კურთხევას  იღებდნენ. თუკი  გავითვალისწინებთ  მათ  ისტორიასა  და  ღვთისგან  მიღებულ  კანონებს, ეს  ადამიანები  უფრო  კეთილგონივრულები  უნდა  ყოფილიყვნენ. სამწუხაროდ, კეთილგონიერება  ქრონიკულად  აკლდათ  და  წინასწარმეტყველებს  უწევდათ  მიეთითებინათ  საზოგადოებაში  გაბატონებულ  მანკიერებაზე.

უნდა  აღინიშნოს, რომ  ძველი  აღთქმის  წინასწარმეტყველთა  მრავალი  ცნობილი  გამონათქვამი  სამართლიანობასა  და  უსამართლობასთან  დაკავშირებით  მოყვანილია  თაყვანისცემის  კონტექსტში. გაკვეთილის  შესწავლის  დროს  დავინახავთ, რომ  ჭეშმარიტი  თაყვანისცემა  არ  არის  მხოლოდ  ის, რაც  რელიგიური  რიტუალის  დროს  ხდება. ეს  არის  სხვა  ადამიანთა  კეთილდღეობაზე  ზრუნვა  და  ჩაგრულთა  და  მივიწყებულთა  მხარში  ამოდგომის  სურვილი.

