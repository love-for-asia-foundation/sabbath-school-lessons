---
title: შემდგომი გამოკვლევისათვის
date: 09/08/2019
---

წაიკითხეთ  ელენ  უაითის  წიგნში “ქველმოქმედების  მსახურება” თავი “ესაია  წინასწარმეტყველის 58-ე  თავი - ღვთაებრივი  წესები” (გვ. 29-34) და  წიგნში “ქრისტე - წუთისოფლის  იმედი” თავი “ვაი  თქვენ, ფარისეველნო” (გვ. 610-620).

“როდესაც  წინასწარმეტყველი  სერიოზულ  ყურადღებას  აქცევდა  ღვთისმოსაობის  გამოვლენას  ხალხის  ყოველდღიურ  ცხოვრებაში, იგი  მხოლოდ  იმეორებდა  რჩევებს, რომლებიც  ისრაელიანებს  ასწლეულების  წინ  მიეცათ… იეჰოვას  მსახურები  ამ  სიტყვებს  ასწლეულებიდან  ასწლეულებში  უმეორებდნენ  მათ, ვინც  საშიშროების  წინაშე  იდგა, ეცხოვრა  ფორმალობით  და  დაევიწყებინათ  მოწყალება” (ე. უაითი. წინასწარმეტყველები  და  მეფეები, გვ. 326, 327).

“დარიგება  მივიღე, ეკლესიის  წევრთა  ყურადღება  გავამახვილო  ესაიას  წიგნის 58-ე  თავზე. ყურადღებით  წაიკითხეთ  იგი  და  ეცადეთ  გაარკვიოთ, თუ  რომელი  მსახურება  მიანიჭებს  სიცოცხლეს  თქვენს  ეკლესიას. მახარობლური  საქმე  უნდა  სრულდებოდეს  როგორც  ჩვენი  გულუხვობით, აგრეთვე  ჩვენი  შრომით. როცა  ხვდებით  გაჭირვებულებს, რომელთაც  დახმარება  სჭირდებათ, დაეხმარეთ. როცა  ხედავთ  მშივრებს, დააპურეთ. როცა  ამ  საქმეს  ასრულებთ, გააკეთებთ  ზუსტად  იმას, რასაც  ქრისტე  აკეთებდა. უფლის  წმიდა  მსახურება  წარმოადგენდა  ქველმოქმედებას. მოუწოდეთ  ჩვენს  ხალხს  ჩაერთონ  ამ  საქმეში” (ე. უაითი. ქველმოქმედების  მსახურება, გვ. 29).

**კითხვები  მსჯელობისათვის:**

`1. გიფიქრიათ  თუ  არა  ოდესმე  სამართლიანობისა  და  მოწყალების  საქმეზე  როგორც  თაყვანისცემის  საშუალებაზე? როგორ  ცვლის  თაყვანისცემის  ასეთი  გაგება  თქვენს  დამოკიდებულებას  სხვების  მიმართ  მზრუნველობაზე?`

`2. როგორ  არ  დავუშვათ  ჩვენს  ქრისტიანულ  ცხოვრებაში (როგორც  პირადში, ასევე  ეკლესიურშიც) უგულებელვყოთ  ის, “რაც  უფრო  მთავარია  რჯულში” (მათ. 23:23)? შეგიძლიათ  თუ  არა  გაიხსენოთ  ცხოვრებიდან  მაგალითები, როცა “კოღოს  წურავდნენ  და  აქლემს  კი  ყლაპავდნენ” (მათ. 23:24)?`

`3. რატომ  ითვლება  პირფერობა  ცოდვად? რა  არის  იმაში  ცუდი, როცა  ცდილობ  თავი  აჩვენო  უკეთესი  მხრიდან?`

`4. როგორ  ცვლის  თქვენს  წარმოდგენას  წუთისოფელზე  წინასწარმეტყველთა  მხრიდან  გამოხატული  ღვთის  მზრუნველობა  და  სიყვარული  გაჭირვებულთა  მიმართ?`

**დასკვნა:** წინასწარმეტყველები  ამხელდნენ  ბოროტმოქმედებას  ხალხისა, რომლებიც  ფიქრობდნენ, რომ  თაყვანს  სცემდნენ  ღმერთს. იესო  ქრისტესთვის  და  მისი  წინასწარმეტყველებისთვის  თაყვანისცემა  შეუთავსებელია  უსამართლობასთან  და  მსგავსი  რელიგია  წარმოადგენს  პირფერობას. ღვთისთვის  სასიამოვნო  ჭეშმარიტი  თაყვანისცემა  გამორიცხავს  ნებისმიერი  სახის  შევიწროებასა  და  გულისხმობს  გაჭირვებულთა  და  მაშვრალთა  მიმართ  მზრუნველობას.