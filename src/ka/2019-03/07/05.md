---
title: ტაძრის განწმედა
date: 14/08/2019
---

როცა სახარებებში ვკითხულობთ ისტორიებს ქრისტეს შესახებ, ხშირად გვიზიდავს მისი მზრუნველობა სნეულთა და ბავშვთა მიმართ, მისი ისტორიები დაკარგულის ძებნისა და საუბრები ღვთის სასუფევლის შესახებ. შესაძლებელია, ამიტომაც სხვა ისტორიები, რომლებშიც იგი მტკიცედ და მძაფრად მოქმედებს, რელიგიური ლიდერებისა და ზოგიერთი მათი ქმედების წინააღმდეგ გამოსვლისას, შეიძლება სრულიად მოულოდნელი აღმოჩნდეს ჩვენთვის.

`წაიკითხეთ მათ. 21:12-16; მარკ. 11:15-19; ლუკ. 19:45-48 და იოან. 2:13-17. რა მნიშვნელობა აქვს იმ ფაქტს, რომ ეს ისტორია ოთხივე სახარებაშია ჩაწერილი?`

არ არის გასაკვირი, რომ ამ შემთხვევას აღწერს ოთხივე მახარობელი. ეს დრამატული ისტორია აღსავსეა დინამიკითა და ემოციური მხურვალებით. ნათელია, იესო ძალიან განიცდიდა იმას, რომ ტაძარს გამოიყენებდნენ მსგავსი სახით და ჭეშმარიტი თაყვანისცემა ჩაანაცვლეს სამსხვერპლო ცხოველების ვაჭრობით. როგორი წაბილწვაა! ტაძარში სამსხვერპლო ცხოველებით ბინძური ვაჭრობა არანაირად არ წარმოადგენდა წუთისოფლის ცოდვების გამო ქრისტეს ჩამნაცვლებელ მსხვერპლს!

ქრისტეს რეაქცია კარგად ერგება ებრაელი წინასწარმეტყველების ქცევის მოდელს. ყველა ისტორიაში ან იესო ან მახარობელი ციტირებს ესაიას, იერემიას ან ფსალმუნებს, რათა აეხსნათ მომხდარი. როდესაც ვაჭართა განდევნის შემდეგ იესომ დაიწყო განკურნება და სწავლება ტაძარში, ხალხმა იესო წინასწარმეტყველად აღიარა (იხ. მათ. 21:11) და მასთან მივიდა. ეს ადამიანები იკურნებოდნენ მასთან შეხებით და მისი სწავლების მოსმენისას იმედს პოვებდნენ.

რელიგიური ლიდერებიც აღიარებდნენ ქრისტეს წინასწარმეტყველად, მაგრამ თვლიდნენ, რომ საშიშროებას წარმოადგენს მათი ძალაუფლებისა და სოციალური წესრიგის სტაბილურობისთვის. ამიტომ ლიდერები წავიდნენ, რათა შეთქმულება მოეწყოთ იესო ქრისტეს წინააღმდეგ, მსგავსად იმისა როგორც მათი წინამორბედები მოილაპარაკებდნენ ხოლმე წინასწარმეტყველთა მოკვლის შესახებ წარსულში (იხ. ლუკ. 19:47,48).

`როგორც ეკლესიის წევრებმა, რა შეგვიძლია გავაკეთოთ ჩვენი მხრიდან, რათა იერუსალიმის ტაძრისგან განსხვავებით ჩვენი ეკლესია არასდროს იქცეს ადგილად, რომელსაც სჭირდება განწმედა? რა ქმედებებმა შეიძლება წაბილწონ იგი?`
