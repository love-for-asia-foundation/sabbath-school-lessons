---
title: შემდგომი გამოკვლევისთვის
date: 16/08/2019
---

წაიკითხეთ ე. უაითის წიგნში "ქველმოქმედების მსახურება" თავი "მოძღვრის კვალდაკვალ" (გვ. 117-124), წიგნში "განკურნების მსახურება" თავი "მსახურების დღეები" (გვ. 29-50) და წიგნში "ქრისტე - წუთისოფლის იმედი" თავები "ტაძრის ხელმეორედ გაწმენდა" (გვ. 589-600), "პილატეს სამსჯავროზე" (723-740).

"უფალმა თავის სიტყვაში დამაჯერებელი მტკიცება მოგვცა იმის შესახებ, რომ მისი კანონების დამრღვევნი დაისჯებიან. მან, ვინც თავს იმშვიდებს იმ აზრით, რომ უფალი უსასრულოდ კეთილია და არ მიაგებს ცოდვილს სამართლიანად, შეხედოს გოლგოთის ჯვარს. უფლის უცოდველი ძის სიკვდილი მოწმობს იმაზე, რომ "ცოდვის საზღაური სიკვდილია", რომ უფლის კანონის ყოველ დარღვევას უნდა მოჰყვეს სამართლიანი საზღაური. უცოდველი ქრისტე ცოდვა გახდა ადამიანის გადარჩენისათვის. მან თავის თავზე აიღო დანაშაული ურჯულოების გამო, ხოლო, როცა მამამ სახე მოარიდა, ეს ვერ აიტანა მისმა გულმა და სიცოცხლემ დატოვა იგი. ეს უდიდესი მსხვერპლი გაღებულ იქნა ცოდვილთა გამოსასყიდად. არანაირი სხვა გზით არ შეეძლო ადამიანს, გათავისუფლებულიყო სასჯელისგან ცოდვის გამო. და ყოველი სული, რომელიც უარს ამბობს შემორიგებაში მონაწილეობის მიღებაზე, რომელიც ასეთ დიდ ფასადაა მიღებული, თავის თავზე იღებს დანაშაულს და სასჯელსაც ცოდვისათვის." (ე. უაითი. დიადი ბრძოლა, გვ. 539,540).

**კითხვები მსჯელობისთვის:**

`1.  წაიკითხეთ ელენ უაითის ზემოთ მოყვანილი ციტატა. ისაუბრეთ მოღაღადე უსამართლობის შესახებ; უცოდველმა ქრისტემ იტვირთა დანაშაული, რომელიც ცოდვილისთვის იყო გამზადებული! რატომ არის ასეთი მნიშვნელოვანი, ყოველთვის გვახსოვდეს ეს დიდებული ჭეშმარიტება?`

`2.  იესო არასდროს იღწვოდა პოლიტიკური რეფორმის გასატარებლად, რომელიც საშუალებას მისცემდა დაემყარებინა ის "სამეფო", რომელზეც საუბრობდა. ამქვეყნიური ისტორიის განმავლობაში იყო ძალიან ბევრი სევდიანი მოვლენა, როცა ადამიანები ჩაგრულთა დასახმარებლად მიმართავდნენ ძალადობასა და შევიწროებას. ერთადერთ შედეგს წარმოადგენდა ერთი დესპოტური ჯგუფის ჩანაცვლება მეორეთი. თუმცა ქრისტიანებს შეუძლიათ და უნდა იშრომონ მთელი ძალით, რათა დაეხმარონ გაჭირვებულთ, რატომ არ უნდა გამოიყენონ პოლიტიკური მეთოდები თავიანთი მიზნების მისაღწევად?`

`3.  იფიქრეთ იმაზე, თუ რას გულისხმობდა ხსნის გეგმა. მართალი ქრისტე იტანჯა ცოდვილთა გამო _ თითოეული ჩვენგანის გამო. ჩვენ გამო გაღებული ეს დიდებული მსხვერპლი რატომ გვაქცევს ახალ ადამიანებად ქრისტეში?`

**დასკვნა:** სახარებებში ქრისტეს მსახურება ეხმიანება ძველი აღთქმის წინასწარმეტყველთა ნაშრომებს. მესიას კეთილი უწყება უნდა მოეტანა გაჭირვებულთათვის, თავისუფლება ჩაგრულთათვის და განკურნება სნეულთათვის და ამ ყველაფერმა ასახვა ჰპოვა იესო ქრისტეს მსახურებაში. ჯვარზე სიკვდილამდე უფალი გრძნობდა ურჯულოების მთელ სიმძიმეს, მაგრამ, საბოლოოდ, გაიმარჯვა მთელ იმ ბოროტებაზე, რომელშიც ჩაეფლო მთელი კაცობრიობა. კაცობრიობის გადასარჩენად მისი სიკვდილის წყალობით ცოდვები მოგვეტევა და გვაქვს საუკუნო სიცოცხლის დაპირება.