---
title: შემდგომი გამოკვლევისთვის
date: 27/09/2019
---



წაიკითხეთ ე. უაითის წიგნიდან "მოციქულთა საქმეები" თავი ერთგული მოწმე" (გვ. 546-556); წიგნში "ქველმოქმედების მსახურება" თავი "სიკეთე არის გულთა გასაღები" (გვ. 81-86).

"საქმე, რომელსაც მოწაფეები ასრულებდნენ, ჩვენც უნდა შევასრულოთ. თითოეული ქრისტიანი მოწოდებულია იყოს მისიონერი. თანაგრძნობით უნდა ვემსახუროთ მათ, ვისაც დახმარება სჭირდება, უანგაროდ ვისწრაფოდეთ შევამსუბუქოთ ტანჯვაში მყოფი კაცობრიობის მწუხარება…

მოწოდებული ვართ დავაპუროთ მშიერი, შევმოსოთ შიშველი, გავამხნევოთ ტანჯული და სნეული. მოწოდებული ვართ ვემსახუროთ სასოწარკვეთილთ და იმედი დავუბრუნოთ ადამიანებს.

ქრისტეს სიყვარული, რომელიც გამოგვეცხადა უანგარო მსახურებაში, უფრო გამოასწორებს ბოროტმოქმედს, ვიდრე მართლმსაჯულების მახვილი… ხშირად საყვედურებითა და შენიშვნებით გასასტიკებული გული, რბილდება ქრისტეს სიყვარულის ზემოქმედებით" (ე. უაითი. განკურნების მსახურება, გვ. 104).

"მონობა, კასტური სისტემა, უსამართლო რასობრივი ცრურწმენები, ღატაკთა შევიწროება, უბედურთა უგულებელყოფა - ეს ყველაფერი უცხოა ქრისტიანული სარწმუნოებისთვის და საფრთხეს უქმნის კაცობრიობის მოდგმის კეთილდღეობას. უფალმა ქრისტეს ეკლესია გაითვალისწინა ამ ბოროტების აღმოსაფხვრელად" (გენერალური კონფერენციის პრეზიდენტის ა. ჯ. დანიელსის სიტყვიდან, რომელიც ელენ უაითის გასვენებაში წარმოთქვა. იხ. ელენ უაითის ცხოვრების ნარკვევები, გვ. 473).

**კითხვები მსჯელობისათვის:**

`1.  არსებობს მრავალი ადამიანი, ჯგუფი და ორგანიზაცია, რომლებიც ისწრაფვიან დააკმაყოფილონ ამ წუთისოფლის საჭიროებები. რა უნიკალური შესაძლებლობები, იდეები და რესურსები შეუძლია წამოაყენოს მეშვიდე დღის ადვენტისტთა ეკლესიამ ამ საკითხების გადასაჭრელად?`

`2.  შეგიძლიათ თუ არა გაიხსენოთ შემთხვევა, როცა ეკლესიამ გაგამხნევათ ან მხარში დაგიდგათ? რა მხარდაჭერა შეგიძლიათ გამოუცხადოთ სხვა ადამიანებს, როცა თავად გაქვთ ეს გამოცდილი?`

`3.  კიდევ რას შეუძლია დაგეხმაროთ, გარდა ეკლესიის მხარდაჭერისა, რათა "სიკეთის კეთებისას არ მოიწყინოთ"?`

`4.  იცნობთ თუ არა უსამართლობასთან და სიღატაკესთან ბრძოლის საკითხთან დაკავშირებულ პროექტებს ან ინიციატივებს, რომლებსაც დღევანდელ დღეს ეხმარება მეშვიდე დღის ადვენტისტთა ეკლესია მთელ მსოფლიოში? პირადად თქვენ რა შეგიძლიათ გააკეთოთ ეკლესიის ამ საქმეში მუშაობის საკითხში?`

**დასკვნა:** ჩვენ, როგორც ქრისტიანები, მოწოდებული ვართ ვემსახუროთ სხვა ადამიანთა საჭიროებებს, განსაკუთრებით მათ, ვინც ტკივილს, ტანჯვასა და ჩაგვრას განიცდის. და თუმცა თითოეული ჩვენგანი პირადად არის პასუხისმგებელი ამ სფეროში მსახურებაზე, ჩვენი ძალისხმევა გაცილებით უფრო ეფექტური შეიძლება აღმოჩნდეს, თუკი ვიშრომებთ ერთად როგორც ერთიანი საეკლესიო ოჯახი.