---
title: ცვლილებების გამტარი
date: 22/09/2019
---

საქმეების წიგნის პირველ თავებში ვხედავთ, რომ პირველი ქრისტიანები ზრუნავდნენ როგორც თავიანთ წრეში, ასევე მის ფარგლებს გარეთ არსებულ გაჭირვებულებზე. ისინი ადამიანებს ეპატიჟებოდნენ გაერთიანებულიყვნენ მათთან ერთად ქადაგებასა და დახმარების შეთავაზებაში იქ, სადაც აუცილებელი იყო.

სინათლისა და მარილის სიმბოლოებთან ერთად, რაზეც ქრისტე საუბრობდა, პავლე მოციქული გამოიყენებს სხვა მეტაფორებსაც, რათა თვალსაჩინოდ წარმოგვიდგინოს წუთისოფელში ეკლესიის საქმიანობა. მაგალითად, ღვთის ხალხი იგი გამოხატავს როგორც მსხვერპლს (იხ. რომ. 12:1), როგორც ქრისტეს სხეულს (იხ. 1კორ. 12:12-20), როგორც ელჩებს (იხ. 2კორ. 5:18-20) და როგორც კეთილსურნელებას (იხ. 2კორ. 2:14-16). თითოეული ამ სიმბოლოდან მოწმობს, რომ ჩვენ ვართ ღვთის ხალხის წარმომადგენლები უკვე ახლა, როცა წუთისოფელში დიადი ბრძოლა მძვინვარებს.

`გააანალიზეთ ზემოთ მოყვანილი აღწერიდან თითოეული. რომელი მათგანი შეესაბამება უფრო ზუსტად ჩვენს სურვილებს წარმოვადგინოთ ღმერთი და მისი გზა ჩვენს გარემოში და რატომ?`

თითოეული ამ სიმბოლოდან ასოცირდება გარკვეულ ქმედებასთან, თუმცა ყველა ეს როლი არ წარმოადგენს საშუალებას, რომ ღმერთმა მიგვიღოს. პირიქით, ეს არის იმ ადამიანთა გამოძახილი, რომლებიც უკვე მიიღო ღმერთმა იესო ქრისტეს მსხვერპლის მეშვეობით. ღვთის სიყვარულისა და მადლის პასუხად ისინი გახდნენ მისი წარმომადგენლები ამ ტანჯულ და მომაკვდავ წუთისოფელში.

მაგრამ ამ სიმბოლოების განხილვა შეიძლება უფრო ღრმად: რადგან ღვთის სასუფეველს საფუძვლად უდევს სიყვარული და მადლი, ჩვენს ქცევებში ასახული ღვთის სიყვარულისა და მადლის ნათელით ვეზიარებით ამ მარადიულ სასუფეველს და მას უკვე დღეს ვავლენთ.

საერთაშორისო უფლების თანახმად, უცხო ქვეყნის ტერიტორიაზე არსებული ეროვნული საელჩო წარმოადგენს თავისი ქვეყნის ნაწილს. ამგვარად, როდესაც ვახორციელებთ ღვთის სასუფევლის პრინციპებს, ამ მარადიულ რეალობას საშუალებას ვაძლევთ გამომჟღავნდეს აქ და ახლა, ამით კი მივუთითებთ ბოროტების საბოლოო დამარცხების შესახებ. როგორც ქრისტეს წარმომადგენლებს თავადაც შეგვიძლია შევიგრძნოთ ეს სიყვარული და სამართლიანობა, ასევე გამოვავლინოთ ეკლესიასა და იმ ადამიანთა ცხოვრებაში, რომელთაც ვემსახურებით.

`წაიკითხეთ 2კორ. 2:16. რა სხვაობაა ამ ორ სურნელებას შორის და როგორ ამოვიცნოთ ისინი, თუ რომელს ვაფრქვევთ ჩვენ?`