---
title: მსახურთა საკრებულო
date: 21/09/2019
---

<h3 class="ka_geo">  გამოსაკვლევად შემოთავაზებული ბიბლიური მუხლები: </h3> 2კორ. 2:14-16; გამ. 32:1-14; 1პეტრ. 2:12; ფილიპ. 2:15; ეფეს. 2:19; ებრ. 10:23-25.
> <p>სამახსოვრო  მუხლი:</p> 
> "მტკიცედ მივყვეთ სასოების აღსარებას, ვინაიდან აღმთქმელი სარწმუნოა. ყურადღებით მოვეკიდოთ ერთმანეთს, წავახალისოთ სიყვარულისა და კეთილი საქმეებისათვის" (ებრ. 10:23,24).

ქრისტეს მიერ დაკისრებული მისიის შესრულებისას არ უნდა დაგვავიწყდეს ეკლესიის, როგორც მორწმუნეთა ორგანიზებული საზოგადოების, პოტენციალი. უკვე აღვნიშნეთ პრობლემები, რომლებსაც შეიძლება გადავეყაროთ უსამართლობასთან და სიღატაკესთან ბრძოლის დროს. თუმცა, როცა ადვენტისტთა ეკლესიაში ერთმორწმუნეებთან ერთად ვაკეთებთ საქმეს, შეგვიძლია გარშემომყოფებისთვის ვიქცეთ კურთხევად.

განსაცდელი იმაში მდგომარეობს, რომ როცა ვცდილობთ ეკლესია დავიცვათ მავნე ზეგავლენისგან, გვავიწყდება, რომ უფალმა ჩამოაყალიბა იგი რათა ემსახუროს წუთისოფელს. ქრისტეს მსგავსად, არ შეგვიძლია უყურადღებოდ დავტოვოთ ტანჯვა და ბოროტება, რომელიც გარემოგვიცავს, ერთგულნი უნდა ვიყოთ განკარგულებისა, გავავრცელოთ სახარება და დავეხმაროთ ჩაგრულებს, მშივრებს, ღატაკებსა და უმწეოებს.

როგორც საეკლესიო ორგანიზაცია, წარმოვადგენთ ქრისტეს სხეულს (იხ. 1კორ. 12:12-20). ეს კი ნიშნავს იმას, რომ როგორც მორწმუნეთა საზოგადოებამ, უნდა მივბაძოთ ქრისტეს, გავავრცელოთ სახარება და ვიმსახუროთ წუთისოფელში როგორც იესოს ხელმა, ფეხმა, ხმამ და გულმა.