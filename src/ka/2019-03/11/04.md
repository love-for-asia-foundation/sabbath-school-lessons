---
title: აღდგომის იმედი
date: 10/09/2019
---

რისტიანების იმედი იესო ქრისტეს მეორედ მოსვლასთან დაკავშირებით არ არის უბრალოდ ნათელი მომავლის მოლოდინი. პირველი ქრისტიანებისთვის ქრისტეს ხორციელად აღდგომამ მისი დაბრუნების შესახებ დაპირება ურყევ რეალობად აქცია. თუკი მან შეძლო მკვდრეთით აღდგომა, რისი მოწმენიც თავად გახდნენ, მაშინ იგი აუცილებლად დაბრუნდება, რათა დაასრულოს ცოდვისა და მისი შედეგების აღმოფხვრისა და სამყაროს განახლების გეგმა (იხ. 1კორ. 15:22,23).

პავლე მოციქულისთვის აღდგომა ქრისტეს მალე დაბრუნების იმედის საკვანძო ელემენტი იყო. უტყუარობა ყველაფრისა, რასაც იგი ქადაგებდა, მას შეეძლო შეეფარდებინა ამ სასწაულთან, რომელიც აგვირგვინებს იესო ქრისტეს ცხოვრების ისტორიას: "ხოლო თუ ქრისტე არ აღდგა, თქვენი რწმენა ფუჭია" (1კორ. 15:17). დაფიქრიდთ მისი სიტყვების შესახებ, თუ რა მნიშვნელოვან როლს თამაშობს ქრისტეს აღდგომა იმაზე, რაზეც ვამყარებთ იმედს.

`წაიკითხეთ 1კორ. 15:12-19. როგორ აუხსნიდით დაინტერესებულ არამორწმუნე ადამიანს, თუ რატომ აქვს ქრისტიანულ იმედის საფუძვლად აღდგომის შესახებ ჭეშმარიტება?`

აღმდგარი იესოს მოწმობამ გარდაქმნა პირველი მოწაფეები. როგორც დავინახეთ, იესომ ადრე გააგზავნა ისინი ექადაგათ და გამოეცხადებინათ ღვთის სამეფო (იხ. მათ. 10:5-8), მაგრამ იესოს სიკვდილმა შეარყია მათი სიმტკიცე და დაამსხვრია იმედები. აღმდგარმა მაცხოვარმა მალევე მისცა მოწაფეებს ახალი დავალება (იხ. მათ. 28:18-20), რომელსაც თან ახლდა სულიწმიდის გადმოსვლა (იხ. საქმე. 2:1-4). ზუსტად ამან აღძრა ისინი დამდგარიყვნენ წუთისოფლის შეცვლის გზაზე და ცხოვრებაში განეხორციელებინათ ქრისტეს მიერ დადგენილი სამეფო.

სიკვდილის ძალაუფლებისა და შიშისგან გათავისუფლებული პირველი ქრისტიანები გაბედულად მოქმედებდნენ იესო ქრისტეს სახელით (იხ. 1კორ. 15:30-31). ბოროტება, რომელსაც მოაქვს სიკვდილი, იგივე ბოროტებაა, რომელსაც მოაქვს ყველა სახის ტანჯვა, უსამართლობა, სიღატაკე და ჩაგვრა. მაგრამ, იესო ქრისტეს სიკვდილზე გამარჯვების წყალობით, ყოველგვარ ბოროტებას ერთხელაც მოეღება ბოლო. "ხოლო უკანასკნელი მტერი, რომელიც განქარდება, სიკვდილია" (1კორ. 15:26).

`დღეს ვისაც არ უნდა ვეხმარებოდეთ, ადრე თუ გვიან, ისინი მაინც დაიღუპებიან. ხშირად ეს სასტიკი სიმართლე გვამცნობს იმას, რამდენად მნიშვნელოვანია ადამიანებს ვაუწყოთ იმედი, რომლის მოპოვებაც შეუძლიათ იესო ქრისტეს სიკვდილსა და აღდგომაში?`
