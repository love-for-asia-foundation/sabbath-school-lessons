---
title: შემდგომი გამოკვლევისთვის
date: 13/09/2019
---

წაიკითხეთ ელენ უაითის წიგნიდან "მოციქულთა საქმეები" თავი "მოწოდებულნი უკეთესობისკენ სწრაფვისთვის" (გვ. 309-322); წიგნში "დიადი ბრძოლა" თავი "დედამიწის გაპარტახება" (გვ. 653-661).

"როდესაც უფლის ხმა თავის ხალხს ტყვეობიდან გამოიხსნის, საშინელი იქნება მათი გამოღვიძება, ვინც ყველაფერი დაკარგა დიად სასიცოცხლო ბრძოლაში. როცა მადლის კარი ჯერ კიდევ ღია იყო, სატანის ცდუნებით დაბრმავებული ეს ადამიანები ამართლებდნენ თავის ცოდვილ ცხოვრებას. ურჯულოების გზით გამდიდრებულნი, ამაყობდნენ ღარიბებზე თავისი უპირატესობით. მათ არ სურდათ შეეგნოთ საკუთარი მოვალეობა: მშიერთა დაპურება, შიშველთა შემოსვა, სამართლიანი მოქმედება და მოწყალე საქმეების კეთება… გაყიდეს თავიანთი სულები მიწიერ სიმდიდრეზე და სიამოვნებებზე, არ ცდილან უფალში გამდიდრებას და, შედეგად სრული დამარცხება განიცადეს. ადრინდელი განცხრომა სიმწარით შეეცვალათ და სიმდიდრე ფერფლად ექცათ. მთელი სიცოცხლის განმავლობაში ნაგროვები ქონება ერთ წამში განადგურდა" (ე. უაითი. დიადი ბრძოლა, გვ. 654).

«დიადი ბრძოლა დამთავრებულია. ცოდვა და ცოდვილნი აღარ არსებობენ. მთელი სამყარო განწმედილია. უფლის უამრავ შექმნილთა შორის დამყარებულია სიხარული და თანხმობა. უსასრულო სივრცის ყოველ მხარეს მოედინება სიცოცხლის მდინარეები, სიცოცხლის და სინათლის ნაკადები მისგან, ვინც შექმნა ყოველივე ეს. უმცირესი ატომიდან დაწყებული სამყაროს უდიდესი სისტემებით დამთავრებული - ყოველი სულიერი თუ უსულო, თავის შეურყვნელი სილამაზით და სრული სიხარულით წარმოთქვამს: "ღმერთი სიყვარულია"» (ე. უაითი. დიადი ბრძოლა, გვ. 678).

**კითხვები მსჯელობისათვის:**

`1.  როგორ მიგვითითებს ამ კვირის გაკვეთილი იმაზე, რომ აქ და ახლა ცხოვრება არ არის ამაო. შეადარეთ ეს ხედვა ზოგიერთი ადამიანის რწმენას, რომელიც ვარაუდობს, რომ არ უნდა ვიზრუნოთ წუთისოფელში ცხოვრებაზე, იმიტომ რომ ღმერთი გაანადგურებს ყველაფერს და შექმნის ყველაფერს ახალს. საუკუნო სიცოცხლის დაპირების საფუძველზე როგორ ავარიდოთ თავი ცდუნებას, უარით გავისტუმროთ გაჭირვებული ან, რაც კიდევ უარესია, მოვახდინოთ სხვების ექსპლუატაცია?`

`2.  ბიბლიური წინასწარმეტყველების თანახმად, მეშვიდე დღის ადვენტისტთა ეკლესია ელის, რომ ბოროტება, პრობლემები და ტანჯვა გაიზრდება იესო ქრისტეს მეორედ მოსვლის მოახლოებასთან ერთად. როცა რაღაც ცუდი ხდება, ჩვეულებრივ, ვეყრდნობით მათეს სახარების 24-ე თავს. როგორ უნდა განვიხილოთ ტრაგიკული მოვლენები 25-ე თავის მიხედვით?`

**დასკვნა:** ჩვენი ღმერთი არ მისცემს ბოროტებას საშუალებას სამუდამოდ იარსებოს. წმიდა წერილის დიდებული დაპირება არის იესო ქრისტეს დაბრუნება იმ მიზნით, რომ ბოლო მოუღოს ბოროტებას, აღადგინოს სამართლიანობა და შექმნას ახალი სამყარო, როგორც თავდაპირველად ჰქონდა ჩაფიქრებული ღმერთს. ეს იმედი, რომელიც ემყარება ქრისტეს აღდგომას, გარდაგვქმნის ჩვენ და გამბედაობას მატებს ღმერთისა და ადამიანებისადმი ჩვენს მსახურებას უფლის დაბრუნების მოლოდინში.