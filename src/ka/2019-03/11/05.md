---
title: სამსჯავროს იმედი
date: 11/09/2019
---

`წაიკითხეთ ეკლ. 8:14. რა შემთხვევებში გიწევთ იხილოთ ის სასტიკი რეალობა, რაც აქ არის აღწერილი?`

თუკი ტანჯვა წარმოადგენს რთულ განსაცდელს, მაშინ წყენა ან შეურაცხყოფა, რომელიც უსაფუძვლოდ გეჩვენებათ, კიდევ უფრო რთული გადასატანია. წუთისოფლის ისტორია გამარჯვებული სამართლიანი დასასრულის გარეშე აბსურდულია. არ არის გასაკვირი, რომ XX საუკუნის ათეისტი მწერლები თავიანთ უაზრო იდეალებში საბოლოოდ იმედგაცრუებული დარჩნენ. ჩვენი ქვეყნიერება მართლაც დაკარგავდა აზრს სამართლიანობის, მართლმსაჯულებისა და უკეთესი მომავლის იმედის გარეშე.

მაგრამ შეძახილი ეკლ. 8:14-ში - ჯერ არ არის ისტორიის დასასრული. სოლომონი თავის გულისწყრომას გამოხატავს და წიგნის დასასრულს მოულოდნელად გეზს იცვლის. როდესაც ამაოების შესახებ ჩივის, იგი საკმაოდ მნიშვნელოვან განცხადებას აკეთებს: "ღმერთს ექნება სამსჯავრო, ამიტომ არაფერს დაუკარგავს აზრი; სინამდვილეში, ყოველ ადამიანს და ყველაფერს, რაც ავსებს ჩვენს ცხოვრებას, გააჩნია თავისი მნიშვნელობა".

`წაიკითხეთ ეკლ. 12:13,14. ამ მუხლების თანახმად, რამდენად მნიშვნელოვანია ყველაფერი, რასაც აქ, დედამიწაზე ვაკეთებთ?`

სამსჯავროს იმედი განსაზღვრავს, თუ როგორ ესმის ადამიანს არსი ღვთაებრივი ბუნებისა, სიცოცხლისა და წუთისოფლისა, რომელშიც ცხოვრობს. წმიდა წერილი გვამცნობს, რომ ვცხოვრობთ წუთისოფელში, რომელიც ჩვენმა მოსიყვარულე უფალმა შექმნა. მაგრამ წუთისოფელი წაირყვნა და ღმერთმა შეიმუშავა მისი აღდგენის გეგმა იესო ქრისტეს ცხოვრებისა და სიკვდილის მეშვეობით. ღვთის მართლმსაჯულება ჩვენი წუთისოფლის აღდგენის საკვანძო ელემენტია. მათთვის, ვისაც უგულებელყოფენ, ჩაგრავენ, ექსპლუატაციას უწევენ და სასტიკად ექცევიან, სამსჯავროს შესახებ დაპირება, ეჭვგარეშეა, კეთილი უწყებაა.

`რა მნიშვნელობა აქვს თქვენთვის გაცნობიერებას იმისა, რომ ერთხელ მართლმსაჯულება, რომელსაც ასე დიდხანს ველოდით, იზეიმებს? რა იმედს ვპოვებთ ამ დაპირებაში?`
