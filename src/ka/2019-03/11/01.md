---
title: ქრისტეს მოსვლის იმედით ცხოვრება
date: 07/09/2019
---

<h3 class="ka_geo">  გამოსაკვლევად შემოთავაზებული ბიბლიური მუხლები: </h3>  ლუკ. 18:1-8; მათ. 24-25; 1კორ. 15:12-19; ეკლ. 8:14; 12:13,14; გამოცხ. 21:1-5; 22:1-5.

> <p>სამახსოვრო  მუხლი:</p> 
>  "ამიტომ, ჩემო საყვარელო ძმანო, იყავით მტკიცენი და შეურყეველნი, მუდამ იუხვეთ უფლის საქმეში, რადგან იცით, რომ ფუჭი არაა თქვენი შრომა უფლის წინაშე" (1კორ. 15:58).

იესომ გამოაცხადა, რომ ღვთის სამეფო რეალურია და მისი ნაწილი უკვე დღეს შეგვიძლია გავხდეთ. მის მოწაფეებს უნდა ეხარებინათ ეს უწყება და გამოეცხადებინათ მისი სამეფო სახარების ქადაგებისა და სხვების მიმართ მსახურების მეშვეობით ანუ უსასყიდლოდ მიიღეს და უსასყიდლოდ უნდა გაეცათ (იხ. მათ. 10:5-8).

მაგრამ იესომ ასევე გასაგებად თქვა, რომ მისი სამეფო სხვანაირია, "არ არის ამ სოფლისა" (იოან. 18:36) და კიდევ გამოავლენს თავს სრულად. ღვთის სამეფო გაგვეცხადა ქრისტეს განკაცებით, მსახურებით, სიკვდილითა და აღდგომით, მაგრამ მაცხოვარი ასევე ელოდა დროს, თუ როდის გამოაძევებს მისი სამეფო ამ სოფლის სამეფოს და ღვთის მმართველობა გამოცხადდება მთელ სისრულეში.

განმარტების მიხედვით, ადვენტისტები არიან ისინი, ვინც ელიან ქრისტეს მოსვლას და მისი სამეფოს დადგენას, იმედის ხალხი. მაგრამ ეს იმედი არ მდგომარეობს მხოლოდ მომავალ ახალ სამყაროში. თუმცა იმედი მომავალს ეხება, მაგრამ იგი გარდაქმნის აწმყოსაც. ამ იმედით უკვე აწმყოში ვცხოვრობთ ისე, როგორც ვაპირებთ მომავალში ცხოვრებას, ვცდილობთ შევესაბამებოდეთ იმ სამეფოს, რომელიც ოდესღაც დადგება.