---
title: ხმა მდუმარეთათვის
date: 19/09/2019
---

სოლომონი წერდა, რომ არის "ჟამი დუმილისა და ჟამი ლაპარაკისა" (ეკლ. 3:7). იგი მართალი იყო და ასეთი ბალანსის მიღწევა არ არის მარტივი. თუმცა შესაძლებელია თუ არა, რომ იმ დროს, როცა აუცილებელია გამოვიდეთ ჩაგრულთა სახელით და ვიქცეთ მდუმარეთათვის ხმად, ბოროტება დავამარცხოთ სიკეთით, ჩვენ, როგორც ეკლესია, მცდარად ვდუმვართ? არადა ჩვენი ხმა უნდა გაიგონ!

ქრისტიანები ხშირად ამბობენ, რომ ისინი უნდა იყვნენ ქრისტეს "ხელები და ფეხები", ეყრდნობიან რა სხვებისადმი პრაქტიკული მსახურების მოწოდებას. მაგრამ, თუკი ვიმსჯელებთ ბიბლიაში წინასწარმეტყველის როლის აღწერის მიხედვით, ღმერთი პირველ რიგში მოუწოდებს მამაკაცებსა და დედაკაცებს იქცნენ მის ხმად და გამოვიდნენ ღვთისა და ასევე მათი ინტერესების დასაცავად, ვისი დაცვაც სურს მას (იხ. ფსალმ. 145:6-10).

`წაიკითხეთ ეს. 58:1-10. გარკვეულ დროს, ადგილსა და კონტექსტში მიცემული ეს უწყება რამდენად აქტუალურია დღეს ჩვენთვის? რა ცვლილებები მოხდა ჩვენს წუთისოფელში მას შემდეგ, რაც ესაია წინასწარმეტყველმა დაწერა ეს სიტყვები?`

წინასწარმეტყველთა მოწოდება სამართლიანობისკენ ყოველთვის არაპოპულარული იყო. მაგრამ, როცა მიიღებდნენ ღვთისგან დავალებასა და აცნობიერებდნენ უფლის სამართლიანობის წყურვილს, ისინი გულწრფელად თანაუგრძნობდნენ გაჭირვებულთა და ჩაგრულთა მდგომარეობას და ყოველთვის საუკეთესო სურდათ თავიანთი საზოგადოებისთვის. ამიტომ ეს წინასწარმეტყველები ბედავდნენ მდუმარეთათვის ქცეულიყვნენ ხმად, მიუხედავად დაპირისპირებისა, დანაკარგისა თუ საშიშროებისა (1პეტრ. 3:17).

მეშვიდე დღის ადვენტისტთა ეკლესია ეყრდნობა რა სახარებისეულ შემეცნებას და ქრისტეს ქადაგების მოწოდებას, შეუძლია ხელი შეუწყოს იმ ბოროტებასთან ბრძოლას, რომელიც გაბატონებულია სამყაროში.

"მეშვიდე დღის ადვენტისტები მიიჩნევენ, რომ ქმედებები, რომლებიც მიმართულია გაჭირვებისა და მისი თანმდევი უსამართლობის შესამცირებლად, წარმოადგენს ქრისტიანთა სოციალური პასუხისმგებლობის მნიშვნელოვან შემადგენელ ნაწილს. ბიბლია გასაგებად მოწმობს ღვთის განსაკუთრებული ყურადღების შესახებ გაჭირვებულთა მიმართ და იმაზე, თუ როგორ უნდა ექცეოდნენ უფლის მიმდევრები უსუსურ ადამიანებს. ყველა ადამიანი შექმნილია ღვთის ხატად და იღებენ ღვთის კურთხევებს (იხ. ლუკ. 6:20). როცა ვეხმარებით გაჭირვებულებს, ამით მივდევთ იესო ქრისტეს მაგალითსა და სწავლებას (იხ. მათ. 25:35,36). მეშვიდე დღის ადვენტისტები, როგორც სულიერი საკრებულო, მომხრეა გაჭირვებულთა მიმართ სამართლიანი მოქცევისა და უნდა "გავხსნათ ჩვენი პირი მუნჯისათვის" (იგავ. 31:8), ამით კი განვიკითხოთ ისინი, ვინც "უფლებას ართმევს ღარიბთ" (ეს. 10:2). აქტიურ მონაწილეობას ვიღებთ მსახურებაში ჩვენი უფლისა, რომელიც "განიკითხავს გლახაკთ" (ფსალმ. 139:13)" (მეშვიდე დღის ადვენტისტთა ოფიციალური განცხადება გლობალური სიღატაკის პრობლემასთან დაკავშირებით, 24 ივნისი 2010 წ.).