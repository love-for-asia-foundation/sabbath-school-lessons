---
title: შემდგომი გამოკვლევისთვის
date: 20/09/2019
---

წაიკითხეთ ელენ უაითის წიგნიდან "განკურნების მსახურება" თავი "ყველაზე ფასეული გამოცდილება"; წიგნიდან "მოწმობანი ეკლესიისთვის" თავები "უბედურთა წინაშე არსებული მოვალეობა" და "ადამიანის მოვალეობა მოყვასის წინაშე", ტ. 3 (გვ. 511-526); "წიგნში "მოწმობანი ეკლესიისთვის" თავი "ქრისტესთვის შრომა", ტ. 2 (გვ. 24-37).

"ვერც ზეცაში და ვერც დედამიწაზე ვერ ვიპოვით ჭეშმარიტებას, რომელიც უფრო ძლევამოსილად გამოცხადდა, ვიდრე ის, რომელიც დასტურდება მოწყალების საქმეებით გაჭირვებულთა მიმართ, როდესაც გამოვიჩინეთ თანაგრძნობა და დავეხმარეთ მათ. ასეთია ჭეშმარიტება, რომელიც იესოშია. თუკი ქრისტეს სახელის მატარებელნი თავიანთ ცხოვრებაში დაემორჩილებიან "ოქროს წესს", მაშინ ჩვენს დღეებში სახარების საქმეს ისეთივე ძალა ექნება, როგორც მოციქულთა დროს ჰქონდა" (ე. უაითი. მთაზე წარმოთქმული ქრისტეს ქადაგება, გვ. 137).

"ამაღლებული სიყვარული ღმერთის მიმართ და უანგარო სიყვარული ერთმანეთის მიმართ - ეს არის საუკეთესო ძღვენი, რომლის გამოგზავნაც შეუძლია ჩვენს ზეციერ მამას. ეს სიყვარული წამიერი აღტყინება როდია, არამედ ეს არის ღვთის პრინციპი, დაუშრეტელი ძალა. იგი ვერ წარმოიშვება უწმიდურ გულში, არამედ ცხოვრობს მხოლოდ იქ, სადაც მეფობს ქრისტე… ესაა სიყვარული, რომელიც მკვიდრობს გულში, ცხოვრებას აღავსებს კეთილსურნელებით და სასიკეთო გავლენას ახდენს გარესამყაროზე" (ე. უაითი. მოციქულთა საქმეები, გვ. 551).

**კითხვები მსჯელობისათვის:**

`1.  ამ გაკვეთილის განხილვისას დავინახავთ, რომ სახარება დღემდე აღძრავს ყველას იმოქმედონ სხვების საკეთილდღეოდ და ემსახურონ ისე, როგორც ქრისტე აკეთებდა ამას. ამ ჭეშმარიტებებმა როგორ შეგმატათ იმის გაგების უნარი, თუ რა გააკეთა ღმერთმა ჩვენთვის და როგორ გამოხატავს ჩვენ მიმართ თავის სიყვარულს?`

`2.  როდესაც უმწეოთა დასაცავად გამოვდივართ და მონაწილეობას ვღებულობთ მშვიდობის დამყარებაში, ამან შეიძლება საზოგადოებრივ და პოლიტიკურ ასპარეზზე გამოგვიყვანოს. თუმცა მეშვიდე დღის ადვენტისტთა ეკლესია ყოველთვის თანამიმდევრულად გამოდიოდა ეკლესიის სახელმწიფოსგან გამიჯვნის სასარგებლოდ. რაში მდგომარეობს სხვაობა ეკლესიისთვის მიუღებელ პოლიტიკურ საქმიანობასა და იმ მსახურებას შორის, რომლის შესრულებაც ხდება უსასყიდლოდ მშვიდობის დასამყარებლად?`

`3.  ამ კვირის განმავლობაში განხილული რომელი ნაბიჯი ან ქმედება გსურთ განახორციელოთ საკუთარ ცხოვრებასა და საკრებულოში? როგორ შეიძლება ამის განხორციელება?`

`4.  ადამიანთა ჩაგვრასთან დაკავშირებული რომელი პრობლემის მოგვარებაზე გსურთ რომ ილოცოთ თქვენს საკრებულოში ან უფრო ფართო დონეზე?`

**დასკვნა:** გაცნობიერება წოდებისა, რომ იესოს მიმდევრები ვართ, ცვლის ჩვენს ცხოვრებას, რაც ბადებს სურვილს დავეხმაროთ ღმერთს გაჭირვებულ და ჩაგრულ ადამიანებზე ზრუნვაში. მართალია, ეს რთული მსახურება იშვიათად სარგებლობს პოპულარობით, მაგრამ იგი შეცვლის ჩვენს პრიორიტეტებს და გვიბიძგებს გავაკეთოთ ყველაფერი, რათა შევამსუბუქოთ ტანჯვა წუთისოფელში და ადამიანები ღმერთისკენ წარვმართოთ.