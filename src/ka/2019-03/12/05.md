---
title: მშვიდობისმყოფელობა
date: 18/09/2019
---

`წაიკითხეთ მათ. 5:9. როგორ ვაქცევთ რეალობად ქრისტეს სიტყვებს იმ სამყაროში, რომელშიც ვცხოვრობთ? რამდენად წარმატებული შეიძლება აღმოჩნდეს ჩვენი ძალისხმევა? იხ. მარკ. 13:7.`

ძალადობა ტანჯვის უმთავრესი მიზეზია. ომის ფასი კი აურაცხელი მსხვერპლი და განადგურებული სიცოცხლეა. ბრძოლაზე მიმართული რესურსი უკეთესი იქნებოდა გამოეყენებინათ ადამიანთა საჭიროებების დასაკმაყოფილებლად და ომის მსხვერპლთა და ვეტერანთა ტანჯვის შესამსუბუქებლად "გამარჯვებულთა" შორისაც კი. გარდა ამისა, ოჯახსა და საზოგადოებაში არსებობს უამრავი მცირე კონფლიქტი, რომელსაც გამოუსწორებელი ზიანი მოაქვს ადამიანისთვის. ამგვარად, სამართლიანობის აღდგენის სწრაფვაში არ უნდა დაგვავიწყდეს მშვიდობისმყოფელობა.

სახარებას საფუძვლად უდევს ღვთის მშვიდობისმყოფელობის მოწყალე და დიდებული აქტი, რომელიც ცოდვილებს არიგებს შემოქმედთან (იხ. 2კორ. 5:18-21). და შერიგება, რომელსაც ვიძენთ, სხვებისთვის ამ შერიგების ელჩებად გვაქცევს.

`იხ. ეს. 52:7. როგორ ვაქცევთ ცხოვრების რეალობად იმას, რაც დაწერილია ამ ტექსტში?`

წუთისოფლის სახარება ამ სასტიკ სამყაროში ასევე იქცევა მსახურების სტიმულად, მაგალითად და საშუალებად: "გული, რომელიც ღმერთთან თანხმობაშია, მოზიარეა ზეციური სამყაროსი და ყველა გარშემომყოფზე გაავრცელებს მის კურთხეულ ზეგავლენას. ცვარის მსგავსად, სამყაროს სული გადმოვა მიწიერი ბრძოლისგან დაღლილ და დაქანცულ გულებზე" (ე. უაითი. მთაზე წარმოთქმული ქრისტეს ქადაგება, გვ. 28).

მთაზე წარმოთქმულ ქადაგებაში იესომ თქვა: "ნეტარ არიან მშვიდობისმყოფელნი, ვინაიდან ღვთის შვილებად იწოდებიან" (მათ. 5:9). მან არა მხოლოდ დააწესა მცნება: "არა კლა", არამედ გააფართოვა კიდეც მისი მნიშვნელობა. მხსნელი საუბრობს იმის შესახებ, რომ არ უნდა განვრისხდეთ ან ჩავიმარხოთ წყენა (იხ. მათ. 5:21-26), არამედ, პირიქით, უნდა გვიყვარდეს ჩვენი მტრები და ვილოცოთ მათზე, ვინც გვდევნის (იხ. მათ. 5:43-48). არსებობს მრავალი შთამაგონებელი ისტორია ადამიანთა შესახებ, რომლებმაც სიცოცხლე მიუძღვნეს მშვიდობისმყოფელობას წუთისოფლის სხვადასხვა ცხელ წერტილებში. მათ მიაქვთ შემრიგებლობა და განკურნება, ამსუბუქებენ ტანჯვას, რომელიც გამოწვეულია ამ კონფლიქტებით.

`როგორ შეუძლია ჩვენს ეკლესიას ადგილობრივ დონეზე გამოვიდეს მშვიდობისმყოფელის როლში?`