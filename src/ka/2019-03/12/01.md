---
title: მოწყალების სიყვარული
date: 14/09/2019
---

<h3 class="ka_geo">  გამოსაკვლევად შემოთავაზებული ბიბლიური მუხლები: </h3> მათ. 6:25-33; იაკ. 1:5-8; 2:15,16; ეს. 52:7; 1იოან. 3:16-18; ეს. 58:1-10.

> <p>სამახსოვრო  მუხლი:</p> 
> "წრფელთ გამოუბრწყინებს სიბნელეში ნათელს, მოწყალე, შემბრალე და მართალი. კარგია კაცი მოწყალე და გამსესხებელი - გამართულად ილაპარაკებს სამართალში" (ფსალმ. 111:4,5).

წმიდა წერილი შეიცავს გაჭირვებულთა და ჩაგრულთა მიმართ ღვთის მზრუნველობის ძალიან ბევრ მაგალითს და ღვთის ხალხსაც მოუწოდებს ემსახურონ ასეთ ადამიანებს. მიუხედავად ამ საკითხების მიმართ ბიბლიაში გამახვილებული ყურადღებისა, ეს განკარგულება შემთხვევიდან შემთხვევამდე თუ სრულდება  და ასეთი ადამიანების საჭიროებები სრულად დაკმაყოფილდება მხოლოდ ქრისტეს დაბრუნებისა და შემდგომი საოცარი მოვლენების დროს.

ცოდვა კი ჯერ ისევ გამეფებულია დედამიწაზე, რომელიც ეშმაკისა და მისი ანგელოზების დამღუპველი ზეგავლენის ქვეშაა. ეს ბოროტება ხშირად ვლინდება სიღატაკეში, ძალადობაში, ჩაგვრაში, მონობაში, ექსპლუატაციაში, ეგოიზმსა და სიხარბეში. ასეთ სამყაროში ჩვენი საკრებულოები, ეკლესიები და ოჯახები უნდა დაუპირისპირდნენ ბოროტებას, როგორი რთულიც არ უნდა იყოს ეს. იესო ქრისტეს მსხვერპლით განწმედილნი და მისი მსახურების მიმღებნი სულიწმიდის ხელმძღვანელობით როცა ვპასუხობთ ღვთის სიყვარულსა და ვემორჩილებით მის განკარგულებებს, უნდა გამოვხატოთ თანაგრძნობა და მტკიცედ ვისწრაფოდეთ "მხოლოდ სამართლის ქმნას, და წყალობის სიყვარულს; მოწიწებით სიარულს უფლის წინაშე" (მიქ. 6:8).
