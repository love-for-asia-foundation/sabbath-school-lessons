---
title: დასვენების შაბათი მიწისთვის
date: 18/07/2019
---


შაბათმა, როგორც  ვხედავთ, საკმაოდ  ძირფესვიანად  მოიკიდა  ფეხი  ისრაელიანთა  ცხოვრებაში. თუმცა  პრინციპი, რომელიც  შაბათის  დაცვის  საფუძველი  იყო, კვირის  მხოლოდ  ერთ  დღეზე  როდი  ვრცელდებოდა. მას  ასევე  მხედველობაში  ჰქონდა  განსაკუთრებული  სიმშვიდე  ყოველ  მეშვიდე  წელს, ხოლო  მის  კულმინაციას  წარმოადგენდა  საიუბილეო  წელიწადი, რომელიც 50 წელიწადში  ერთხელ  აღინიშნებოდა.

`წაიკითხეთ  ლევ. 25:1-7. რა  არის  საყურადღებო  მოცემულ  მითითებებში? როგორ  შეგიძლიათ  გადმოიღოთ  ეს  პრინციპი  თქვენს  ცხოვრებასა  და  საქმიანობაში?`

შაბათის  წელი  სასოფლო-სამეურნეო  დანიშნულების  მიწას  მთელი  წლის  განმავლობაში  საშუალებას  აძლევდა  ორთქლის  ქვეშ  ყოფილიყო (ამ  წლის  განმავლობაში  არავინ  არაფერს  თესავდა, რათა  მიწას  აღედგინა  თავისი  რესურსი). ეს  ბრძნული  და  სამიწათმოქმედო  პრაქტიკა  ფართოდ  არის  გავრცელებული  და  დღესაც  გამოიყენება  სასოფლო-სამეურნეო  საქმიანობაში.

მეშვიდე  წელს  ასევე  განსაკუთრებული  მნიშვნელობა  ჰქონდა  მონებისთვის (იხ. გამ. 21:1-11). თუკი  ისრაელიანთაგან  ვინმე  იძულებული  იყო  თავი  გაეყიდა  მონობაში, იგი  უნდა  გაეთავისუფლებინათ  მეშვიდე  წელს. ასევე  გადაუხდელი  ვალი  უნდა  ჩამოეჭრათ  მეშვიდე  წლის  დასასრულს (იხ. რჯლ. 15:1-11).

როგორც  მანანის  შემთხვევაში, რომელსაც  ღმერთი  ისრაელიანებს  უგზავნიდა  უდაბნოში, მეშვიდე  წელს  თესვაზე  უარის  თქმა  ასევე  წარმოადგენდა  ღვთის  ნდობის  აქტს. მეექვსე  წელიწადს  აღებული  მოსავალი  საკმარისი  იყო, რათა  დაეფარა  მეშვიდე  წელს  არსებული  ყველა  საჭიროება. ზუსტად  ასევე  მონათა  გათავისუფლება  და  ვალების  ჩამოწერა  წარმოადგენდა  არა  მხოლოდ  მოწყალების  აქტს, არამედ  რწმენის  გამოხატულებასაც  უძლიერეს  ღმერთში, რომელსაც  შეუძლია  შეავსოს  ყველა  ჩვენი  საჭიროება. გარკვეულწილად  ადამიანებს  უნდა  გაეგოთ, რომ  არ  უნდა  შეევიწროვებინათ  სხვები  იმისთვის, რათა  უზრუნველეყოთ  საკუთარი  თავი.

შაბათის  დღის  პრინციპები  მთლიანობაში  მჭიდრო  კავშირში  უნდა  ყოფილიყო  ისრაელიანთა  საზოგადოებრივ  ცხოვრებასთან. ასევე  შაბათის  თანამედროვე  დაცვა  გარდამქმნელი  ზეგავლენა  უნდა  მოახდინოს  ჩვენს  ცხოვრებაზე  კვირის  სხვა  დანარჩენ  დღეებში. პრაქტიკული  გაგებით, შაბათის  დაცვა  არის  იესო  ქრისტეს  განკარგულების  შესრულების  ერთ-ერთი  საშუალება: უწინარეს  ღვთის  სასუფეველი  ეძიო. “თქვენმა  ზეციერმა  მამამ  იცის, რომ  თქვენ  გჭირდებათ  ყოველივე  ეს… და  ეს  ყოველივე  შეგემატებათ” (მათ. 6:32,33).

`რა  ზეგავლენას  უნდა  ახდენდეს  შაბათის  დაცვა  ჩვენზე  კვირის  დანარჩენი  ექვსი  დღის  განმავლობაში? თუკი  ძუნწი, ეგოისტი  და  დაუდევარი  ადამიანი  ხართ  კვირადღიდან  პარასკევამდე, ექნება  თუ  არა  სარგებელი  იმას, რომ  შაბათს  ხართ  განსხვავებული, თუკი  ასეთი  გაორება  საერთოდ  შესაძლებელია?`