---
title: შემდგომი გამოკვლევისათვის
date: 19/07/2019
---


ელენ  უაითის  წიგნიდან "პატრიარქები  და  წინასწარმეტყველები" წაიკითხეთ  თავი "მეწამული  ზღვიდან  სინაის  მთისკენ"; წიგნიდან "ქრისტე - წუთისოფლის  იმედი" კი - თავი "შაბათი".

"იესომ  განუცხადა  მათ: სნეულთა  მიმართ  გაწეული  დახმარება  არ  ეწინააღმდეგება  შაბათი  დღის  მცნებას. ეს  დახმარება  ეთანხმება  ღვთის  ანგელოზთა  მსახურებას, რომლებიც  დედამიწასა  და  ზეცას  შორის  განუწყვეტლივ  მოძრაობენ  ტანჯული  კაცობრიობის  დასახმარებლად…

ადამიანებსაც  აქვთ  თავიანთი  განსაზღვრული  მოვალეობა  ამ  დღეს. სნეულებზე  უნდა  იზრუნონ, გაჭირვებულთ  უნდა  დაეხმარონ, განა  დამნაშავე  არ  არის  ის, ვინც  ავადმყოფს  ტანჯვას  არ  შეუმსუბუქებს  შაბათ  დღეს? ღვთის  სიმშვიდის  წმიდა  დღე  ადამიანისთვისაა  განკუთვნილი  და  მოწყალების  საქმეებიც  სრულად  პასუხობს  ამ  დღის  მოთხოვნებს. უფალს  არ  სურს, რომ  მის  მიერ  შექმნილი  არსებები  იტანჯებოდნენ  ტკივილებისგან, რომელთა  შემსუბუქება  შეიძლება  შაბათ  დღეს  ისევე, როგორც  სხვა  დღეებში" (ე. უაითი. ქრისტე - წუთისოფლის  იმედი, გვ. 206,207).

**კითხვები  მსჯელობისათვის:**

`1. როდესაც  ცხოვრებისეული  განსაცდელს  შეეჯახეთ  შაბათის  საკითხში, დაგჭირდათ  თუ  არა  ღვთის  მიმართ  ნდობის  გამოჩენა? გქონიათ  თუ  არა  გამოცდილება, "ზეციური  მანანის" მიღების  მსგავსი, როცა  ღმერთმა  იზრუნა  თქვენზე  მის  მიმართ  ნდობის  პასუხად? თუკი  დიახ, გაუზიარეთ  ეს  გამოცდილება  ჯგუფს  და  უამბეთ, რა  გაკვეთილი  მიიღეთ  მისგან.`

`2. მეოთხე  მცნების  ტექსტიდან  გამ. 20:8-11-სა  და  რჯლ. 5:12-15-ში  ვხედავთ, რომ  ღმერთი  ჩვენს  ყურადღებას  ამახვილებს  შაბათის  სხვადასხვა  ასპექტებზე. ამ  ასპექტებიდან  რომელს  აფასებთ  ყველაზე  მეტად?`

`3. ჯგუფში  ან  ინდივიდუალურად  იფიქრეთ, თუ  როგორ  შეგიძლიათ  გაუზიაროთ  თქვენს  საკრებულოს  შაბათის  კურთხევები  და  უპირატესობები?`

`4. რა  ცვლილებები  მოხდა  თქვენს  ცხოვრებაში  შაბათი  დღის  დაცვის  გამო? არის  თუ  არა  თქვენს  ცხოვრებაში  სხვა  სფეროები, რომლებზეც  შაბათის  დაცვის  ძირითადმა  პრინციპებმა  უფრო  მეტი  ზეგავლენა  უნდა  მოახდინოს?`

**დასკვნა:** ღმერთმა  მოგვცა  შაბათი, როგორც  შექმნისა  და  გამოსყიდვის  სახსოვრად  დადგენილი  ძეგლი, მაგრამ  მას  დამატებითი  პრაქტიკული  მნიშვნელობაც  აქვს. მეოთხე  მცნება  გვიბიძგებს  ვენდოთ  ღმერთს  და  გვწამდეს, რომ  ის  შეავსებს  ყველა  ჩვენს  საჭიროებას. შაბათი  დღე  ასევე  გვასწავლის  თანასწორობას, ხოლო  მის  დაცვას  შეუძლია  გარდაქმნას  ჩვენი  ურთიერთობები  ადამიანებთან. იესომ  თავისი  მაგალითით  გვიჩვენა, თუ  როგორი  უნდა  იყოს  შაბათი. ამ  დღეს  ავადმყოფთა  გაკურნებით  მან  ცალსახად  აღნიშნა: შაბათი  გვაძლევს  შესაძლებლობას  ვემსახუროთ  მათ, ვისაც  ჩვენი  დახმარება  სჭირდება.