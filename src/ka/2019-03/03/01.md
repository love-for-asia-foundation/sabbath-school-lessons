---
title: 'შაბათი: თავისუფლების დღე'
date: 13/07/2019
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3> გამ. 16:16-18; გამ. 20:8-11; რჯლ. 5:12-15; მათ. 12:9-13; ლევ. 25:1-7.

> <p>სამახსოვრო მუხლი:</p>
> "უთხრა მათ: “შაბათი ადამიანისთვის არის შექმნილი და არა ადამიანი შაბათისთვის" (მარკ. 2:27).

უფლის მიერ განწმედილი შაბათი შექმნის კვირის უკანასკნელ აკორდად იქცა. როგორც უკვე ითქვა, ღმერთმა მეშვიდე დღეს არა მხოლოდ დაისვენა, არამედ დასვენებაც ცხოვრების განუყოფელ ნაწილად აქცია დედამიწაზე. შაბათი მოწმობდა, რომ შევიქმენით ღმერთთან და ერთმანეთთან ურთიერთობისთვის.

ამიტომ გასაკვირი არაა, რომ შაბათის შესახებ მცნება, რომელიც ღვთის ჩანაფიქრში იყო თავის ხალხთან დაკავშირებით, ისარაელიანებს ერის ჩამოყალიბების მომენტში მიეცა. მას გადამწყვეტი როლი უნდა ეთამაშა ებრაელთა ცხოვრებაში.

შაბათის შესახებ საუბრისას, ხშირად საუბარი გადაგვაქვს პრაქტიკულ სიბრტყეზე: როგორ დავიცვათ იგი, რა არ უნდა გავაკეთოთ და ა. შ. რაოდენ მნიშვნელოვანიც არ უნდა იყოს ეს საკითხები, უნდა გვესმოდეს შაბათის საკვანძო როლი წუთისოფელსა და ღვთის ხალხის ცხოვრებაში: იგი მოწოდებული იყო ქცეულიყო ღვთის მადლისა და ზრუნვის სიმბოლოდ. იესომ თქვა, რომ მეშვიდე დღე, შაბათი, შეიქმნა მთელი კაცობრიობისთვის. მეოთხე მცნებისადმი მორჩილება - “გახოვდეს შაბათი დღე” - ყოველდღიურად მოახდენს ჩვენში ცვლილებებს და როგორც ეს იესოს ცხოვრებაში იყო, სხვებისთვის კურთხევად გვაქცევს.