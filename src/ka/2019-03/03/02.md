---
title: საკმარისი მანანა
date: 14/07/2019
---


ეგვიპტის  მონობის  პერიოდში  ისრაელიანებმა  რამდენიმე  თაობა  გამოიცვალეს. ჩაგვრამ  და  სისატიკემ  ისინი  სოციალურ  დეგრადაციამდე  მიიყვანა, ამიტომ  უფალმა, რომელსაც  სურდა  თავისი  ხალხისთვის  ეჩვენებინა  უკეთესი  ცხოვრების  სტილი, მისცა  მათ  კანონები  ახალი  საზოგადოების  უკეთესად  ჩამოყალიბებისთვის.

ცხოვრების  ასეთი  რიტმი, რომელიც  უდაბნოში  ორმოცწლიანი  ხეტიალის  შემდეგ  დამკვიდრდა  და  მოწმობდა  ღვთის  უანგარო  მზრუნველობის  შესახებ  თავის  ერზე, ისრაელიანთა  საზოგადოების  კულტურის  ნაწილი  უნდა  გამხდარიყო. მზრუნველობა  მჟღავნდებოდა  მრავალ  სასწაულში, რომელთაგან  ერთ-ერთი  იყო  განსაკუთრებული  საკვები - მანანა. ყოველ  დილით  იგი  მიწას  ეფინებოდა  ისრაელიანთა  ბანაკის  გარშემო.

`წაიკითხეთ  გამ. 16:16-18. როგორ  ფიქრობთ, რა  მნიშვნელობა  ჰქონდა  ყოველი  ადამიანისთვის  გარკვეული  ულუფის  დადგენას?`

2კორ. 8:10-15-ში  პავლე  ამ  ისტორიას  იყენებს, რათა  აჩვენოს, თუ  როგორი  უნდა  იყოს  ქრისტიანის  გულუხვობა: “ამჟამად  თქვენი  ნამეტი  შეავსებს  მათს  ნაკლულებას, რათა  მათმა  ნამეტმაც  შეავსოს  თქვენი  ნაკლულება, რომ  იყოს  თანასწორობა” (მუხ. 14).

მნიშვნელოვანი  გაკვეთილი  როგორც  ისრაელიანებისთვის, ასევე  ჩვენთვის, მდგომარეობდა  იმაში, რომ  ღმერთმა  სრულყოფილი  ცხოვრებისთვის  მოგვცა  ყოველივე  საჭირო. თუკი  ავიღებთ  მხოლოდ  იმას, რაც  გვჭირდება  და  მზად  ვიქნებით  სხვებს  გავუზიაროთ  ჩვენი  ნამეტი, მაშინ  უფალი  ყველაფერზე  იზრუნებს  და  აღასრულებს  ჩვენს  საჭიროებებს. ისრაელიანებს  ღმერთის  ნდობა  უნდა  ესწავლათ, როცა  აგროვებდნენ  ერთი  დღისთვის  საკმარის  ულუფას, ასევე  ეწამათ, რომ  იგი  გამოაჩენს  შემდეგი  დღისთვის  საჭირო  საკვებს. მონობაში  ყოფნისას  დაჩაგრული  ერი  მიეჩვია  ყურადღება  გაემახვილებინა  საკუთარ  გადარჩენაზე. ახლა  კი  უფალს  უნდოდა  ეჩვენებინა  მათთვის  ნდობაზე, გულუხვობასა  და  დიდსულოვნებაზე  დამყარებული  ცხოვრება.

არსებობდა  ამ  პრაქტიკის  კიდევ  ერთი, უფრო  მნიშვნელოვანი  ასპექტი. ყოველ  პარასკევს  მიწას  ფარავდა  მანანას  ორმაგი  ულუფა  და  მხოლოდ  ამ  დღეს  უნდა  შეეგროვებინათ  ადამიანებს  დამატებითი  რაოდენობის  მანანა  შაბათისთვის  მოასამზადებლად. ამ  დღისთვის  საჭირო  განსაკუთრებული  საკვები  მარაგი  ასევე  ასწავლიდა  მათ  უფლისთვის  მიენდოთ  თავიანთი  ყველა  საჭიროება. უფლის  წყალობით  არსებული  მანანას  ეს  დამატებითი  ულუფა  საშუალებას  აძლევდა  მათ  სრულად  დამტკბარიყვნენ  შაბათი  დღის  კურთხევებით.

`პარასკევ  დღეს  არსებული  სამზადისებიდან  კიდევ  რომლის  წყალობით  შეგვიძლია  სრულად  შევიგრძნოთ, თუ  რას  გვთავაზობს  ღმერთი  შაბათს?`