---
title:  Til videre studium
date:  23/08/2019
---

· Ellen White, Jesu liv, ”Den barmhjertige samaritaner“, s. 359-364; ”En af disse mine mindste brødre“, s. 462-467. Lys over hverdagen, 2. bind, ”Hvem er så min næste?“, s. 191-206.

”Kristus nedriver adskillelsens mur, egenkærligheden, nationalismens splittende fordomme, og lærer kærlighed til hele den menneskelige familie. Han løfter menneskene ud af den snævre kreds, som deres selviskhed kræver; han afskaffer alle territoriale grænser og kunstige skillelinjer i samfundet. Han gør ingen forskel på naboer og fremmede, venner og fjender. Han lærer os at betragte ethvert menneske i nød som vores næste og verden som vores virkefelt“ (Ellen White, Thoughts From the Mount of Blessing, s. 42).

”Den gyldne regel udgør kristendommens sande ideal; alt, der ikke står mål med den, er et bedrag. En religion, der leder til en lav vurdering af mennesker, som Kristus har sat så højt, at han gav sig selv for dem, en religion, der kan føre til, at man er ligegyldig over for et menneskes behov, lidelser eller rettigheder, er en falsk religion. Ved at tilsidesætte, hvad de fattige, lidende og de syndige har krav på, viser vi os som Kristi forrædere. Når kristendommen har så lidt magt i verden, skyldes det, at menneskene smykker sig med Kristi navn, mens de i deres opførsel fornægter hans karakter“ (Ibid., s. 136-137).

**Spørgsmål til drøftelse**:

`1.	Se på, hvad Ellen White skrev om at en tro, ”der kan føre til, at man er ligegyldig over for et menneskes behov, lidelser eller rettigheder, er en falsk religion.“ Hvad er af størst betydning – at søge og finde ”sandheden“ eller at udøve praktisk kristendom?`

`2.	Hvordan viser versene i torsdagsafsnittet os, hvad ”sandheden“ indeholder og indebærer?`

Jesu lære opstiller en anderledes måde at leve på for dem, som er borgere i og ambassadører for Guds rige. Idet han byggede på de gammeltestamentlige profeters grundvold, gentog og udvidede han deres fokus til at inkludere omsorg for de fattige og undertrykte og understregede, at hans efterfølgere vil leve som mennesker, der kendetegnes af medfølelse og barmhjertighed, mens de venter på hans genkomst.