---
title:  Disse mine mindste
date:  17/08/2019
---

> <p>Ugens vers</p>
> ”Og kongen vil svare dem: Sandelig siger jeg jer: Alt, hvad I har gjort mod en af disse mine mindste brødre, det har I gjort mod mig“ (Matt 25,40).

**Introduktion**

Efter at have set, at Jesus i sit liv var optaget af at hjælpe andre, især nødlidende og fortabte, kan vi forvente, at Jesus også havde meget at sige om dette at tage sig af andre. Og det havde han.

Jesu lære er praktisk og fokuserer på, hvad det vil sige at leve som Guds efterfølgere. Jesus formaner os til at handle retfærdigt, venligt, og barmhjertigt, ligesom han selv gjorde, mens han var her på jorden. Hvis vi ønsker at følge hans eksempel, vil vi hjælpe andre, ligesom han gjorde.

Jesus talte også om Himmeriget. I Jesu beskrivelse er Himmeriget en virkelighed, som vi kan være en del af her og nu. Det er en levemåde med andre prioriteringer og værdinormer og moral end det, vi finder i jordiske riger. Jesu lære skitserede grundværdierne i hans rige. Den har et stærkt fokus på, hvordan vi tjener Gud og hjælper vores medmennesker. Vi opdager, at tjeneste for andre og det at have omsorg for deres behov og løfte dem op, er en af de måder, hvorpå vi direkte kan tjene Gud.

**Ugens tekster**

- Matt 5,2-16.38-48
- Rom 12,20-21
- Luk 16,19-31; 12,13-21
- Matt 25,31-46