---
title:  Til videre studium
date:  16/08/2019
---

· Ellen White, Vejen til et bedre liv, ”Lange arbejdsdage“, s. 17-27; Jesu liv, ”Templet bliver atter renset“, s. 424-433; ”For Pilatus’ domstol“, s. 525-539.

”Gud har i sit ord givet os uomstødelige vidnesbyrd om, at han vil straffe dem, der overtræder hans lov. Den, der bilder sig ind, at Gud er for barmhjertig til at straffe syndere, behøver kun at betragte Golgatas kors. Guds syndfrie søns død vidner om, at ‘syndens løn er død,’ og at enhver overtrædelse af Guds lov vil få sin retfærdige straf. Den syndfrie Kristus blev gjort til synd for menneskets skyld. Han bar skylden for overtrædelse, og Faderen skjulte sit ansigt for ham, indtil hans hjerte brast, og hans liv var forbi. Dette offer blev bragt, for at syndere kunne blive frelst. Det var den eneste udvej for, at mennesket kunne befries for at bøde for synden. Enhver, der nægter at få del i denne soning, der blev tilvejebragt ved så stort et offer, må selv bære skylden og tage straffen for sin overtrædelse af Guds lov“ (Ellen White, Mod en bedre fremtid, s. 434-435).

**Spørgsmål til drøftelse**:

`1.	Tal om uretfærdighedens virkelighed: Kristus, den uskyldige, lider straffen for de skyldige, altså for hver eneste af os! Hvorfor må vi hele tiden huske dette? Hvordan kan dette store offer på vores vegne gøre os til nye skabninger i Kristus?`

`2.	Historien er fuld af sørgelige beretninger om mennesker, som bruger vold med det formål at hjælpe undertrykte befolkningsgrupper. Resultatet er ofte, at den ene undertrykkende magt bliver udskiftet med en anden. De kristne kan og bør altid samarbejde med de siddende regeringer om at hjælpe undertrykte. Hvordan kan vi være på vagt over for magtmisbrug?`

I evangelierne bliver Jesu tjeneste beskrevet og forklaret med henvisning til de gammeltestamentlige profeter. Godt budskab til fattige, frihed for undertrykte og lægedom for de nedbrudte blev forkyndt som kendetegn på Messias. Jesus viste dette i hele sin gerning. Men ved sin død led han også de fulde konsekvenser af uretfærdighed og vandt sejr over den værste menneskelige og umenneskelige ondskab. Takket være hans uretfærdige død for os kan vores synd blive tilgivet, og vi kan eje løftet om evigt liv.