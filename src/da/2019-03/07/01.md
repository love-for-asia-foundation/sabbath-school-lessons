---
title:  Jesus og mennesker i nød
date:  10/08/2019
---

> <p>Ugens vers</p>
> ”Herrens ånd er over mig, fordi han har salvet mig. Han har sendt mig for at bringe godt budskab til fattige, for at udråbe frigivelse for fanger og syn til blinde, for at sætte undertrykte i frihed, for at udråbe et nådeår fra Herren“ (Luk 4,18-19).

**Introduktion**

En af grundene til, at Jesus blev menneske, var at vise os, hvordan Gud er. Det gjorde han ved sin undervisning, sit offer og sit liv. Dette indbefatter den måde, hvorpå han havde kontakt med almindelige mennesker. Mange af hans handlinger resulterede i en øjeblikkelig og virkelig forandring i andre menneskers liv.

Indholdet af Messias’ tjeneste var blevet forudsagt af de gammeltestamentlige profeter, af Jesu mor Maria og af Jesus selv, da han definerede sin opgave i sin første gengivne prædiken (Luk 4). Når evangelieforfatterne fortalte historien om Jesus, benyttede de også ofte de gammeltestamentlige profeters sprogbrug til at forklare, hvad Jesus gjorde. Derved gjorde de klart, at Jesu liv og tjeneste stod i disse profeters tradition og altså indbefattede medfølelse for de fattige og undertrykte.

Men de religiøse ledere opfattede Jesus som en trussel. I et frygteligt eksempel på uretfærdighed og ondskab fik de Jesus arresteret, uretfærdigt bragt for retten og korsfæstet. Gud ved i Jesus, hvad det vil sige at blive uretfærdigt behandlet, og ved sin død afslørede han ondskabens grusomhed. Men ved sin opstandelse vandt han sejr til liv, godhed og frelse.

**Ugens tekster**

- Luk 1,46-55; 4,16-21; 7,18-23
- Matt 12,15-21
- Matt 21,12-16
- Mark 11,15-19
- Es 53,3-6