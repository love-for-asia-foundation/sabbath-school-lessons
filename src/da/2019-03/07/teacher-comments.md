---
title:  Aktiviteter og dialog
date:  16/08/2019
---

* 	Hvilke ligheder kan du finde mellem disse to kvinder: Hanna (1 Sam 1-2,10) og Maria, Jesu moder, når det gælder deres sociale situation, forhold til Gud, og den måde, de er beskrevet på i Skriften?

* 	Kvinder på Bibelens tid (som generelt i menneskets historie) var ofte undertrykte og udnyttede, og de havde en andenrangs rolle i samfundet. Kan du finde eksempler fra Skriften på kvinder, der ved Guds hjælp hævede sig over den generelle diskrimination og øvede en indsats af betydning for Guds folk?

* 	Læs Matthæus 11,1-6
	* 	Hvorfor tror du, at Jesus selv fremhæver, at ”evangeliet forkyndes for fattige“? Hvem skulle det ellers forkyndes for?

* 	Prøv at opsummere lektiens hovedpointe i tre eller fire punkter.

* 	Er det mere vigtigt, at evangeliet forkyndes for fattige end for rige? Hvorfor fremhæver Bibelen af og til den ene af disse grupper?

* 	Hvis Jesus er så stærkt optaget af at hjælpe mennesker i nød, hvorfor brugte han så ikke sit liv på at etablere den bedst mulige medicinske forskning, de mest effektive uddannelsesinstitutioner samt et socialt system, der kunne sikre os mod undertrykkelse og udnyttelse – i stedet for at dø på et kors?

Tænk over Marias reaktion i Luk 1,38. Hvordan reagerer du og jeg, når Gud viser os en vej, vi ikke havde forudset, og som indebærer udfordringer?

**Noter**

``