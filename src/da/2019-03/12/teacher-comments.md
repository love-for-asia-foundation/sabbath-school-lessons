---
title:  Aktiviteter og dialog
date:  20/09/2019
---

* 	Kan du finde bibelske eksempler på mennesker der var gode til at stifte fred?

* 	Eller kan du finde det modsatte, altså mennesker, der skabte yderligere strid og problemer?

* 	Udled fra disse personer nogle af de typiske karaktertræk for fredsstiftere!

* 	Prøv sammen at lave en kort karakteristik af en typisk fredsstifter.
	* 	Hvad er fx tre eller fire karaktertræk ved et menneske, der er god til at få andre til at komme overens?
	* 	Eller hjælp med karakteristikken ved at beskrive det modsatte. Hvordan er det menneske, som ingen kan arbejde sammen med?

* 	Tænk over den officielle udtalelse om fattigdom, som vi finder i torsdagsafsnittet?
	* 	Synes du, at vi efterlever vores egen officielle udtalelse?

* 	Prøv ved hjælp af cd med Ellen Whites skrifter at finde nogle af hendes udtalelser om fattigdom og hjælp til mennesker i nød.

* 	Hun skrev i en anden tid og et andet samfund end dagens danske, men bragte også principper og råd på bane, som er nyttige for menigheden i dag.

* 	Drøft, hvad vi fx kan lære af hendes råd på dette punkt.

* 	Er du en god fredsstifter? Hvad kan du gøre for at forbedre dine evner til at stifte fred?

* 	Ugens lektie citerer fra en af Syvende Dags Adventistkirkens officielle udtalelser – de såkaldte ”statements“. Man kan finde alle kirkens ”statements“ på den officielle hjemmeside for Generalkonferensen – adventist.org under ”Information“. De er inddelt i tre grupper, statements/udtalelser, guidelines/rettesnore og andre dokumenter.

* 	Officielle udtalelser er alle blevet vedtaget af Generelkonferensens bestyrelse og i reglen efter et grundigt og langvarigt forarbejde. Man har konsulteret eksperter på forskellige områder, og dokumenterne har måske været til høring hos forskellige komiteer og institutioner med indsigt i det specielle emne, som en udtalelse handler om.

* 	De har altså alle en vis vægt og er repræsentative for kirken; men de er ikke som de grundlæggende trospunkter (Fundamental Beliefs) eller dåbsløftet blevet vedtaget på en generalforsamling. De drejer sig ofte om emner, der har særlig aktuel karakter. Man kan finde udtalelser om emner som fx misbrug af børn, klimaforandring, vold i familien, spillelidenskab, kloning, homoseksualitet, og der er rettesnore, der forholder sig til emner så varierede som abort, musikfilosofi og genterapi.

**Noter**

``