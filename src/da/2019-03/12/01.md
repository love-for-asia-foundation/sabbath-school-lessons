---
title:  Vis trofast kærlighed
date:  14/09/2019
---

> <p>Ugens vers</p>
> ”For de retskafne bryder lys frem i mørket, han er nådig, barmhjertig og retfærdig. Lykkelig den, der låner gavmildt ud og sørger for sin ejendom på rette måde. Derfor, mine kære brødre, stå urokkeligt fast, og giv jer helt hen i arbejdet for Herren. I ved jo, at jeres slid ikke er spildt i Herren“ (Sl 112,4-5).

**Introduktion**

Vi har set, at Bibelen er fyldt med glødende beskrivelser af Guds bekymring for de fattige og undertrykte i tillæg til hans mange kald til sit folk om at hjælpe dem. På trods af den store opmærksomhed, som disse emner får, er dette bibelske påbud kun delvist blevet efterlevet. Sådan vil det nok blive ved med at være indtil Jesu genkomst.

Indtil da vil det onde vare ved i mange forskellige former, drevet af djævelen og hans engles mørke, åndelige indflydelse. Denne ondskab kommer ofte mest til syne i fattigdom, vold, undertrykkelse, slaveri, udnyttelse, selviskhed og griskhed. I en sådan verden må vores samfund, vores menigheder og vores familier holde stand imod ondskaben, uanset hvor vanskeligt det til tider kan være. Som svar på Guds kærlighed og bud må vi leve i lyset af Jesu tjeneste og offer og få kraft og vejledning fra Helligånden til at være medfølende, kreative og modige i vores indsats for at ”handle retfærdigt, vise trofast kærlighed og årvågent vandre med din Gud“ (Mika 6,8).

**Ugens tekster**

- Matt 6,25-33
- Jak 1,5-8; 2,15-16
- Es 52,7
- 1 Joh 3,16-18
- Es 58,1-10