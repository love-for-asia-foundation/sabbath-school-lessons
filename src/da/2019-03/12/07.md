---
title:  Til videre studium
date:  20/09/2019
---

· Ellen White, Vejen til et bedre liv, ”En højere erfaring“, s. 325-333.

”Man kan gennemsøge himmel og jord; men man vil ikke finde nogen større sandhed åbenbaret end den, som udtrykkes gennem velgerninger mod dem, der har brug for vores medlidenhed og støtte. Dette er sandheden, som den er i Jesus. Når de, som bekender Kristi navn, når så langt, at de efterlever principperne i den gyldne regel, vil den samme kraft ledsage evangeliet som på apostlenes tid“ (Ellen White, Thoughts From the Mount of Blessing, s. 137).

”Den bedste gave, vores himmelske far kan give, er den største kærlighed til Gud og uselvisk kærlighed til hinanden. Denne kærlighed er ikke en impuls, men et guddommeligt princip, en vedvarende kraft. Det uomvendte hjerte kan ikke skabe den eller være ophav til den. Den findes kun i det hjerte, hvor Jesus hersker … Når der hæges om en sådan kærlighed, vil den forsøde livet og have en forædlende indflydelse på alle, den kommer i kontakt med“ (Ellen White, The Acts of the Apostles, s. 551).

**Spørgsmål til drøftelse**:

`1.	Evangeliet bliver ved med at være mønsteret og motivationen for at hjælpe andre. Kan du/I nævne specifikke områder, hvor du/I er blevet inspireret af evangeliet til at hjælpe?`

`2.	At hæve røsten for de stumme, at være med til at stifte fred og lignende aktiviteter, kan medføre, at vi inddrages i offentlige og politiske kredse. Syvende Dags Adventistkirken har været forkæmper for adskillelse af kirke og stat. Hvad er forskellen på upassende politisk engagement og at hæve røsten og offentligt arbejde for at skabe fred?`

`3.	Nævn et skridt eller handling, som vi har drøftet i denne uges studium, som du kunne foretage dig i dit liv og dit lokalområde?`

`4.	Hvilket emne mht. ondskab og undertrykkelse i dit lokalområde eller i hele verden har du besluttet dig for at bede om?`

Når vi bliver Jesu efterfølgere, forandres livet på mange måder. Det vil bl.a. føre til en iver for aktivt at tage del i Guds omsorg for de fattige og nedtrykte. Det er aldrig en let opgave og sjældent populært; men Gud vil forandre vores prioriteter, og han vil motivere os til aktivt at gøre noget for at læge den smerte, vi ser i verden omkring os.