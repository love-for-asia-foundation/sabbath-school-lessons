---
title:  Medlidenhedstræthed
date:  16/09/2019
---

Mange af os ville gerne udrette mere for at gøre en forskel for mennesker i nød. En række holdninger og handlinger, der kan hjælpe os til en positivt respons på menneskers nød.

`Til at tænke over. Medlidenhed: Første skridt på vejen til handling er at opdage andre menneskers smerte og føle med dem. Vi må opretholde vores følsomhed over for lidelse. I dag taler nogle om ”medlidenhedstræthed“. Vi hører om så meget ulykke, at mange af os bliver trætte af de mange gode formål, der kræver vores følelsesmæssige energi og økonomiske støtte. Jesus var meget opmærksom på ondskaben og smerten omkring ham; men han forblev medfølende. Det samme må vi.`

`Uddannelse: Mange situationer med uretfærdighed og fattigdom er komplicerede, og derfor er det vigtigt at lytte og lære, hvad vi kan gøre i disse situationer. Mange velmenende mennesker har forvoldt stor skade i andre menneskers liv i deres forsøg på at hjælpe. Det er ikke en undskyldning for ikke at gøre noget, men vi bør anstrenge os for at blive involveret på måder, der er oplyste og gennemtænkte.`

`Bøn: Når vi bliver opmærksomme på et problem, ønsker vi ofte at foretage os noget praktisk. Men Bibelen minder os om, at bøn er praktisk. Ved at bede for både de mennesker, der lever i fattigdom og undertrykkelse, og for dem, der har magt over dem, kan vi gøre en forskel i deres liv (se 1 Tim 2,1-2). Vi skal også bede Gud om at vejledes os i, hvordan vi bedst kan yde mere hjælp (se Ordsp 2,6-8).`

`Forventninger: En vigtig side af arbejdet for at mildne andres lidelse er at have de rette forventninger, når man ser på de indviklede sociale, politiske og personlige forhold. Vi bør arbejde på at give mennesker valg og muligheder, som de ellers ikke ville have haft. Nogle gange vil vi blive skuffet over, hvordan mennesker vælger at bruge disse muligheder; men vi må respektere deres valg. Uanset hvilken måde vi forsøger at arbejde på for dem, der lider, må vores styrende princip være: ”Alt, hvad I vil, at mennesker skal gøre mod jer, det skal I også gøre mod dem“ (Matt 7,12).`

`Læs Jak 1,5-8. Hvilken rolle bør bøn spille i kristnes gerninger? Hvad foreslår Jak 2,15-16, at vi kan gøre, for at vores bønner for andre bliver hørt?`