---
title:  Planen for en bedre verden
date:  06/07/2019
---

> <p>Ugens vers</p>
> ”Du må ikke hævne dig på dine landsmænd eller bære nag til dem; du skal elske din næste som dig selv. Jeg er Herren“ (3 Mos 19,18).

**Introduktion**

I sin barmhjertighed har Gud altid opretholdt et særligt forhold til nogle mennesker. I beretningerne om bl.a. Enok, Noa, Abraham, Isak og Jakob kan vi se, hvordan Gud længes efter at genopbygge det brudte forhold til menneskene. Men det var ikke kun til disse få personer og deres familiers fordel. Når de fik forbindelse med Gud og blev velsignet af ham, var det en del af en større plan om at dele velsignelserne fra deres forhold til Gud med andre. Gud sagde til Abraham: ”Jeg vil gøre dig til et stort folk og velsigne dig. Jeg vil gøre dit navn stort, og du skal være en velsignelse. Jeg vil velsigne dem, der velsigner dig, og den, der forbander dig, vil jeg forbande. I dig skal alle jordens slægter velsignes“ (1 Mos 12,2-3). Når han blev velsignet, kunne han være en velsignelse for andre.

Denne velsignelse skulle komme gennem Israel som et folk, og til sidst skulle Messias komme som en del af dette folk. Da Gud oprettede Israel som sit folk, arbejdede han med en hel nation. Han gav dem derfor love, regler, fester og skikke, der skulle være en måde at leve på, sådan at de, som blev velsignet af Gud, kunne blive til velsignelse for andre.

Der er ingen tvivl om, at dette princip også gælder i dag.

**Ugens tekster**

- 2 Mos 3,7
- Matt 22,37-40
- 2 Mos 22,21-23
- 5 Mos 14,22-29; 26,1-11
- 3 Mos 25,9-23