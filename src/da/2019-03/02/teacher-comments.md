---
title:  Aktiviteter og dialog
date:  12/07/2019
---

* 	Prøv at samle en række eksempler fra Skriften, der fortæller, at Gud hører menneskers nødråb. Lav en liste og drøft den i klassen.

* 	Læs sammen Jesu prædiken i Nazarets synagoge i Lukasevangeliet 4,16-19. Sammenlign med den tekst fra Esajas 61,1-2, som Jesus citerer.
	* 	Drøft ud fra teksten, hvem Messias er sendt for at hjælpe? Hvordan vil han hjælpe dem?
	* 	Hvad skulle der ifølge Moseloven ske for de fattige og slaverne i jubelåret (se 3 Mos 25,10)?

* 	Undersøg de ti bud!
	* 	Hvad siges der i buddene om social omsorg?
	* 	Hvad siges der fx om den fremmede?

·	Prøv evt. at finde andre tekster i Moseloven om, hvordan fremmede skulle behandles.

•	Er de ti bud i harmoni med kapitalisme?

Jesus holdt i Nazaret, hvad der ofte kaldes en programtale. Det er første gang, Jesu ord gengives i Lukasevangeliet, og prædikenen præsenterer os for Jesu grundlæggende budskab om befrielse og frihed.

* 	Lukasevangeliet var skrevet til en rig mand, Teofilus, der mest sandsynligt var sponsor for Lukas. Det er interessant, at Lukasevangeliet indeholder mere materiale om rig og fattig end noget andet evangelium. Prøv selv at gå igennem evangeliet for at finde udtalelser specielt om de rige mennesker, som Teofilus repræsenterede.

* 	Der er ingen tvivl om, at der med ”nådeåret“ i Luk 4,19 er tænkt på jubelåret (se 3 Mos 25). Det er tvivlsomt, om det nogensinde blev overholdt i Israels historie. Men det opstillede et ideal, som Esajas kunne pege hen til i løftet om Messias.

”Den fremmede, den faderløse og enken“ er et treleddet udtryk, som bruges regelmæssigt i Moseloven, især i 5. Mosebog, som betegnelse for mennesker, der havde det særlig vanskeligt, og som man derfor skulle tage særligt hensyn til – se fx 2 Mos 22,21-22; 5 Mos 10,18; 14,25; 16,11.14; 24,19-21.

Prøv i din bønneliste at inkludere mennesker, der er specielt udsatte i samfundet, som fx fremmede eller udlændinge, du har truffet.

**Noter**

``