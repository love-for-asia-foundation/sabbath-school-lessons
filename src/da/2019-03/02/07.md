---
title:  Til videre studium
date:  12/07/2019
---

· Ellen White, Patriarker og Profeter, ”Lovgivningen på Sinaj“, s. 151-157; ”Guds omsorg for de fattige“, s. 273-276.

”De love, som Moses gav, udmærker sig fremfor alt ved, at de næst efter at tage hensyn til Guds krav opfordrer til at vise rundhåndethed, mildhed og gæstfrihed over for de fattige. Skønt Gud havde lovet at velsigne sit folk rigt, havde han ikke til hensigt at lade fattigdom være et fuldstændigt ukendt fænomen iblandt dem. Han sagde, at der altid ville være fattige i landet. Der ville altid være nogle, som appellerede til sympati, godhed og velvilje. Folk kunne også komme ud for ulykker, sygdom og tab dengang; men så længe de rettede sig efter Gud, ville ingen tigge eller mangle det daglige brød ...

Disse bestemmelser skulle i lige så høj grad være til velsignelse for de rige som for de fattige. De ville forebygge begærlighed og tilbøjeligheden til selvophøjelse og kalde de ædle og gode karakteregenskaber frem, og efterhånden som forståelsen og tilliden mellem de forskellige befolkningsgrupper voksede, ville de sociale forhold blive forbedrede, og landets styre ville blive styrket. Vi er alle sammen celler i menneskehedens store organisme, og alt det, vi gør for at hjælpe andre, vil blive til velsignelse for os selv“ (Patriarker og profeter, s. 273; s. 275).

**Spørgsmål til drøftelse**:

`1.	Hvilke særpræg, love og regler fra den skitse, Gud gav Moses og israeliterne for det samfund, de skulle oprette, har fanget din opmærksomhed stærkest?`

`2.	Hvorfor tror du, at Gud i den lov, han gav sit folk, synes at være så optaget af de allersvageste?`

`3.	Hvordan bør vi forstå og forholde os til disse love i dag? Hvordan afgør vi, hvilke af dem, som er anvendelige og relevante for os? Hvad er det vigtigste, vi kan lære fra disse detaljerede instrukser for, hvordan israeliterne skulle indrette deres samfund og deres liv?`

Gud hørte råbet fra Israels lidende folk i Egypten og greb ind for at redde dem. Han ønskede at opbygge et særligt pagtsforhold til dem og arbejde sammen med dem i at oprette et nyt samfund, som kunne være en velsignelse for alle, selv de ofte glemte, udstødte og svage.