---
title:  Adventhåbet omsat i praksis
date:  07/09/2019
---

> <p>Ugens vers</p>
> ”Derfor, mine kære brødre, stå urokkeligt fast, og giv jer helt hen i arbejdet for Herren. I ved jo, at jeres slid ikke er spildt i Herren“ (1 Kor 15,58).

**Introduktion**

Jesus forkyndte Guds rige som en nuværende realitet, som vi kan være en del af i dag. Han udsendte sine disciple for at vise, hvordan Guds rige er. De skulle forkynde evangeliet og tjene andre; altså give for intet, hvad de havde fået for intet (se Matt 10,5-8).

Men Jesus gjorde det også klart, at hans rige var en anden slags rige, som ikke er ”af denne verden“ (Joh 18,36), og som endnu ikke til fulde er kommet. Ved Jesu inkarnation, tjeneste, død og opstandelse blev Guds rige indledt; men Jesus så også frem til den tid, hvor hans rige helt og fuldt skulle erstatte denne verdens riger og Guds herredømme ville blive fuldendt.

Per definition er adventister – de, som venter på Guds riges komme – et håbets folk. Men dette håb handler ikke kun om en fremtidig, ny verden. Mens håb ser frem mod fremtiden, forvandler det nutiden. Med et sådant håb lever vi i nutiden på den måde, vi forventer at leve i fremtiden, og vi begynder at arbejde på at gøre en forskel i verden nu på måder, der passer med vores opfattelse af, hvordan verden en dag kommer til at se ud.

**Ugens tekster**

- Luk 18,1-8
- Matt 24-25
- 1 Kor 15,12-19
- Præd 8,14; 12,13-14
- Åb 21,1-5; 22,1-5