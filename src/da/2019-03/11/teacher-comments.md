---
title:  Aktiviteter og dialog
date:  13/09/2019
---

* 	Prøv at finde en række eksempler fra Bibelen, hvor spørgsmålet ”Hvor længe?“ bliver stillet. Begynd evt. med Salme 13 og brug fodnoterne til at finde flere.
	* 	Læg mærke til, at spørgsmålet rejses også i bøger som Daniels Bog (Dan 8,13 og 12,6) og Åbenbaringen (6,10).
	* 	Læs nogle af disse tekster sammen og drøft, hvad de taler om.
	* 	Hvad er forskellen på at spørge ”hvor længe?“ og ”hvorfor?“

* 	Læs og analyser Titus 2,11-14 sammen og drøft følgende spørgsmål:
	* 	For hvor mange mennesker åbenbarer Gud sin nåde?
	* 	Hvad opdrager Guds nåde os til i vores dagligliv?

·	Er jeg præget af Guds nåde, hvis disse resultater ikke kommer i mit liv?
	* 	Hvad venter vi på?
	* 	Hvordan skal vi leve, mens vi venter?

·	Passivt? Uden tanke for denne verden og dens nød?

* 	I midten af det nittende århundrede kritiserede tænkere som Ludwig Feuerbach og Karl Marx kraftigt religion, og meget af deres kritik er blevet gentaget meget kraftigt i Danmark i de senere år. Religion var ”opium for folket“. I århundreder havde kristne sendt al deres kærlighed opad – var det ikke på tide, at den blev rettet udad mod andre mennesker?
	* 	Drøft, om denne kritik er korrekt. Hvad er og har været godt – og evt. ikke godt – ved religion?

* 	Hvordan skal vi i dag som adventister reagere på kritikken?
	* 	Sender vi al vores kærlighed op mod himlen? Når vi venter på Jesu genkomst, betyder det så, at vi glemmer nutiden, fordi vi er så optaget af håbet om fremtiden?

* 	Når Jesus siger, at ”Guds rige er midt iblandt jer“ (Luk 17,21), mener han ikke, at det på en eller anden mystisk måde er inden i mig – som en nyreligiøs oplevelse af ”Gud i mig“ – men at Guds rige leves i de troendes fællesskab. Det er altså en anden måde at sige som i Joh 13,35: ”Deraf kan alle vide, at I er mine disciple: hvis I har kærlighed til hinanden.“

* 	Du og jeg kan i vores kristne fællesskab give verden en forsmag på, hvordan Guds kommende rige vil være.

**Noter**

``