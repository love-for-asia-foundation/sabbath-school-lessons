---
title:  Til videre studium
date:  13/09/2019
---

· Ellen White, Mod en bedre fremtid, ”Jordens ødelæggelse“ s. 528-535.

Når Guds stemme gør ende på hans folks fangenskab, kommer der en frygtelig opvågnen for dem, der har tabt alt i livets store strid. Så længe nådetiden varede, var de forblindede af Satans bedrag og søgte at retfærdiggøre deres syndige liv. De rige pralede af deres storhed over for dem, der var mindre begunstiget; men de havde skaffet sig deres rigdom ved at overtræde Guds lov. De havde forsømt at mætte de sultne og klæde de nøgne, at handle retfærdigt og vise barmhjertighed… Deres sjæl har de solgt for jordiske rigdomme og fornøjelser, og de har forsømt at blive rige over for Gud. Resultatet er, at deres liv er en fiasko; deres glæder er blevet til bitterhed og deres skatte tilintetgjort. (Ellen White, Mod en bedre fremtid, s. 529).

Den store strid er til ende. Synd og syndere er ikke mere. Hele universet er rent. Harmoni og glæde går som et pulsslag gennem hele det umådelige skaberværk. Fra ham, der skabte alt, strømmer liv og lys og glæde til universets grænseløse rige. Alle ting, fra det mindste atom til den største klode, de levende og de livløse, forkynder i deres uplettede skønhed og fuldkomne glæde, at GUD ER KÆRLIGHED! (Ibid., s. 548).

**Spørgsmål til drøftelse**:

`1.	Hvordan viser denne uges studium, at livet her og nu har betydning og hvordan hænger det sammen med, at vi ikke skal bekymre os om dette liv og denne verden?`

`2.	Syvendedags adventisternes forståelse af Bibelens profetier forventer, at ondskab, vanskeligheder og lidelser vil tage til i styrke, når vi nærmer os tiden for Jesu genkomst. Når sådanne ting sker, henviser vi ofte til Matt 24. Hvordan bør vi i lyset af Matt 25 betragte sådanne tragedier?`

Vores Gud vil ikke tillade det onde at fortsætte i al evighed. Bibelens store håb er Jesu genkomst, som vil bringe en afslutning på det onde, rette op på uret og uretfærdighed og genskabe verden, som det var meningen, den skulle være. Dette håb, som bygger på Jesu opstandelse, forvandler vores nutid og giver os mod i tjeneste for Gud og vores medmennesker, mens vi venter på hans komme.