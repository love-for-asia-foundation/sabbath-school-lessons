---
title:  Gud skabte
date:  29/06/2019
---

> <p>Ugens vers</p>
> ”Den, der undertrykker den svage, håner hans skaber, den, der forbarmer sig over den fattige, ærer hans skaber“ (Ordsp 14,31).

**Introduktion**

Har du nogen sinde forsøgt at skabe noget? Måske kunst eller håndarbejde, et måltid eller et eller andet kreativt? Og har du oplevet, at det hele blev ødelagt eller afvist af den person, det var tiltænkt? Hvis du har, kan du måske få en lille fornemmelse af Guds følelser, da han skabte vores verden, og gav menneskene liv, men oplevede, at det, han havde skabt, blev ødelagt af synd.

Bibelen siger, at verden blev skabt med stor omhu, og at alt var godt. Guds følelser med hensyn til sit skaberværk er tydelige i gengivelsen af skabelsesberetningen i 1 Mos 1 og 2. Det er i den sammenhæng, vi bør læse beretningen om syndefaldet i 1 Mos 3 og forstå, hvordan Gud med knust hjerte mødte de mennesker, han havde skabt ansigt til ansigt.

Det er bemærkelsesværdigt, at Gud bliver ved med at elske vores verden på trods af årtusinder med synd, ondskab, uretfærdighed og direkte oprør. Og endnu mere bemærkelsesværdigt er det, at mens Gud iværksatte sin plan for at frelse og genskabe verden, har han givet os som troende en rolle at udføre i opfyldelsen af hans overordnede planer. Ikke alene modtager vi hans nåde; men ved den nåde har vi fået en opgave at udføre som Guds medarbejdere. Hvilket alvorligt og helligt ansvar!

**Ugens tekster**

- 1 Mos 1-3
- ApG 17,28
- Sl 148
- Sl 24,1
- 1 Mos 4,1-9
- Matt 22,37-39
- Åb 14,7