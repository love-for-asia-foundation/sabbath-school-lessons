---
title:  Aktiviteter og dialog
date:  05/07/2019
---

Hvad kan en sabbatsskoleklasse eller en menighed gøre for at skabe en mere spændende og interessant sabbatsskole i dette kvartal? Meget afhænger af menighedens størrelse; men her følger nogle forslag – mange af dem er det bedst at have aftalt eller forberedt i god tid:

* 	Invitér en gæst, der har været udsendt som missionær i kortere eller længere tid. Det kan naturligvis være en repræsentant fra ADRA eller en person, som er aktiv i HappyHand.
	* 	I kan naturligvis også arrangere en udflugt til nærmeste HappyHand!

* 	Indsaml oplysninger om udsatte og nødlidende i Danmark, specielt i den by, du bor i, eller det område, hvor jeres kirke ligger. Det kan være statistiske data, information om, hvad der gøres fra det offentlige eller fra frivillige hjælpeorganisationer.
	* 	Invitér evt. en person fra en af disse institutioner eller organisationer til at fortælle om nogle af udfordringerne.

* 	Find evt. et projekt, som I kan deltage i, hvor I kan hjælpe mennesker i nød.

* 	Saml ud fra lektiernes henvisninger til bibelske tekster og til kirkens historier
	* 	spørgsmål, som I vil have undersøgt, eller
	* 	eksempler fra den kristne kirkes eller Adventistkirkens historie på, hvorledes kirken har forsøgt at hjælpe nødlidende.

* 	Find selv på flere ideer!

* 	Lav en liste over de forbandelser, som ifølge 1 Mosebog ramte menneskeheden som en følge af syndefaldet.

* 	Hvilke velsignelser er omtalt? Hvornår kommer de? Hvad går de ud på?

Sammenfat lektien i tre punkter.

Tænk over, hvad du kan gøre for at være en velsignelse for mennesker i nød!

Kan du finde eksempler fra ugens offentlige debat, hvor lektiens emne illustreres? Bring evt. dine eksempler til klassen.

Da Gud skabte verden, var alt både smukt og godt. Det er ikke længere tilfældet. Meget er smukt, meget er grimt; noget er godt, og noget er ondt. Og det, der er smukt, er ikke nødvendigvis godt!

**Noter**

``