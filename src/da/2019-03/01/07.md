---
title:  Til videre studium
date:  05/07/2019
---

· Ellen White, Patriarker og profeter, ”Skabelsen“, s. 17-21.

”‘Gud er kærlighed’. Hans natur og hans lov er kærlighed. Sådan har det altid været, og sådan vil det vedblive at være. ‘Den højt ophøjede, som troner for evigt’, hvis ‘vej er fra ældgammel tid’, han, ‘hos hvem der ikke findes forandring eller skiftende skygge’. Enhver åbenbarelse af skabermagt er et udtryk for uendelig kærlighed. Guds herredømme indbefatter en fylde af velsignelse over alle skabte væsener“ (Ellen White, Patriarker og profeter, s. 11).

”Hvis mennesker ville gøre deres pligt som trofaste forvaltere af deres Herres ejendom, ville der ikke være nogen, der råbte på brød, ingen der led i fattigdom, ingen nøgne og nødlidende. Det er menneskenes utroskab, som fører til den tilstand af lidelse, som menneskeheden er kastet ud i … Gud har gjort menneskene til sine forvaltere, og han må ikke gives skylden for menneskehedens lidelse, elendighed, nøgenhed og fattigdom. Herren har sørget for, at der er rigeligt til alle“ (Ellen White, Welfare Ministry, s. 16).

**Spørgsmål til drøftelse**:

`1.	Hvad siger Ellen White i citatet ovenfor om fattigdom og forvaltning?`

`2.	Hvordan kan vi efter tusinder af år med syndens ødelæggelse se godheden i skaberværket? Hvordan kan vi være med til at hjælpe andre til at se godheden i Guds skaberværk?`

`3.	Er der noget i denne uges studium, som har ændret din opfattelse af, hvad forvaltning betyder, og hvad det indebærer at være kaldet af Gud til at være forvalter?`

`4.	Ville vi behandle andre mennesker på en anden måde, hvis alle, vi mødte, bar et tydeligt tegn på, at de var ’skabt af Gud i hans billede og elsket af ham’?`

Gud skabte en god og fuldkommen verden, og han udvalgte mennesker, skabt i hans billede, til at ’dyrke og vogte’ hans skaberværk. Selv om synden ødelagde det forhold, som Gud oprindeligt havde tænkt til os, har vi stadigvæk en opgave at udføre som forvaltere af skaberværkets godhed og vores medmenneskers vogtere. Opfyldelsen af denne opgave er en af de måder, hvorpå vi kan ære Gud som vores skaber.