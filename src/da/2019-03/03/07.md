---
title:  Til videre studium
date:  19/07/2019
---

· Ellen White, Patriarker og profeter, ”Fra Det røde Hav til Sinaj“, s. 146-148; Jesu liv, ”Sabbatten“, s. 195-201.

”Jesus forklarede dem, at helbredelse af syge er i overensstemmelse med sabbatsloven. Det er i overensstemmelse med den gerning, der udføres af Guds engle, som uophørligt stiger ned og op mellem himlen og jorden for at lindre menneskehedens lidelser …

Også mennesket har en gerning at udføre på denne dag. Der skal sørges for livsnødvendigheder, syge skal plejes, nødlidendes behov skal dækkes. Den, som undlader at lindre lidelse på sabbatten, vil ikke blive regnet for at være skyldfri. Guds hellige hviledag blev til for menneskets skyld, og barmhjertighedsgerninger er i fuldkommen harmoni med dens intentioner. Gud ønsker ikke, at hans skabninger skal lide én times smerte, hvis den kan lindres på sabbatten eller nogen anden dag“ (Jesu liv, s. 139.140).

**Spørgsmål til drøftelse**:

`1.	Hvordan har du oplevet sabbatten som en tilkendegivelse af din tillid til Gud? Har du haft en manna-lignende erfaring i dit liv, hvor Gud har sørget for dig som svar på din tillid til ham? Del evt. din erfaring med klassen, og fortæl, hvad du har lært af det.`

`2.	Som vi så i det fjerde bud, som det gengives i 2 Mos 20,8-11 og 5 Mos 5,12-15, lagde Gud vægt på forskellige sider ved sabbatten. Hvilken side ved sabbatten sætter du mest pris på?`

`3.	Hold en brainstorm enten i klassen eller individuelt over, hvordan I/du kan dele sabbattens velsignelser og fordele med jeres lokalsamfund.`

`4.	Hvordan forandrer sabbatten din tilværelse? Er der andre dele af din tilværelse, hvor sabbattens principper og mønster burde have større betydning?`

Gud gav sabbatten som en måde, hvorpå vi kan huske skabelsen og frelsen. Men den medfører også mange praktiske fordele. Den lærer os at have tillid til, at Gud vil sørge for os; den lærer os at udøve lighed; og den kan blive en åndelig praksis, som kan forvandle alle vores personforhold. Jesus viste os sit ideal for sabbatten ved at helbrede de syge og understrege, at sabbatten skulle være en dag til gavn for dem, der lider nød.