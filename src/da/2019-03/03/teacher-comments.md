---
title:  Aktiviteter og dialog
date:  19/07/2019
---

* 	Find i fællesskab nogle af eksemplerne fra evangelierne, hvor Jesus diskuterer sabbatsarbejde med farisæerne og de skriftkloge.

* 	Hvad tillod Jesus, som farisæerne forbød? Hvorfor?

* 	Læs fx Lukas 13,10-17.
	* 	På hvilken måde gjorde Jesus denne kvinde fri? (Sml. med Luk 4,18).
	* 	Ophæver Jesus sabbatten?
	* 	Bryder Jesus Det Gamle Testamentes sabbatsbud?
	* 	Hvilken forskel gør Jesu eksempel for vores forståelse af sabbatten, af dens formål og dens praktiske overholdelse?

* 	Er sabbatsarbejde nødvendigt? Hvilke typer af arbejde må/skal udføres om sabbatten?

* 	Har du stået eller står du i en situation, hvor du af og til føler, at du har et arbejde, der må udføres om sabbatten?
	* 	Drøft, hvordan du/I kan modvirke situationen og hjælpe til med

·	ikke at miste de personlige, åndelige velsignelser, som sabbatsfejringen giver

·	ikke at komme til at se det nødvendige sabbatsarbejdet som et middel til rutinemæssig indkomst, men som en tjeneste for andre mennesker

* 	I dagens samfund arbejder mange mennesker om sabbatten. Hvordan kan jeg i min sabbatsfejring tage hensyn til andre mennesker, så jeg ikke pålægger andre arbejde på sabbatsdagen, også selv om de ikke selv kender til betydningen af sabbatten?

* 	Hvad kan jeg gøre for at hjælpe de mennesker, jeg er sammen med, til at opleve sabbatten som en dag med fred og hvile?

* 	Bente Bagger Larsen, dansk luthersk teolog, har studeret sabbatten i Lukasskrifterne, altså Lukasevangeliet og Apostlenes Gerninger, i bogen Konflikten om Gudstjenesten: Sabbatten i Lukasevangeliet, Bibel & Historie 24 (Århus: Århus Universitetsforlag, 2003). Efter at have talt om de fire sabbatshelbredelser i Lukasevangeliet (fx 13,10-17 og 14,1-6) i forbindelse med Israels gudstjeneste konkluderer hun på side 134:
	* ”Gudstjenesten finder sted, hvor de befriende handlinger sker. Det gode budskab, som Jesus både introducerer og identificerer sig selv med i Nazareths synagoge (Luk 4,1821), virkeliggøres i den befrielse, han praktiserer i sine sabbatshandlinger. Grundlæggende ses Jesu og disciplenes handlinger i de fire beretninger fra sabbatten ikke som noget brud på loven om sabbatten, men tværtimod som opfyldelse af loven og dermed af sabbattens egentlige hensigt.“

* 	Den fremtrædende, gammeltestamentlige teolog Walter Brueggemann skriver I sin bog Sabbath as Resistance: Saying NO to the culture of NOW (Louisville: Westminster John Knox Press, 2014), side xiv:
	* “I vores stressede kulturs rotteræs er fejringen af sabbatten på én gang en modstandsaktion og et alternativ. Fejringen er en modstandsaktion, fordi den er et synligt udtryk for, at vores liv ikke defineres af produktion og forbrug og forbrugsvarer. En sådan modstandsaktion kan kun udføres med stærk bevidsthed … midt i det arsenal af pres fra markedets umættelige tilbud … Men sabbatten er ikke kun modstand. Den er et alternativ. Et alternativ til forbrugssamfundets stadige krav … og presset fra reklamens overvældende tilstedeværelse, der truer hele vores ‘slappeaf’ tid. Sabbattens alternativ tilbyder os en bevidsthed om og en praktisering af den overbevisning, at vi modtager alle vore gaver fra Gud.“

**Noter**

``