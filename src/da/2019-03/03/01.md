---
title:  Sabbatten, en frihedsdag
date:  13/07/2019
---

> <p>Ugens vers</p>
> ”Og Jesus sagde til dem: ‘Sabbatten blev til for menneskets skyld, og ikke mennesket for sabbattens skyld’“ (Mark 2,27).

**Introduktion**

Som den sidste handling i skabelsesugen skabte Gud sabbatten. Det er blevet sagt, at Gud ikke alene hvilede på den syvende dag, men han skabte hvile som en væsentlig del af den måde, verden skulle være på. Sabbatten var en demonstration af, hvordan vi blev skabt til at have samfund med Gud og med hinanden.

Det er derfor ikke nogen overraskelse, at vi tidligt i oprettelsen af den nye israelitiske nation finder sabbatten som et af buddene i Guds plan for sit folk. Den skulle spille en afgørende rolle i hebræernes liv.

Ofte når vi taler om sabbatten, drejer samtalen hurtigt ind på, hvordan vi skal holde den. Hvad bør vi afholde os fra at gøre og lignende spørgsmål? Sådanne spørgsmål er vigtige; men vi må forstå den vigtige rolle, som sabbatten var skabt til at spille i verden og Guds folks liv som et symbol på Guds nåde og omsorg.

Som Jesus sagde, blev sabbatten til for hele menneskeheden. Når vi virkelig ”husker sabbatsdagen“, vil den ændre alle de andre dage i ugen. Og som Jesus viste, kan den blive et middel for os til også at velsigne andre.

**Ugens tekster**

- 2 Mos 16,16-18
- 2 Mos 20,8-11
- 5 Mos 5,12-15
- Matt 12,9-13
- 3 Mos 25,1-7