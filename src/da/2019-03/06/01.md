---
title:  Tilbed Skaberen
date:  03/08/2019
---

> <p>Ugens vers</p>
> ”Nej, den faste, jeg ønsker, er at løse ondskabens lænker og sprænge ågets bånd, at sætte de undertrykte i frihed, og bryde hvert åg; ja, at du deler dit brød med den sultne, giver husly til hjemløse stakler, at du har klæder til den nøgne og ikke vender ryggen til dine egne“ (Es 58,6-7).

**Introduktion**

Selv en hurtig gennemlæsning af de gammeltestamentlige profeter gør os opmærksomme på deres bekymring for de fattige og undertrykte. Profeterne og den Gud, de talte på vegne af, var vrede over alt det, de så ske hos de omkringliggende folkeslag (se fx Amos 1 og 2). Men de var fulde af sorg og endnu mere vrede over de ugerninger, som blev gjort af Guds eget folk, der havde modtaget så mange velsignelser fra Gud. Når man tænker på deres historie og deres gudgivne love, burde disse mennesker have vidst bedre. Desværre var det ikke altid tilfældet, og profeterne havde meget at sige om denne sørgelige tilstand.

Det er interessant også at opdage, at mange af de bedst kendte udtalelser mht. ret og uret hos de gammeltestamentlige profeter faktisk blev givet i forbindelse med undervisning om tilbedelse. Vi vil opdage, at sand tilbedelse ikke kun sker i forbindelse med religiøse ritualer. Sand tilbedelse handler også om at leve et liv, der deler Guds ønske om andres velbefindende, og som forsøger at løfte de undertrykte og glemte op.

**Ugens tekster**

- Sl 115,1-8
- 5 Mos 10,17-22
- Sl 101,1
- Es 1,10-17
- Es 58
- Mark 12,38-40