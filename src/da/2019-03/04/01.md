---
title:  Nåde og retfærdighed i Salmernes Bog og Ordsprogenes Bog
date:  20/07/2019
---

> <p>Ugens vers</p>
> ”Skaf de svage og faderløse deres ret, frikend de hjælpeløse og arme, udfri de svage og fattige, red dem fra de ugudeliges magt!“ (Sl 82,3-4).

**Introduktion**

Salmernes Bog og Ordsprogenes Bog beskriver, hvordan man lever med Gud i livets almindelige situationer, ikke kun i forbindelse med tilbedelse eller andre religiøse aktiviteter. Ordsprogenes Bog giver os en bred vifte af visdom lige fra personforhold og familieliv til forretningsliv og regering. Salmernes Bog er en samling sange, der dækker en lang række forskellige følelser og åndelige erfaringer lige fra klage til jublende lovpris og alt ind imellem. Det er let at se, at vores tro bør gøre en forskel i vores erfaring og i alle sider af vores tilværelse; for Gud er interesseret dem alle.

Men ingen reflektion over tilværelsen i vores syndige verden kan ignorere den uretfærdighed, som gennemsyrer menneskelivet. Uretfærdighed bliver faktisk gentagne gange beskrevet som noget, Herren er optaget af og ønsker at fjerne. Han er de håbløses håb.

Selv om vi i denne sammenhæng kun kan berøre, hvad disse bøger siger om emnet, kan denne lektie måske inspirere dig til at blive mere proaktiv i at hjælpe de fattige, de undertrykte og de glemte, som lever overalt omkring os, og som det er vores pligt at hjælpe.

**Ugens tekster**

- Sl 9,8-10.14-21
- Sl 82; Sl 101
- Sl 146
- Ordsp 10,4
- Ordsp 13,23.25; 30,7-9