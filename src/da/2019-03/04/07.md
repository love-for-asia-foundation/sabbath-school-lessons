---
title:  Til videre studium
date:  26/07/2019
---

· Ellen White, Patriarker og profeter, ”Davids sidste år“, s. 389-394.

”Davids salmer gennemløber hele den menneskelige erfarings skala. De spænder lige fra skyldbevidsthedens og selvfordømmelsens dyb til den mest ophøjede tro og den mest sublime forbindelse med Gud. Hans liv er et vidnesbyrd om, at synden kun bringer skam og ulykke, men at Guds kærlighed og nåde rækker ned til det største dyb, og at troen vil løfte den angrende sjæl op og anbringe ham mellem Guds sønner. Af alle de løfter, som Guds ord indeholder, er dette et af de stærkeste vidnesbyrd om hans trofasthed og retfærdighed og den nåde, som er bekræftet i hans pagt“ (Ellen White, Patriarker og profeter, s. 393).

Ellen White om visdommen i Ordsprogenes Bog: ”Det er disse principper, der betrygger liv og ejendom. For alt, hvad der skaber tillid og samarbejde, står verden i gæld til Guds lov, sådan som den findes i hans ord, og sådan som den kan spores, om end ofte i dunkle og næsten udslettede træk, i menneskers hjerter“ (Uddannelse, s. 137).

**Spørgsmål til drøftelse**:

`1.	På hvilke områder opfatter du dig selv som en leder eller i en position med indflydelse? Hvordan kan du være et redskab for retfærdighed på dette område af din tilværelse?`

`2.	Tænk over kulturen og de sociale strukturer, hvor du bor. Hvordan kan du arbejde for at forbedre tilværelsen for mennesker, som er i nød?`

`3.	Hvorfor har principperne om ret og retfærdighed så stor betydning for opbygningen af et stærkt samfund?`

`4.	Hvad siger Ordsprogenes Bog om, hvordan Gud er, selv om den mest fokuserer på visdom for at få et godt liv?`

Salmernes Bog og Ordsprogenes Bog beskæftiger sig i særlig grad med udfordringerne ved at leve trofast midt i livets almindelige erfaringer og prøvelser. Begge giver os indsigt i Guds vision for et samfund og hans særlige omsorg for de fattige og undertrykte. Salmernes råb og Ordsprogenes visdom siger, at Gud hører og vil gribe ind for at beskytte dem, der alt for ofte bliver overset eller udnyttet. Og hvis det er, hvad Gud gør, bør det også være, hvad vi gør.