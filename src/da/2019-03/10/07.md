---
title:  Til videre studium
date:  06/09/2019
---

· Ellen White, Jesu liv, ”Gud med os“, s. 8-13. Vejen til et bedre liv,”Frelst for at tjene“, s. 53-61.

”I Kristus er der ikke forskel på jøde eller græker, træl eller fri. Alle, som engang var langt borte, er ved Kristi blod kommet nær. (Gal 3,28; Ef 2,13). Den lidende menneskeheds råb om hjælp må høres og besvares, lige meget hvad de bekender sig til at tro … Alle vegne omkring os findes der stakkels, fristede mennesker, som behøver deltagende ord og en hjælpende hånd. Der er enker, som behøver sympati og hjælp. Der er forældreløse, som Kristus har bedt sine efterfølgere tage sig af som et betroet hverv fra Gud. Alt for ofte bliver disse overset og forsømt. De er måske lasede, uopdragne og tilsyneladende utiltalende på alle måder; men de er alligevel Guds ejendom. De er blevet købt for en stor pris, og de er lige så dyrebare i hans øjne, som vi er det. De hører til Guds store husholdning, og de kristne er som hans tjenere ansvarlige for dem“ (Ellen White, Lys over hverdagen, 2. bind, s. 202-203).

**Spørgsmål til drøftelse**:

`1.	Hvordan kan vi modstå fristelsen til at tro, at vi, når vi udfører gode gerninger og hjælper andre, bliver bedre og skaber os fordele, som Gud bør anerkende?`

`2.	Er din menighed et fællesskab, hvor der ikke er nogen forskel, men hvor alle er et i Kristus? Hvordan kan den blive det endnu mere? Hvor gode er I til at inkludere alle?`

`3.	Hvordan finder vi den rette balance mellem at gøre godt for de nødlidende uden anden grund, end at de er i nød, og at vi kan hjælpe dem, og samtidigt tilbyde dem evangeliets sandheder? Hvordan kan vi lære at gøre begge dele, og hvorfor er det altid bedst at gøre det?`

Guds kærlighed, som den udtrykkes i frelsesplanen og viser sig i Jesu liv og offer, tilbyder os tilgivelse, liv og håb. Som modtagere af Guds nåde ønsker vi at dele den med andre, ikke for at fortjene frelse, men fordi det er, hvad vi er skabt og genskabt til at gøre. På den måde forvandler evangeliet vores forhold til hinanden og påvirker os til at tjene, og især til at tjene dem, der har mest brug for det.