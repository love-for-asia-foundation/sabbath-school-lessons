---
title:  Aktiviteter og dialog
date:  06/09/2019
---

* 	Læs og drøft Joh 3,16, den ”lille bibel“.
	* 	Hvad siger Jesus i dette vers om menneskers naturlige tilstand? Er mennesket frelst eller fortabt?
	* 	Hvad skal der ske, for at mennesket kan frelses?
	* 	Elsker Gud alle, eller har han forudbestemt særlige mennesker til frelse?

* 	Skal vi hjælpe mennesker i nød, hvis de ikke vil høre evangeliet?

* 	Skal de mennesker, vi hjælper, ”tvangsindlægges“ til at høre?
	* 	Skal alle programmer, kirken udbyder, have et åbenlyst åndeligt indhold, med fx bøn og andagt for gæster?

* 	Hvad er vi fælles med andre mennesker om, også selv om de ikke er troende?
	* 	Hvad er vi fælles med andre kristne om, også selv om de ikke er adventister?
	* 	Hvad er vi også fælles med andre adventister om?
	* 	Hvordan kan vi i vores mission bedre tage udgangspunkt i det, som vi er fælles med vore medmennesker om?

* 	Hvorfor er frelse nødvendig? Er verden ikke smuk og god, eller har udviklingen ikke simpelthen gjort os til de mest veltilpassede skabninger nogensinde?
	* 	Hvad skal mennesker frelses fra og til?

”Disinterested service“. Mange steder verden over er Syvende Dags Adventistkirken kendt for, at vores hospitaler og hjælpeorganisation øver, hvad der kaldes ”disinterested service“. Det betyder, at vi hjælper uden at spørge, hvad mennesker tror, og uden at forlange eller forvente, at de viser eller udvikler interesse for, hvad vi tror. Ligesom Jesus døde for alle og giver mennesket sin invitation til frelse uden at manipulere, ønsker vi at tilbyde mennesker hjælp uden at udnytte deres evt. afhængighedsforhold til at påtvinge dem vore synspunkter eller religion.

Det græske ord kosmos havde to betydninger. Det kunne betyde ”verden“. Men det betød også ”skønhed“ (et ord afledt af den betydning er ”kosmetik“). Grækerne mente, at verden i sig selv var smuk og evig. Den havde derfor ikke behov for nogen frelse. Hvad der skete i verden, var derfor i sig selv i det mindste rimeligt. Når de første kristne gjorde det til en primær opgave at hjælpe mennesker i nød uden at få noget igen for det, gik de langt ud over, hvad deres kultur kunne forestille sig.

**Noter**

``