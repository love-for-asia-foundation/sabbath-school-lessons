---
title:  ”For således elskede Gud …“
date:  01/09/2019
---

Joh 3,16 siger: For således elskede Gud verden…”. Det oprindelige græske ord for verden er kosmos, ”som betyder verden som en skabt og organiseret enhed“ (The SDA Bible Commentary, 5. bind, s. 929). Dette vers handler om frelse for menneskeheden; men frelsesplanen har også konsekvenser for hele skaberværket.

`Læs Rom 8,20-23 Joh 3,16-17. Hvad lærer disse vers om de mere omfattende emner i frelses-planen?`

Selvfølgelig handler frelse på ét plan om hver enkelt af os og vores personlige forhold til Gud. Men der er mere. Retfærdiggørelse handler ikke kun om at få vores synder tilgivet. Ideelt set bør det også handle om, hvordan Gud gennem Jesus og Helligåndens kraft skaber Guds familie, som fejrer deres tilgivelse og frelsesvished ved bl.a. at være vidner for verden gennem deres gode gerninger.

`Til at tænke over. Hvordan er vers 17 med til at uddybe forståelsen af vers 16?`

Vi kan godt acceptere, at Gud også elsker andre mennesker end os selv. Han elsker dem, vi elsker, og vi glæder os over det. Han elsker også dem, vi forsøger at nå, og denne kendsgerning er ofte vores motivation for at nå dem. Men han elsker også de mennesker, vi ikke har det så godt med, eller dem, vi ligefrem er bange for. Gud elsker alle mennesker allevegne, selv dem, vi ikke bryder os om.

Skabelsen er en måde, dette viser sig på. Bibelen peger gentagne gange på verden omkring os som bevis på Guds godhed: ”Han lader sin sol stå op over onde og gode og lader det regne over retfærdige og uretfærdige“ (Matt 5,45). Selve livet er i sig selv en gave fra Gud, og uanset, hvordan en persons individuelle reaktion eller svar over for Gud er, modtager alle mennesker denne gave.

`Hvordan bør vores holdning over for andre og deres situation forandres, når vi indser, at de er personer, som er skabt og elsket af Gud?`