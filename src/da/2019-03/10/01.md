---
title:  Evangeliet omsat i praksis
date:  31/08/2019
---

> <p>Ugens vers</p>
> ”For af den nåde er I frelst ved tro. Og det skyldes ikke jer selv, gaven er Guds. Det skyldes ikke gerninger, for at ingen skal have noget at være stolt af. For hans værk er vi, skabt i Kristus Jesus til gode gerninger, som Gud forud har lagt til rette for os at vandre i“ (Ef 2,8-10).

**Introduktion**

Lige så snart vi begynder at tale om Guds lov, krav eller undervisning, løber vi den risiko eller til og med den fristelse at tænke, at vi derved på en eller anden måde kan gøre os fortjent til eller være med til at sikre os frelse eller på anden måde at opnå Guds gunst. Men Bibelen fortæller os igen og igen, at vi er syndere, som frelses af Guds nåde gennem Jesus og hans død for os på korset. Hvad er vi i stand til at føje til det? Eller som Ellen White har skrevet: ”Hvis du ville samle alt, der er godt og helligt og ædelt og smukt i et menneske og fremstille det for Guds engle som en aktiv del af et menneskes frelse eller som fortjeneste, ville et sådant forslag blive forkastet som forræderi“ (Faith and Works, s. 24).

Vores barmhjertighedsgerninger og medfølelse med mennesker i nød bør derfor ikke opfattes som legalistiske. Tværtimod; når vores forståelse og glæde over frelsen vokser, ser vi klarere forbindelsen mellem Guds kærlighed og hans omsorg for de fattige og undertrykte. Vi har jo selv modtaget hans kærlighed. Vi har fået, derfor vil vi give. Når vi ser, hvor højt Gud har elsket os, ser vi også, hvor meget han elsker andre og kalder os til også at elske dem.

**Ugens tekster**

- Rom 8,20-23
- Joh 3,16-17
- Matt 9,36
- Ef 2,8-10
- 1 Joh 3,16-17
- Åb 14,6-7