---
title:  Til videre studium
date:  27/09/2019
---

”Vi skal gøre det samme arbejde som disciplene. Hver eneste kristen skal være missionær. Vi skal hjælpe de mennesker, som trænger til hjælp og vise dem medfølelse, og vi skal bestræbe os for at lindre den forpinte menneskeheds lidelser uden at vente noget til gengæld … Vi skal give de sultne mad, de nøgne tøj og trøste de lidende og plagede. Vi skal hjælpe de fortvivlede og sætte mod i dem, der har opgivet det hele. Når Kristi kærlighed får mennesker til at hjælpe en forbryder uden at vente noget til gengæld, vil det bidrage mere til at gøre ham til et bedre menneske end bøddelens sværd eller domstolens straf… Kristi kærlighed kan ofte smelte et hjerte, som ville blive hårdere af at blive irettesat“ (Ellen White, Vejen til et bedre liv, s. 59.60).

”Slaveri, kastesystemet, uretfærdige racefordomme, undertrykkelse af de fattige, forsømmelse af de uheldige er alt sammen beskrevet som ukristeligt og en alvorlig fare for den menneskelige races velbefindende, og som noget ondt, som Kristi menighed er udpeget af sin Herre til at afskaffe“ (Generalkonferensformand A.G. Daniells i sin tale ved Ellen Whites begravelse om hendes arbejde, Life Sketches of Ellen G. White, s. 473).

**Spørgsmål til drøftelse**:

`1.	Der findes mange mennesker, grupper og organisationer, der arbejder for at lindre denne verdens nød. Hvilke særlige stærke sider, indsigt og resurser kan Syvende Dags Adventistkirken bidrage med i denne opgave?`

`2.	Kan du huske et tidspunkt, hvor du er blevet opmuntret og støttet af dit lokale menighedsfællesskab? Hvad kan du lære af det, så du selv kan give en lignende opmuntring og støtte til andre?`

`3.	Hvad kan, i tillæg til menighedens støtte, hjælpe dig til ikke at blive ”træt af at gøre gode gerninger“?`

`4.	Nævn nogle af de retfærdigheds- og fattigdomsprojekter, du kender til, som Syvende Dags Adventistkirken er engageret i. Hvordan kan du bidrage til denne side af kirkens arbejde?`

Som kristne er vi kaldede til at tjene andre, især dem, der lider, har det ondt og er undertrykt. Selv om vi hver især har vores individuelle ansvar på dette område, kan vi som et fællesskab, der fokuserer på at hjælpe andre, være langt mere effektive, når vi arbejder sammen som en menighedsfamilie.