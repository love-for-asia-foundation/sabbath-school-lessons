---
title:  Et fællesskab af tjenere
date:  21/09/2019
---

> <p>Ugens vers</p>
> ”Lad os holde urokkeligt fast ved bekendelsen af vort håb, for han, som gav os løftet, er trofast; lad os give agt på hinanden, så vi tilskynder til kærlighed og gode gerninger“ (Hebr 10,23-24).

**Introduktion**

I vores opgave med at opfylde den kristnes mission bør vi ikke undervurdere kirkens potentiale som et organiseret samfund af troende. Vi har allerede set, hvilke udfordringer vi kan møde, når vi kæmper for at modarbejde uret og fattigdom. Men i samarbejde med andre troende kan vi endnu blive en velsignelse for mennesker omkring os.

Fristelsen er, at vi, når vi kommer sammen som en menighed, bliver distraheret af at holde menigheden i gang og glemmer, at menigheden er til for at tjene den verden, hvori Gud har sat den. Som menighed må vi ikke ignorere den lidelse og ondskab, der findes omkring os. Kristus ignorerede den ikke. Det må vi heller ikke gøre. Vi må være tro imod befalingen om at forkynde evangeliet, og sammen med forkyndelsen går arbejdet med at hjælpe de undertrykte, de sultne, de nøgne og de hjælpeløse.

Sammen er vi som menighed og organisation Kristi legeme (se 1 Kor 12,12-20). Og som Kristi legeme bør vi som et fællesskab vandre, som Jesus vandrede, nå ud til andre, som Jesus gjorde, og tjene som Jesu hænder, fødder, stemme og hjerte i verden i dag.

**Ugens tekster**

- 2 Kor 2,14-16
- 2 Mos 32,1-14
- 1 Pet 2,12
- Fil 2,15
- Ef 2,19
- Hebr 10,23-25