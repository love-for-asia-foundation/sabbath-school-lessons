---
title:  Mika
date:  30/07/2019
---

”Menneske, du har fået at vide, hvad der er godt, hvad Herren kræver af dig: Du skal handle retfærdigt, vise trofast kærlighed og årvågent vandre med din Gud“ (Mika 6,8).

`Hvordan kan du lige nu omsætte disse opfordringer i praksis?`

Mika 6,8 er måske et af de mest kendte vers i Bibelen. Men som med så mange af de vers, vi gør til slagord eller plakater, kender vi måske meget lidt til den sammenhæng, hvori verset blev givet.

`Læs Mika 2,8-11; 3,8-12. Hvad gjorde folket, som Mika fordømte?`

Under kong Akaz’ regering i Juda nåede Guds folk et nyt lavpunkt i deres nations åndelige historie. Afgudsdyrkelse og dens forskellige onde handlinger tog til. Og som andre profeter på den tid også bemærkede, blev de fattige ved med at blive udnyttet og udplyndret.

Mika er ikke mindre dommedagsprofet end de andre på hans tid. Det meste af hans tre første kapitler udtrykker Guds vrede og sorg over det onde, hans folk har gjort, og også den ødelæggelse, som skulle ramme dem.

Men Gud havde ikke opgivet sit folk. Selv profeternes gennemtrængende stemmer og barske budskaber var en indikation på Guds vedvarende interesse i sig folk. Han gav dem advarsler, fordi han elskede dem og ønskede det bedste for dem. Han længtes efter at tilgive og genoprette dem. Hans vrede ville vare evigt (se Mika 7,18-20).

Det er i denne sammenhæng, at den velkendte ”formel“ gives: handle retfærdigt, vise trofast kærlighed, årvågent vandre med din Gud. Det lyder så enkelt, men at leve en sådan tro i praksis er faktisk en stor udfordring, især når det synes totalt fremmed for det samfund, vi omgives af. Når andre har fordel af uretfærdighed, håner barmhjertighed og kører stolte rundt, kræver det mod og udholdenhed at handle retfærdigt, elske barmhjertighed og vandre i ydmyghed. Men vi er ikke alene. Når vi handler på denne måde, vandrer vi med Gud.

`Til at tænke over. Hvilken sammenhæng er der mellem at handle retfærdigt, vise trofast kærlighed og årvågent (ydmygt) vandre med Gud?`