---
title:  Եթե դուք միայնակ եք...
date:  20/07/2019
---

### Այս շաբաթվա ուսումնասիրության համար կարդացե՛ք.
Ժողովող 4.9–12, Փիլիպպեցիս 4.11–13, Ա Կորնթացիս 7.25–34, Մատթեոս 19.8, Ծննդոց 37.34, Եսայիա 54.5:

> <p>Հիշելու համարը.<p>
> «Եվ Եհովա Աստվածն ասաց. Լավ չէ, որ մարդը մենակ լինի, նրա նման մի օգնական շինեմ իրեն հարմար» (Ծննդոց 2.18):

Տարիներ առաջ մի ապշեցուցիչ, միևնույն ժամանակ ցավալի պատմություն հայտնվեց լրահոսի առաջին էջերում։ Իր իսկ բնակարանում երիտասարդ կնոջ դի էր հայտնաբերվել։ Թեև մահն ինքնին ողբերգական իրադարձություն է, բայց ամենասարսափելին այս պատմության մեջ այն էր, որ կնոջը հայտնաբերել էին իր մահից միայն տաս տարի անց: Տա՜սը տարի։ Սա մարդկանց մեջ զարմանք առաջացրեց. Նման մեծ քաղաքում, որտեղ ապրում են այսքան շատ մարդիկ, որտեղ կան այսքան շատ հաղորդակցության միջոցներ, մի կին, ով անտուն չէր, ինչպե՞ս կարող էր մահացած մնալ այսքան երկար ժամանակ, և ոչ ոք չիմանար այդ մասին։

Չնայած այս պատմության թվացյալ բացառիկությանը, այն լավ է արտացոլում միայնակության իրականությունը, որից այսօր շատ մարդիկ են տառապում: 2016թ. Նյու Յորք Թայմս թերթը հրապարակեց մի հոդված «Հայտնաբերվել է միայնակության համաճարակ» վերնագրով։ Այս խնդիրն ավելի քան իրական է։

Ի սկզբանե մտածված էր, որ մարդիկ միայնակ չեն լինի։ Եդեմի ժամանակներից մեզ համար նախասահմանված էր ապրել ուրիշ մարդկանց հետ հաղորդակցության մեջ: Բայց մեղքի հայտնվելով ամեն ինչ փոխվեց: Այս շաբաթ մենք կդիտարկենք հաղորդակցության պակասը մեր կյանքի տարբեր փուլերում, որոնց հետ ամենից հավանական է, բախվել է մեզանից յուրաքանչյուրը: Եթե ոչ, ապա կարող եք ձեզ բախտավոր համարել։