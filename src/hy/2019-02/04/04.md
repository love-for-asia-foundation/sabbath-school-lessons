---
title:  Ամուսնական հարաբերությունների քայքայում
date:  23/07/2019
---

Բացի ֆիզիկական տառապանքներից և մահից, մեղքն իր հետ բերեց ավերիչ հետևանքներ ընտանիքի համար: «Անբարեհաջող ընտանիք» արտահայտությունը գործնականում կորցրել է իր իմաստը: Մի՞թե բոլոր ընտանիքները որոշակի չափով «անբարեհաջող» չեն:

Մահվանից բացի, ամենածանր իրադարձություններից մեկը, որին ընտանիքը կարող է բախվել, ամուսնալուծությունն է։ Մարդիկ, ովքեր անցնում են այս սարսափելի փորձության միջով, վերապրում են բազմաթիվ զգացմունքներ։ Հավանաբար, դրանցից ամենաառաջինն ու ամենատարածվածը վիշտն է, որը՝ կախված անհատից, կարող է տևել մի քանի ամսից մինչև մի քանի տարի տարբեր ուժգնությամբ։ Ոմանք կարող են ունենալ վախ անորոշությունից և նյութական անապահովությունից: Ոմանք կարող են բախվել ընկճախտի, բարկության և միայնության հետ։

`Ամուսնալուծությանը վերաբերող ի՞նչ ընդհանուր սկզբունքներ կարող ենք քաղել հետևյալ համարներից։ Մաղաքիա 2.16, Մատթեոս 5.31, 32, 19.8, Ա Կորնթացիս 7.11–13։`

«Եկեղեցին՝ որպես Քրիստոսի փրկագնված Մարմին, պարտավոր է ծառայել իր անդամների բոլոր կարիքներին և օժանդակել յուրաքանչյուրին դառնալ հասուն քրիստոնյա։ Սա հատկապես արդարացի է այն դեպքերում, երբ եկեղեցու անդամներին սպասվում է ընդունել կարևոր որոշումներ, որոնք կվճռեն նրանց ճակատագիրն ամբողջ կյանքի համար, ինչպիսին է, օրինակ, ամուսնությունը, ինչպես նաև, եթե նրանց սպասվում է տառապալի վերապրումներ, ինչպիսին է ամուսնալուծությունը։ Եթե ամուսնությունը քայքայվելու վտանգի մեջ է, ամուսինները, նրանց հարազատները և եկեղեցու ծառայողները պետք է նախաձեռնեն բոլոր ջանքերը, որպեսզի հասնեն հաշտության համապատասխան Աստծո կողմից սահմանած սկզբունքների՝ վերականգնելու խախտված հարաբերությունները (Ովսեե 3.1–3, Ա Կորնթացիս 7.10, 11, 13.4–7, Գաղատացիս 6.1)։

Տեղական համայնքը և այլ եկեղեցական կազմակերպություններ ունեն այն միջոցները, որոնք կարող են օգնել իրենց անդամներին ստեղծել ամուր քրիստոնեական ընտանիք։ Այս միջոցները ներառում են․ (1) իրազեկող բնույթին, ծրագրեր նրանց համար, ովքեր պատրաստվում են ամուսնանալ: (2) խորհուրդներ կամ խրատներ ամուսնական զույգի համար ընտանեկան կյանքի վերաբերյալ: (3) աջակցության ծրագրեր քայքայված ընտանիքների և ամուսնալուծվածների համար» (Յոթերորդ օրվա ադվենտիստական եկեղեցու ձեռնարկ, 19-րդ հրատարակչություն Նամպա, Այդահո. Խաղաղ-օվկիանոսյան հրատարակչական միություն, 2016թ, էջ 161։ Յոթերորդ օրվա ադվենտիստական եկեղեցու ձեռնարկ, Զաոկսկի, կյանքի աղբյուր, 2016թ., էջ 208,209)։

`Որո՞նք են այն գործնական և անկողմնակալ միջոցները, որոնցով կարող եք օգնել ամուսնալուծության միջով անցնող մարդուն։`