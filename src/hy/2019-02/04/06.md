---
title:  Հոգևոր միայնություն
date:  25/07/2019
---

Նատալյա անունով երիտասարդ մի կին, ով ամուսնացած էր մոտ յոթ տարի, ընկերոջ հրավերով սկսեց հաճախել ավետարանչական դասերի տեղական Յոթերորդ օրվա ադվենտիստների եկեղեցում։ Լսածներից նրա սիրտը հուզվեց, և նա իրեն նվիրեց Քրիստոսին, վերապրեց վերստին ծնունդ, և չնայած ամուսնու, ծնողների, հարազատների և նույնիսկ հարևանների սաստիկ առարկություններին, Նատալյան միացավ Յոթերորդ օրվա ադվենտիստների եկեղեցուն։ Նա նաև փոխեց իր կենսաձևը որքան դա հնարավոր էր, համապատասխան իր հավատի:

Ինչպես և կարելի է ենթադրել, կինը բախվեց է բողոքների հետ։ Հատկապես ուժեղ բողոքում էր նրա ամուսինը, ով լիովին արդարացիորեն հայտարարեց. «Ես սրան չէի համաձայնվել, երբ մենք ամուսնանում էինք։ Դու հիմա բոլորովին ուրիշ մարդ ես, իսկ ես ուզում եմ, որ դու լինես այնպիսին, ինչպիսին առաջ էիր»։

Արդեն շատ տարիներ Նատալյան ամբողջ ուժով ձգտում է ապրել հավատով: Թեև նրանք ամուսնացած են, սակայն նա վերապրում է այն, ինչը կարելի է անվանել «հոգևոր միայնություն»։

`Ի՞նչ քաջալերող բառեր ենք մենք գտնում հետևյալ համարներում այն մարդկանց համար, ովքեր իրենց զգում են հոգևորապես միայնակ։ Եսայիա 54.5, Ովսեե 2.19, 20, Սաղմոս 72.12։`

Ամբողջ աշխարհով մեկ, մեր եկեղեցիներում կան այսպիսի նատալյաներ։ Ամուսնացած տղամարդիկ, կամ կանայք եկեղեցի են հաճախում մենակ կամ միայն իրենց երեխաների հետ։ Միգուցե նրանք ընտանիք են ստեղծել այլ եկեղեցու հավատացյալ մարդու հետ։ Կամ միգուցե, երբ նրանք միացել են եկեղեցուն, նրանց կողակիցը չի միացել։ Կամ, երբ ամուսնացել են, երկուսն էլ եղել են եկեղեցու անդամներ, սակայն մեկը ինչ-որ մի պատճառով հեռացել է, դադարել է հաճախել և, հնարավոր է, նույնիսկ թշնամաբար է վերաբերվում հավատին։ Այս տղամարդիկ և կանայք միայնակ են հաճախում երկրպագություններին, կամ ծառայությունից հետո եկեղեցում կազմակերպվող ճաշկերույթին, կամ միայնակ են գնում եկեղեցու կողմից կազմակերպվող արշավներին կամ սոցիալական միջոցառումներին։ Նրանք տխրում են, որ չեն կարող ֆինանսապես աջակցել իրենց եկեղեցու ծառայությանն այնքան, որքան կցանկանային, քանի որ իրենց կողակիցը չի համաձայնում դրան։ Թեև նրանք ամուսնացած են, հոգևոր առումով իրենց մենակ են զգում:

Հավանաբար, մենք բոլորս ինչ-որ մի ժամանակ եկեղեցում հանդիպել ենք նման մարդկանց, և նրանք իսկապես մեր սիրո և աջակցության կարիքն ունեն։

`Ի՞նչ գործնական քայլեր կարող ենք անել մենք՝ որպես եկեղեցու ընտանիք, օգնելու մեր մեջ գտնվող հոգևորապես միայնակ մարդկանց։`