---
title:  Վստահության կորուստ
date:  26/08/2019
---

Մենք բոլորս մեղավոր, թերարժեք մարդիկ ենք, որոնք կարող են դառնալ անհուսալի և դավաճանել նրանց, ովքեր մեզ վստահել են։ Եվ մեզանից ո՞վ չի նկատել, թե ինչպես են ուրիշ մարդիկ փորձում չարաշահել մեր վստահությունը: Վստահությունը կորցնելը միշտ դառն է, բայց հատկապես ցավալի է, երբ դա տեղի է ունենում ընտանիքում:

Երբեմն կարող է թվալ, որ «խաղը մոմի գինը չի հանի», և ավելի լավ է հեռանալ: Մեզ թվում է, որ հարաբերությունները չարժեն, որպեսզի փորձենք դրանք վերականգնել: Իհարկե, դա բարդ է անել, եթե ձեզ դավաճանել է մոտ մարդը, օրինակ ամուսինը, կամ կինը: Նույնիսկ կարելի է ասել, որ ամուսնության նպատակներից մեկն էլ մեզ սովորեցնելն է, թե ինչպես վերականգնենք կորսված վստահությունը։

`Երբ վստահությունը հարաբերություններում կորչում է, ինչպե՞ս կարող են և՛ վստահությունը, և՛ հարաբերությունները բուժվել և փրկվել։ Ա Պետրոս 5.6, 7, Ա Հովհաննես 4.18, Հակոբոս 5.16, Մատթեոս 6.14, 15:`

Կոտրված վստահությունը վերականգնելը նման է ճամփորդության. դուք պետք է քայլ առ քայլ առաջ գնաք։ Այս ճամփորդությունն սկսվում է վնասի անկեղծ խոստովանությամբ և ճշմարտության հաստատմամբ՝ անկախ այն բանից, թե ինչ է պատահել, և ով է մեղավոր:

Եթե խզման պատճառը շնությունն է, բուժումն սկսվում է դավաճանության մեջ մեղավոր կողմի խոստովանությունից: Որպես բժշկության գործընթացի մի մաս՝ խոստովանությունը պետք է լինի առավել լիարժեք: Եթե հաշտության գործընթացում հայտնաբերվի նվազագույն կեղծություն, դա վերջնականապես կթաղի հարաբերությունները:

Վստահության վերականգնման համար պահանջվում է ժամանակ և համբերություն։ Որքան լուրջ է զանցանքը, այնքան շատ ժամանակ կպահանջվի բուժման համար։ Երբեմն ձեզ կթվա, թե դուք մեկ քայլ առաջ եք գնում, երկու քայլ հետ։ Սակայն, շատ ամուսիններ կարողացան վերականգնել փչացած հարաբերությունները և դրանք դնել որակյալ մակարդակի վրա:

`Ամուսնական հարաբերությունները վերականգնելու ո՞ր սկզբունքները կարող են կիրառվել այլ տեսակի հարաբերություններում վստահությունը վերականգնելու համար։ Միևնույն ժամանակ, ո՞րն է այն իրավիճակը, որտեղ թեև կա ներում, սակայն չկա, և ոչ էլ կարող է լինել վստահություն։`