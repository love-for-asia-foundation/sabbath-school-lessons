---
title:  Կորստի ժամանակներ
date:  24/08/2019
---

### Այս շաբաթվա ուսումնասիրության համար կարդացե՛ք.
Մարկոս 5.22–24, 35–43, Ա Պետրոս 5.6, 7, Ծննդոց 37.17–28, Ղուկաս 16.13, Հռոմեացիս 6.16, Ա Կորնթացիս 15.26:

> <p>Հիշելու համարը.<p>
> «Եվ հենց ամեն բաներ էլ վնաս եմ համարում իմ Տեր Հիսուս Քրիստոսի գերազանց գիտության համար, որի պատճառով ամեն բանից զրկվեցի, և աղբ եմ համարում, որ Քրիստոսին շահեմ» (Փիլիպպեցիս 3.8):

Այն պահին, երբ Ադամն ու Եվան կերան չարի և բարու գիտության ծառի պտուղը, ունեցան իրենց առաջին կորուստը. բարոյական մաքրության կորուստը: Դրա տեղը զբաղեցրին եսասիրությունը, թշնամությունը, մեղքի զգացումը և միմյանց վրա իշխելու ցանկությունը:

Անկումից կարճ ժամանակ անց, նրանք դարձան առաջին կյանքի կորստի վկաները, երբ նրանց տրվեցին կենդանիների կաշիներն իրենց մերկությունը ծածկելու համար։ Նրանց արգելվեց մոտենալ կենաց ծառին, որովհետև կարող էին ուտել դրա պտղից և ապրել հավիտյան: Նրանք կորցրեցին նաև իրենց կատարյալ տունը՝ Եդեմի այգին, իսկ տարիներ անց, կորցրեցին իրենց որդի Աբելին նրա եղբոր՝ Կայենի ձեռքով։ Ի վերջո, նրանցից մեկը կորցրեց իր կողակցին, հետո նաև՝ իր սեփական կյանքը։ Որքա՜ն կորուստներ եղան ընդամենը մեկ որոշման արդյունքում։

Այո՛, մենք բոլորս, այսպես, թե այնպես, ծանոթ ենք կորստի ցավին, և ամենացավալին մեր ընտանիքի անդամներին՝ ամենամոտ և թանկ մարդկանց կորցնելն է:

Այս շաբաթ կշարունակենք ուսումնասիրել ընտանեկան կյանքի թեման, կքննարկենք անխուսափելի կորուստների ժամանակաշրջանները: