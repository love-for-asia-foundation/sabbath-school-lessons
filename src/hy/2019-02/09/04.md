---
title:  Վստահության կորուստ (շարունակություն)
date:  27/08/2019
---

Վստահության կորստի պատճառներից մեկն էլ ընտանեկան բռնությունն է։ Ինչքան էլ որ անհավատալի է, ուսումնասիրությունները ցույց են տալիս, որ ամենից հաճախ բռնությունը դրսևորվում է ընտանիքներում: Ընտանեկան բռնությունը հասնում է բոլոր տեսակի, ներառյալ քրիստոնեական ընտանիքները։ Բռնությունը ցանկացած տեսակի հարձակումն է. բանավոր, ֆիզիկական, հուզական, սեռական, ակտիվ կամ պասիվ արհամարհանքը՝ կատարված մեկ կամ մի քանի մարդկանց կողմից:

`Աստվածաշնչում կան ընտանեկան բռնության պատմություններ, նույնիսկ Աստծո ժողովրդի մեջ: Ի՞նչ զգացումներով եք կարդում դուք այս համարները: Ի՞նչ եք կարծում, ինչո՞ւ են այս պատմությունները գրվել Սուրբ Գրքում:`

`Ծննդոց 37.17-28`

`Բ Թագավորաց 13.1-22`

`Դ Թագավորաց 16.3, 17.17, 21.6`

Բռնությունը, դա մարդու գիտակցված որոշումն է իշխանություն և հսկողություն բանեցնել ուրիշի նկատմամբ: Այն չի կարող բացատրվել կամ արդարացվել ալկոհոլամոլությամբ, սթրեսով, սեռական ցանկություններով, ինքնատիրապետման պակասով, կամ զոհի որևէ այլ վարքագծով: Զոհը չի կարող մեղավոր լինել, որ հրահրել է չարամիտին ուժի կիրառման: Բռնության դիմող մարդիկ խեղաթյուրում և այլասերում են սերը, քանի որ «սերն իր ընկերին չար չի անի» (Հռոմեացիս 13.10): Մասնագիտական բուժումը կարող է փոփոխություններ գործել բռնացողի վարքագծում, եթե միայն նա ստանձնում է իր վարքագծի պատասխանատվությունը և փնտրում է նման օգնություն։ Աստված կարող է հրաշալի կերպով օգնել նրանց, ովքեր իրենց սիրտը կբացեն Նրա առաջ: Նա կարող է օգնել վիրավորողին դադարեցնել իր հարձակումները և ապաշխարել իրենց մտքերում և արարքներում: Աստված ունակ է վերականգնել նրան և լցնել ագապե սիրով, որը բժշկում է սիրտը և սովորեցնում սիրել ուրիշներին: (համեմատե՛ք Եփեսացիս 3.20)։

`Փորձե՛ք ձեզ դնել մեկի տեղ, ով կրել է բռնության հարվածները։ Ընդունելության, մխիթարության և հույսի ի՞նչ խոսքեր դուք կցանկանայիք լսել։ Ինչո՞ւ է ավելի կարևոր ցուցաբերել ապահով և հոգատար ընդունելություն, քան խորհուրդներ տալ, թե ինչպես ավելի լավ ապրել բռնացողի հետ։`