---
title:  Պահպանելով Արարչի պարգևը
date:  08/08/2019
---

Աստված մարդկությանը բաժանել է տղամարդկանց և կանանց որոշակի նպատակով (Ծննդոց 1.26–28)։ Այն դեպքում, երբ յուրաքանչյուր մարդ կրում է Աստծո պատկերը, հակառակ սեռերի միավորումն ամուսնական «մեկ մարմնում» յուրահատուկ կերպով արտացոլում է Աստվածության միությունը։ Տղամարդու և կնոջ միությունը նաև ապահովում է նոր կյանքի ծնունդը, որն աստվածային պատկերի յուրահատուկ մարդկային արտահայտությունն է։

`Ի՞նչ դիրքորոշում ունի Աստվածաշունչն այն սեռական փորձառությունների նկատմամբ, որոնք համահունչ չեն Աստվածային ծրագրին։ Ղևտացոց 20.7–21, Հռոմեացիս 1.24–27, Ա Կորնթացիս 6.9–20։`

Սուրբ Գիրքը հավանություն չի տալիս այն ամենին, ինչը փոփոխում կամ քայքայում է Աստծո պատկերը մարդու մեջ։ Արգելելով որոշակի սեռական փորձառություններ, Աստված Իր ժողովրդին սովորեցնում է սեռական հարաբերությունների ճշմարիտ նպատակը։ Երբ մարդկային փորձը հակադրվում է Աստծո կանոններին, հոգին դատապարտվում է մեղքի համար։

`Ի՞նչ ղեկավարություն է տրված քրիստոնյա հավատացյալներին՝ ընկած աշխարհում սեռական հարաբերությունների արտահայտման հարցում: Հռոմեացիս 8.1–14, Ա Կորնթացիս 6.15–20, Բ Կորնթացիս 10.5, Գաղատացիս 5.24, Կողոսացիս 3.3–10, Ա Թեսաղոնիկեցիս 5.23, 24։`

Հավատացյալներն սպասում են Քրիստոսի գալուստով մեղքի հետևանքներից ազատվելուն։ Նրանք սպասում են հավատով, համարելով իրենց մեռած մեղքի համար՝ խաչի վրա Քրիստոսի մահվան միջոցով, և կենդանի Նրանում՝ Նրա հարության միջոցով։ Անդադար աղոթքով, արթնությամբ և Հոգու զորությամբ, նրանք իրենց մեղավոր բնությունը համարում են խաչված և ձգտում են ամեն ինչում հնազանդվել Քրիստոսին: Նրանք ընդունում են, որ իրենց մարմիններն ու սեռականությունը պատկանում են Աստծուն, և դրանք օգտագործում են համաձայն աստվածային ծրագրի։

Աստված ներում է նրանց, ովքեր ապաշխարում են (Ա Հովհաննես 1.9)։ Ավետարանը թույլ է տալիս անցյալում այլասերված կյանք վարած մարդկանց միանալ հավատացյալների համայնքին։ Մեղքն այնքան է աղավաղել սեռական հարաբերությունները, որ որոշ մարդիկ, հնարավոր է, երբեք չհասնեն լիարժեք բուժման այս ոլորտում: Ոմանք կարող են նախընտրել ամուրի կյանքը՝ Աստծո Խոսքով արգելված սեռական հարաբերություններից։

`Մենք՝ որպես եկեղեցի, ինչպե՞ս պետք է վերաբերվենք, օրինակ, համասեռամոլներին։ Ինչպե՞ս պետք է նրանց սեփական դիրքորոշումն իրենց սեռական կողմնորոշման վերաբերյալ ազդի մեր պատասխանի վրա։`