---
title:  Թագավորական սիրո երգը
date:  03/08/2019
---

### Այս շաբաթվա ուսումնասիրության համար կարդացե՛ք.
Երգ երգոց 1-8, Ծննդոց 2.7, Ա Կորնթացիս 7.3–5, Հովհաննես 17.3, Ա Հովհաննես 1.9, Հռոմեացիս 1.24–27, Գաղատացիս 5.24:

> <p>Հիշելու համարը.<p>
> «Ինձ կնիքի պես դիր սրտիդ վրա, կնիքի պես՝ քո բազուկի վրա, որովհետև մահվան պես զորավոր է սերը, դժոխքի պես ամուր է նախանձը, նրա կայծերը բոցավառ կրակի կայծերի պես են» (Երգ երգոց 8.6):

Կյանքի ամենամեծ փուլերից մեկն ամուսնությունն է։ Կրկին, ոչ բոլորն են ամուսնանում, սակայն նրանց, ովքեր ամուսնանում են, ամուսնությունը բերում է ինչպես խնդիրներ, այնպես էլ օրհնություններ։ Այս օրհնություններից մեկը սեռական կյանքի հրաշալի օրհնությունն է։ Ճիշտ տեղում և ճիշտ ժամանակին այս պարգևը սիրո ի՜նչ հզոր արտահայտում կարող է լինել։

Ի հակադրություն լայնորեն տարածված կարծիքի, Աստվածաշունչը չի պախարակում սեքսը։ Այն դեմ է մարդկության կողմից Արարչից տրված այս հրաշալի պարգևի սխալ օգտագործմանը։

Իրականում Երգ երգոցը՝ Աստվածաշնչի ամենափոքր և հավանաբար ամենաքիչ կարդացվող գրքերից մեկը, նկարագրում է երիտասարդ հարս Սուլամիթի և նրա սիրեցյալի հարաբերությունները, ով, ըստ ավանդության, հենց ինքը՝ Սողոմոն թագավորն է։ Գիրքը բացահայտում է մարդկային մտերմության առեղծվածները և ամուսնական սիրո բերկրանքը։ Թեև Երգ երգոց գրքին հաճախ են վերաբերվել այլաբանորեն՝ որպես Աստծո և Աստծո ժողովրդի կամ Քրիստոսի և եկեղեցու միջև փոխհարաբերությունների խորհրդանիշ, այն նախ և առաջ մնում է որպես մի պոեմ այն սիրո մասին, որն առկա է տղամարդու և կնոջ ամենաիրական մարդկային փոխհարաբերություններում։

Այս շաբաթ կդիտարկենք այս հինկտակարանյան գրքում նկարագրվող ամուսնությունը։