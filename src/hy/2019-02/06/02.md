---
title:  Անտեսանելի կյանք
date:  04/08/2019
---

`Հետևյալ համարների հիման վրա ինչպե՞ս կբնութագրեք Աստվածաշնչի տեսանկյունը մարդկային մարմնի վերաբերյալ։ Ծննդոց 2.7, Սաղմոս 63.1, 84.2, Ա Կորնթացիս 6.19, 20, Ա Թեսաղոնիկեցիս 5.23։`

Որոշ կրոններ հավատում են դուալիզմին, փիլիսոփայություն, որը մարդկային մարմինը դիտում է որպես խոչընդոտ հոգևոր կյանքի համար։ Այսինքն, մարմինը համարվում է վատը, մինչդեռ «հոգին»՝ լավը։ Իսկ Սուրբ Գրքում մարդկային մարմինն իր սեռական բնութագրերով հանդերձ, հանդիսանում է ամբողջ էության անքակտելի մասը: Կյանքը «մարմին» և «հոգի» է (տե՛ս Ծննդոց 2.7)։ Սաղմոսերգուն իրեն ամբողջությամբ նվիրում է Տիրոջը երկրպագելուն (Սաղմոս 63.1, 84.2)։ Մարդն ամբողջությամբ պետք է սրբագործվի, առանձնացվի այն սուրբ նպատակի համար, որն Աստված նախատեսել էր։

`Երգ երգոց գրքում մարդկային մարմնի վերաբերյալ դրական տեսանկյուն է դիտարկվում սեռական հարաբերությունների համատեքստում։ Ինչպե՞ս են այս համարները բացահայտում այդ դիրքորոշումը։ Երգ երգոց 1.2, 13, 2.6, 5.10–16, 7.1–9։`

Սուրբ Գիրքն այս համարներում հիացմունք է արտահայտում մարդկային մարմնի նկատմամբ։ Ամուսնական սիրո ֆիզիկական դրսևորումները չպետք է շփոթմունք առաջացնեն։ Նրանց միջոցով բացահայտ դրսևորվում է մարդկային զգացմունքների ողջ լուսապատկերը:

Շատ մշակույթներում գոյություն ունեն սեռական ուժեղ արգելքներ։ Հաճախ ամուսնացած զույգերի համար դժվար է լինում Ճիշտ քննարկել իրենց ինտիմ կյանքի հարցերը: Նույն կերպ, երեխաները հաճախ զրկված են սեռականության մասին իմանալու հնարավորությունից քրիստոնեական տան պայմաններում, որտեղ ճիշտ ինֆորմացիան միացված է աստվածաշնչյան արժեքների հետ։ Աստվածաշունչը՝ բացահայտ խոսելով ինտիմ կյանքի մասին, Աստծո ժողովրդին կոչ է անում կյանքի այս կարևոր կողմին վերաբերվել առանց շփոթմունքի՝ ընդունելով այն հարգանքով և արժանապատվությամբ՝ որպես Արարչի հրաշալի պարգև:

`Ինչպե՞ս կարող ենք պաշտպանվել մշակութային նախապաշարմունքներից, որոնք սեռականությունը իջեցնում են կենդանական նվաստ կրքերի աստիճանի, որոնց մասին չի կարելի խոսել առանց ամոթի: Ինչպե՞ս է Աստվածաշունչը մեզ ցույց տալիս նման վերաբերմունքի սխալ լինելը։`