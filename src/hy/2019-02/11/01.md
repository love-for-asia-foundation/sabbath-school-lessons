---
title:  Հավատի ընտանիքներ
date:  07/09/2019
---

### Այս շաբաթվա ուսումնասիրության համար կարդացե՛ք.
Գործք առաքելոց 10.1–28, 34, 35, Ա Կորնթացիս 2.2, Ա Թեսաղոնիկեցիս 5.21, 22, Հովհաննես 1.12, 13, 3.7, Ա Հովհաննես 5.1:

> <p>Հիշելու համարը.<p>
> «Ուստի … համբերությամբ վազենք մեր առաջ դրված ասպարեզի ընթացքը. Մտիկ տանք հավատքի զորագլխին և կատարողին՝ Հիսուսին, որ Իր առաջ դրված ուրախության փոխանակ խաչը հանձն առավ ամոթն արհամարհելով և Աստծո աթոռի աջ կողմը նստեց» (Եբրայեցիս 12.1, 2):

Կարևոր չէ, թե մենք կյանքի որ փուլում ենք, կամ թե ինչի միջով ենք անցել կամ դեռևս կանցնենք մեր ճանապարհին. մենք գոյություն ունենք որոշակի մշակութային տարածության մեջ։ Մեր ծնողները, մեր երեխաները, մեր տները, մեր ընտանիքները, նույնիսկ մեր եկեղեցին, բոլորը մեծապես կրում են այն մշակույթի ազդեցությունը, որում ապրում են։ Շաբաթը կիրակիի փոխելը հստակ օրինակ է, թե ինչպես է մշակույթը բացասաբար ազդել եկեղեցու վրա: Ամեն անգամ, երբ անցնում ենք եկեղեցու կողքով և տեսնում կիրակնօրյա ծառայության մասին ազդարարող ցուցանակը, մենք ստանում ենք լուրջ հիշեցում այն մասին, թե որքան հեռուն գնացող կարող է լինել մշակույթի ներգործությունը։

Քրիստոնյա ընտանիքներն անընդհատ բախվում են մշակութային մարտահրավերներին։ Երբեմն մշակույթն օժանդակում է դրական փոփոխություններին, բայց շատ դեպքերում այն բացասաբար է ազդում:

Բարի լուրն այն է, որ Ավետարանի զորությունը մեզ տալիս է լույս, մխիթարություն և ուժ խնդիրների լուծման համար, որոնք պայմանավորված են մշակութային գործոնով։ Այս շաբաթ մենք կքննարկենք, թե ինչպես կարող ենք լինել «հավատի ընտանիքներ», ձգտելով լինել «անբիծ և անարատ որդիք Աստծո առանց մեղադրանքի այն կամակոր և ծռած ազգի մեջ, որոնց միջում երևաք ինչպես լույս տվողներ աշխարհքի մեջ» (Փիլիպպեցիս 2.15)։