---
title:  Փոփոխությունների ժամանակները
date:  10/09/2019
---

Անկախ այն բանից, թե ինչպիսի մշակույթի շրջապատում են ապրում ընտանիքները, փոփոխությունները դրանցում անխուսափելի են: Որոշ փոփոխություններ կարելի կանխասել՝ հիմնվելով կյանքի ընդհանուր ընթացքի վրա, բայց հաճախ դրանք անկանխատեսելի են, օրինակ, մահը, տարերային աղետները, պատերազմները, հիվանդությունները, ընտանիքի տեղափոխությունը կամ աշխատանքային անհաջողությունները։ Շատ ընտանիքներ բախվում են տնտեսական և հասարակական փոփոխությունների հետ իրենց համայնքում և երկրում։ Սակայն կան փոփոխություններ, որոնք անմիջապես կապված են մշակույթի հետ:

`Ձեր առջև մի քանի օրինակներ են աստվածաշնչյան հերոսների կյանքից: Ինչպես են այդ արմատական և նույնիսկ դրամատիկ փոփոխություններն ազդել նրանց ընտանեկան կյանքի վրա: Պատկերացրեք ձեզ նրանց տեղում։ Պաշտպանության ի՞նչ մեխանիզմներ են հնարավոր յուրաքանչյուր իրավիճակում: Դուք ինչպե՞ս կարձագանքեիք այդ փոփոխություններին:`

`• Աբրահամ, Սարա և Ղովտ (Ծննդոց 12.1–5)`

``

`• Ադասսա (Եսթեր 2.7–9)`

``

`• Դանիել, Անանիա, Միսայել և Ազարիա (Դանիել 1)`

``

Փոփոխությունները բերում են վերապրումներ, կորուստներ, ապագայի նկատմամբ անվստահություն և վախ: Կախված ընտանիքի՝ փոփոխություններին հարմարվելու ունակությունից, նման փորձառությունները կարող են օժանդակել հոգևոր աճին, բայց և կարող են առաջացնել սթրես և անհանգստություն: Սատանան հայտարարում է, որ փոփոխությունները բերում են միայն խնդիրներ, հույս ունենալով այս կերպ կասկածներ և անվստահություն առաջացնել Աստծո նկատմամբ: Աստծո Խոսքում տեղ գտած խոստումները, ընտանիքի հոգևոր և նյութական միջոցները, ընկերները և այն հավաստիացումը, որ նրանց կյանքն Աստծո ձեռքերում է, օգնել են հավատի շատ հերոսների և հերոսուհիների հաջողությամբ հաղթահարել կյանքի դժվարին ժամանակաշրջանները։

`Եթե ճանաչում եք որևէ մեկին (կամ նույնիսկ մի ամբողջ ընտանիքի), ով վերապրում է վնասող փոփոխություններ, ինչպե՞ս կկարողանաք օգնել նրան կամ նրանց:`