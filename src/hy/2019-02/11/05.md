---
title:  Վերածնելով առաջին սերնդի հավատը
date:  11/09/2019
---

`Հավատի ի՞նչ ճգնաժամ տեղի ունեցավ Իսրայելում, երբ Հեսուն և նրա հասակակիցները մահացան։ Դատավորաց 2.7–13։`

Ուսումնասիրությունները, թե ինչպես են եկեղեցիների նման կազմակերպությունների արժեքներն ու համոզմունքները փոխանցվում հաջորդ սերունդներին, ցույց են տալիս, որ դրանց հիմնադիրները շատ լուրջ նվիրված են եղել համոզմունքներին։ Նրանք եղել են այն մարդիկ, ովքեր առաջինն են պաշտպանել դրանք։ Մեկ կամ երկու սերունդ անց, շատերը կորցնում են այդ արժեքները, իսկ դրանցից հետո նաև սկզբունքները։ Նրանք կարող են պատկանել կազմակերպությանը, հիմնականում սովորույթի ուժով։ Իսկ հաջորդող սերունդների կյանքում սովորություններն ունեն միտում վերածվելու ավանդության: Այն կրակը, որով վառվում էին հիմնադիրները, այլևս չկա:

`Ասում են՝ Աստված չունի թոռներ, Նա ունի միայն զավակներ։ Ի՞նչ է ձեր կարծիքով սա նշանակում։ Տե՛ս նաև Հովհաննես 1.12, 13, 3.7, Ա Հովհաննես 5.1։`

Քրիստոնեության մեջ, տարիքով մարդիկ, որպեսզի հոգևոր արժեքները փոխանցեն հաջորդ սերունդներին, սովորաբար երիտասարդներին պատմում են իրենց համոզմունքների մասին: Սակայն անձնական հավատը և ծանոթությունը ծնողների համոզմունքների կամ եկեղեցու դավանաբանության հետ, դա նույն բանը չէ: Լինել քրիստոնյա շատ ավելին է, քան պատկանել պատմություն և դավանանք ունեցող որևէ կազմակերպության։ Ճշմարիտ հավատը չի հանդիսանում գենետիկական բնութագիր, կամ մի սերունդից մյուսին բնականոն կերպով փոխանցվող ինչ-որ բան: Յուրաքանչյուրն ունի Քրիստոսին անձամբ ճանաչելու կարիքը։ Ծնողները չեն կարող դա անել իրենց երեխաների փոխարեն։ Եկեղեցին՝ ընդհանուր առմամբ, և ծնողները՝ մասամբ, պետք է անեն այն ամենը, ինչ կարող են, որպեսզի ստեղծեն այնպիսի մթնոլորտ, որը թույլ կտա երիտասարդներին կատարել ճիշտ ընտրություն, սակայն վերջին հաշվով, սերունդը կամ փրկված կլինի, կամ կորած, հատկապես ավետարանական լույսի նկատմամբ յուրաքանչյուր մարդու անձնական վերաբերմունքի համաձայն։

`Ջոնը, թողնելով աթեիզմը, միացավ Յոթերորդ օրվա ադվենտիստների եկեղեցուն որպես հասուն մարդ՝ ունենալով հրաշալի դարձի գալու փորձառություն։ Նա ամուսնացավ ադվենտիստ աղջկա հետ, և նրանք ունեցան երեխաներ, որոնց, բնականաբար, մեծացրեց հավատի մեջ։ Մի օր, խորհելով իր երեխաների հոգևոր վիճակի մասին, նա ասաց. «Օ՜, եթե միայն իմ երեխաներն էլ ունենային այն փորձառությունը, ինչ ես ունեցա»։ Եթե այնտեղ լինեիք, ի՞նչ կասեիք նրան։`