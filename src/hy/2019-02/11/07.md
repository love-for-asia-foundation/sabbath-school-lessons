---
title:  Հետագա ուսումնասիրության համար
date:  13/09/2019
---

Կարդացե՛ք Էլեն Ուայթի Մարգարեներ և թագավորներ գրքից «Բաբելոնյան արքունիքում» գլուխը, էջ 479–490, Ավետարանի գործիչներ գրքից «Նախազգուշացման խոսքեր» գլուխը, էջ 324, 329, և «Աստված դեմքին չի նայում» գլուխը, էջ 330, 331, Քայլեր դեպի Քրիստոս գրքից «Տիրոջ մեջ է ուրախությունը» գլուխը, էջ115–126։

Աստված չի նայում դեմքին: «Քրիստոսի կրոնն այն ընդունողին բարձրացնում է մինչև մտքի և գործի բարձրագույն մակարդակը և միևնույն ժամանակ այն ներկայացնում է ողջ մարդկային ցեղը որպես Աստծո համարժեք սիրո օբյեկտներ՝ փրկագնված Նրա Որդու զոհով։ Հիսուսի ոտքերի մոտ հարուստն ու աղքատը, կրթվածն ու տգետը հանդիպում են իրար, ընդ որում, բացարձակապես մոռանալով հասարակական դիրքի կամ աշխարհիկ գերազանցության մասին։ Մոռացվում են երկրային բոլոր տարբերությունները, երբ նայում ենք Նրա վրա, Ում խաչեցին մեր մեղքերը։ Այն Մեկի ինքնամերժումը, ներողամտությունը, անսահման կարեկցանքը, Ով բարձրագույն դիրքն էր գրավում երկնքում, առոչինչ է դարձնում մարդկային հպարտությունը, ինքնագնահատականը և սոցիալական դասակարգը։ Մաքուր ու անեղծ կրոնը ցուցադրում է իր երկնային ծագում ունեցող սկզբունքները և միաբանության բերում բոլորին, ովքեր սրբացել են ճշմարտության միջոցով։ Բոլորը հանդիպում են որպես արյամբ գնված հոգիներ, հավասարապես կախված Նրանից, Ով փրկագնեց իրենց Աստծո համար» (Էլեն Ուայթ, Ավետարանի գործիչներ, էջ 330)։

**Հարցեր քննարկման համար**

`Մեկ անգամ էլ քննարկե՛ք միաշաբթի օրվա դասի տրված հարցերը։`

`Ի՞նչ սկզբունքներ կարող ենք գտնել վերը ներկայացված Էլեն Ուայթի գրքի մեջբերումից, որոնք, եթե կիրառվեն, հեղափոխություն կանեն մեր ընտանեկան կյանքում։`

`Ի՞նչ հաջողությունների է հասել ձեր տեղական եկեղեցին հավատացյալների երիտասարդ սերունդ աճեցնելու հարցում։ Որպես դասարան՝ ի՞նչ կարող եք անել՝ օգնելու եկեղեցուն այս կարևոր առաջադրանքում։`

`Որո՞նք են այն դժվարությունները, որոնք հանդիպում են հավատը հաջորդ սերունդներին փոխանցելու ճանապարհին։`

`Այն մշակույթը, որում ապրում եք, ի՞նչ կերպ է դրականապես ազդում ձեր ընտանեկան կյանքի վրա, և ի՞նչ կերպ է այն բացասական ազդեցություն ունենում։`