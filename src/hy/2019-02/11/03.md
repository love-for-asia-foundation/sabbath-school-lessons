---
title:  Ընտանիքում մշակույթի ազդեցության տակ
date:  09/09/2019
---

`«Որովհետև ես ճանաչեցի նրան, որ իր որդկանցը և իրենից հետո իր տանը կպատվիրի, և նրանք Եհովայի ճանապարհը կպահեն, արդարություն և իրավունք անելու համար, որպեսզի Եհովան Աբրահամի վրա բերի ինչ որ ասել է նրան» (Ծննդոց 18.19)։`

Ընտանիքը հանդիսանում է անկյունի քար, որի վրա կառուցվում է հասարակությունը, կամ դրա բջիջը՝ անկախ դրա կազմից: Այս պատճառով, տարբեր ժողովուրդների մշակույթի տարբերակիչ առանձնահատկությունները սերտորեն միահյուսված են ընտանիքի կյանքի հետ: Օրինակ, մի հին մշակույթում որդին պարտավոր էր ուտել իր մահացած ծնողների դիակները։ Մեկ այլ մշակույթում, փեսան որպես օժիտ, իր հարսնացուի հորը պետք է բերեր թշնամի ցեղի տղամարդկանց կտրված գլուխները։ Նույնիսկ մեր ժամանակներում երեխաների, ծնողների, հոգածության, բաժանման, ամուսնության, և այլնին վերաբերող պատկերացումները շատ լայն են։ Ավետարանելով ինքնատիպ մշակութային վայրերում, մենք պետք է իմանանք, ինչպես վարվել այս կամ այն դեպքերում, և երբ մենք չենք կարող գնալ փոխզիջման, չստեղծենք անհարկի խնդիրներ: Միևնույն ժամանակ, մենք պետք է գիտակցենք և լրջորեն հաշվի առնենք մշակութային առանձնահատկությունների ազդեցությունը մեր ընտանիքների կյանքի վրա:

`Ի՞նչ կերպ է մշակույթն ազդել ընտանեկան կյանքի վրա հետևյալ օրինակներում։ Ի՞նչ սկզբունքներ կարող ենք սովորել այս օրինակներից։`

`Ծննդոց 16.1–3`

`Ծննդոց 35.1–4`

`Եզրաս 10`

`Գ Թագավորաց 11.1`

`Մեզանից ոչ ոք չի ապրում մեկուսացված։ Մենք և մեր ընտանիքները կրում ենք այն մշակույթի ազդեցությունը, որում ապրում ենք։ Որպես քրիստոնյաներ մենք պետք է մեր մշակույթում պահպանենք ամեն լավը, ինչը գտնվում է ներդաշնակության մեջ մեր հավատի հետ, և որքան հնարավոր է խուսափենք այն ամենից, ինչ հակասում է դրան:`

`Ձեր մշակույթում ի՞նչն է օգտակար ընտանեկան կյանքի համար և ներդաշնակ Աստվածաշնչի հետ, և ի՞նչն է անօգտակար և աններդաշնակ։ Ինչպե՞ս կարող եք լավագույնս հարմարեցնել ձեր հավատը ձեր մշակույթին՝ առանց փոխզիջելու էական ճշմարտություններ։`