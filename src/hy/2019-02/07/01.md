---
title:  Ընտանեկան միասնության գաղտնիքները
date:  10/08/2019
---

### Այս շաբաթվա ուսումնասիրության համար կարդացե՛ք.
Ծննդոց 33.12–14, Հռութ 1.16–18, Հովհաննես 17.21–26, Գաղատացիս 3.28, Եփեսացիս 2.11–22, 5.21–6.9:

> <p>Հիշելու համարը.<p>
> «Որ ամենքը մեկ լինեն, ինչպես Դու, Հայր, Ինձանում, և Ես Քեզանում, որ նրանք էլ Մեզանում մեկ լինեն, որ աշխարհքը հավատա, թե Դու ուղարկեցիր Ինձ» (Հովհաննես 17.21):

Տարբեր մարդկանց համար ընտանեկան կյանքն իրենից կյանքի տարբեր փուլեր է ներկայացնում։ Մոր և հոր համար երեխայի մուտքն իրենց կյանք ներկայացնում է մեծագույն փոփոխություն, մի փոփոխություն, որը ձգվելու է մինչև կյանքի վերջ։ Իսկ երեխայի համար, իհարկե, անգոյությունից՝ գոյությունն իսկապես կարևոր փոփոխություն է։ Հետո երեխաները ևս անցնում են կյանքի տարբեր փուլերով, թողնում են հայրական տունը և ունենում են իրենց երեխաներին։

Մենք բոլորս՝ և երեխաները, և ծնողները, պայքարում ենք ընկած մեղավոր բնույթի դեմ, որը դժվարեցնում է ընտանեկան կյանքի միաբանությունը։

Այո, խաչին գամված Հիսուս Քրիստոսի մարմնում ողջ մարդկությունը հաշտվեց Աստծո, և միմյանց հետ (Եփեսացիս 2.13–16, Կողոսացիս 1.21–23), սակայն առօրյա գործնական կյանքում մենք պետք է դիմենք Քրիստոսի շնորհին, որը կարող է ընտանեկան միաբանությունը դարձնել իրական բոլոր նրանց համար, ովքեր հավատով ձգտում են դրան։ Սա կարող է դառնալ մեր ամենօրյա փորձառությունը Քրիստոսի շնորհի միջոցով։