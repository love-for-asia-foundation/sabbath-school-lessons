---
title:  Հետագա ուսումնասիրության համար
date:  16/08/2019
---

Կարդացե՛ք Էլեն Ուայթի «Քրիստոնեական տուն» գրքի «Սուրբ շրջան» գլուխը, էջ 177–180, և Վկայություններ եկեղեցու համար գրքի 6-րդ հատորից 236–238 էջերը։

Միաբանությունը առաջնահերթ կարևորության խնդիր է: «Քրիստոնյաների առաջին գործն ընտանիքում միաբան լինելն է...

Որքան սերտ են միաբանված ընտանիքի անդամներն իրենց ընտանեկան աշխատանքում, այնքան վեհ և օգտակար կլինի այն ազդեցությունը, որը հայրը, մայրը, որդիներն ու դուստրերը կգործադրեն տան սահմաններից դուրս» (Էլեն Ուայթ, Քրիստոնեական տուն, էջ 37)։

Ընտանեկան միաբանության գաղտնիքը։ «Ընտանիքներում և եկեղեցում ամուսնալուծության և տարաձայնությունների պատճառը Քրիստոսից հեռանալն է։ Մոտենալ Քրիստոսին նշանակում է մոտենալ միմյանց։ Եկեղեցում և ընտանիքում իրական միաբանության գաղտնիքը դիվանագիտությունը չէ, ոչ էլ կառավարման հմտությունները և դժվարությունները հաղթահարելու գերմարդկային ջանքերը, որքան էլ դրանք մեծ լինեն, այլ Քրիստոսի հետ միաբանությունն է» (նույն տեղում, էջ 179)։

**Հարցեր քննարկման համար**

`Խոսե՛ք այն մասին, թե ժամանակակից հասարակության մեջ ինչն է ազդում ընտանեկան միաբանության վրա։ Ի՞նչ գործնական խորհուրդներ կարող եք առաջարկել ընտանիքներին, որոնք տառապում են այդպիսի ազդեցություններից։`

`Ձեր եկեղեցում կա՞ ընտանիք, որը հիմա գտնվում է ամուսնալուծության եզրին։ Եթե այո, որպես դասարան՝ ի՞նչ կարող եք անել, որպեսզի օգնեք այդ ճգնաժամում գտնվող ընտանիքի յուրաքանչյուր անդամին։`

`Ամբողջությամբ քննարկե՛ք հնազանդության հարցը։ Ինչպե՞ս այն հասկանալ քրիստոնեական համատեքստում։ Հնարավո՞ր է արդյոք այս սկզբունքի սխալ հասկացողություն և օգտագործում։`

`Ընտանիքում միաբանության հասնելու ի՞նչ սկզբունքներ կարող են կիրառվել եկեղեցու մեջ միաբանության հասնելու համար։`