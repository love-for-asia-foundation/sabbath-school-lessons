---
title:  Անկեղծ նվիրվածություն
date:  15/08/2019
---

Վերջին հաշվով, ընտանիքի համախմբվածությունն ու միաբանությունը պահվում են ընտանիքի անդամների նվիրվածությունից՝ սկսած միմյանց տրված ամուսնական զույգի խոստումից: Ցավալի է, բայց Աստվածաշնչյան պատմությունները լի են խախտված խոստումների, չարդարացված վստահության և նվիրվածության պակասի օրինակներով, որտեղ դրանք այնքան անհրաժեշտ էին: Սուրբ Գիրքն ունի նաև հասարակ մարդկանց ոգեշնչող օրինակներ, ովքեր իրենց ընկերներին և ընտանիքներին տվել են հավատարմության խոստումներ և Աստծո օգնությամբ պահել են իրենց խոստումները։

`Դիտարկե՛ք հետևյալ ընտանիքների օրինակները, ինչպես նաև դրանց նվիրվածության աստիճանը։ Ինչպե՞ս է նվիրվածությունն ամրապնդել որոշ ընտանիքներ։ Ի՞նչ քաջալերություն ենք մենք գտնում նրանց նվիրվածության օրինակներում։`

`Նվիրվածություն ծնողների և երեխաների միջև (Ծննդոց 33.12–14, Ելից 2.1–10)։`

``

`Նվիրվածություն եղբայրների և քույրերի միջև (Ծննդոց 37.17–28)։`

``

`Նվիրվածություն ընտանիքում (Հռութ 1.16–18, 2.11,12,20, 3.9–13, 4.10,13)։`

``

`Ամուսնական նվիրվածություն (Ովսեե 1.2, 3, 6, 8, 3.1–3)։`

Երբ մենք նվիրվում ենք ինչ-որ մեկին, լինի դա ամուսնություն կամ երեխա ունենալու կամ որդեգրելու որոշման ընդունում, անհրաժեշտ է կամավոր ինքնուրացում: Այն անհրաժեշտ է ապագայում տարբեր ընտրություններ կատարելու համար, որոնք պահանջում են մյուսի ցանկություններին հնազանդություն՝ կյանքի ամենատարբեր ոլորտներում: Պետական օրենքների օգնությամբ կարելի է սահմանափակել անվայել վարքագիծը, բայց հարաբերություններն ընտանիքում կամ ամուսնության մեջ պետք է համակված լինեն սիրով, հենց սերն է ծաղկման երաշխիքը:

`Անձամբ ձեզ համար ի՞նչ է նշանակում Հիսուսի կողմից մեզ տրված հավատարմության խոստումը (Եբրայեցիս 13.5): Ի՞նչ ազդեցություն է թողնում Նրա հավատարմությունը ձեզ վրա, և ձեր հավատարմությունը Նրա, ձեր ամուսնու, կնոջ, երեխաների, ինչպես նաև ձեր հավատացյալ եղբայրների և քույրերի վրա:`