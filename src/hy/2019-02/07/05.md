---
title:  Հնազանդություն
date:  14/08/2019
---

`Եփեսացիս 5.21-ում, խոսելով փոխհարաբերությունների մասին, ի՞նչ խորհուրդ է տալիս Պողոսը խոնարհության և ծառայության վերաբերյալ: Ինչպե՞ս է, ըստ ձեզ, այս դիրքորոշումը նպաստում եկեղեցու միաբանությանը։ Ինչո՞ւ է այն այդքան կարևոր նաև մեր տներում: Տես Եփեսացիս 5.22–6.9։`

«Հնազանդվել» բառը (Եփեսացիս 5.21) նշանակում է կամավոր կերպով խոնարհվել մեկ այլ մարդու առաջ։ Այս եզակի սկզբունքը դրսևորվել էր Քրիստոսի կյանքում (Մատթեոս 20.26–28, Հովհաննես 13.4, 5, Փիլիպպեցիս 2.5–8) և բնութագրում է բոլոր նրանց, ովքեր լցված են Նրա Հոգով (Եփեսացիս 5.18)։ «Աստծո վախով»,- ահա, թե ինչն է դրդում մարդկանց հնազանդվել այս կերպ (Եփեսացիս 5.21)։ Հասարարակական փոխհարաբերությունների մասին հեղափոխական քրիստոնեության ուսմունքն արմատացած է ինքնուրացման մեջ: Այդպես է եղել նախկինում, այդպես է նաև հիմա: Հատկապես, ինքնուրացումն է իրականություն դարձնում հոգևոր միաբանության իրողությունը Քրիստոսում, որն առանց բացառության հասանելի է բոլորին:

Ընտանիքի սկզբունքը։ Քրիստոնեական հնազանդության հիմքը դրվում է տանը։ Եթե այս սկզբունքն արդյունավետ է տանը, ապա իրավիճակը եկեղեցում արմատապես կփոխվի: Պողոսը, շարադրելով հնազանդության սկզբունքի էությունը, անմիջապես անցնում է քննարկմանը, թե այդ սկզբունքներն ինչպես պետք է կիրառվեն ընտանիքներում:

Եփեսացիս 5.22–6.9 համարներում նկարագրվում են երեք տեսակի փոխհարաբերություններ: Դրանք այն ժամանակ ավելի շատ տարածված և ամենաքիչ իրավահավասար հարաբերություններն էին։ Այս հատվածի նպատակն այն ժամանակ գոյություն ունեցող սոցիալական անհավասարությունները պաշտպանելը չէր, այլ ցույց տալ, թե ինչպես է Քրիստոսում հավատը ձևավորում նոր, աշխարհից արմատապես տարբերվող հարաբերությունների մշակույթ՝ հիմնված միմյանց առջև հավատացյալների կամավոր հնազանդության վրա:

`Ի՞նչ եք կարծում, ինչո՞ւ է Պողոսն այս հատվածում մշտապես առաջինը դիմում սոցիալապես ավելի թույլերին՝ կանանց, երեխաներին և ստրուկներին։ Աղյուսակի մեջ գրի առե՛ք, թե ում են վերաբերում հնազանդության կոչերը:`

Ավելի մեծ սոցիալական իշխանություն ունեցողներին՝ ամուսիններին, ծնողներին և տերերին նա միշտ դիմում է երկրորդը։ Յուրաքանչյուրն ստանում է մշակույթին միանգամայն ոչ հատուկ հրահանգ։ Այս հրահանգները պետք է որ ապշեցրած լինեին առաջին դարի հավատացյալներին։ Դրանք հարթեցրին Խաչի շուրջ գտնվող հողը և բացեցին ճանապարհ ճշմարիտ միաբանության համար, որը կարելի է վերապրել փոխհարաբերություններում սեփական փորձառությունների վրա: