---
title:  Քրիստոսը՝ կենտրոնն է
date:  11/08/2019
---

`Ի՞նչ պատկերներ է օգտագործում Պողոսը, որպեսզի նկարագրի այն նոր միաբանությունը Քրիստոսում, որը գոյություն ունի մարդկանց մեջ։ Ինչպե՞ս Քրիստոսն «Իրենով երկուսին մեկ մարդ ստեղծեց» Եփեսացիս 2.11–22, տե՛ս նաև Գաղատացիս 3.28։`

Քրիստոսի խաչը հեռացնում է մարդկանց իրարից բաժանող պատնեշները։ Հրեական տաճարում պատերը բաժանում էին հավատացյալներին՝ տղամարդկանց՝ կանանցից, հրեաներին՝ հեթանոսներից։ Նկարագրելով հրեաների և հեթանոսների միաբանությունը Քրիստոսում, Պողոսն օգտագործում է բառեր, որոնք հավասարապես վերաբերվում են ազգային, սոցիալական կամ սեռերի միջև ցանկացած բաժանումներին։ «Որ Իրենով երկուսին մեկ նոր մարդ ստեղծի՝ խաղաղություն անելով» (Եփեսացիս 2.15). այս բարի լուրը կարող է օգնել զույգերին իսկապես գիտակցել «մեկ մարմին» կոչվող միաբանությունն ամուսնության մեջ։ Նաև, երկար ժամանակ բաժանված ընտանիքները Քրիստոսի նկատմամբ հավատի միջոցով կարող են հաշտվել։

`Մի բան է՝ մեջբերել աստվածաշնչյան համարներ Քրիստոսում միաբանության մասին, և բոլորովին այլ բան է՝ գործնականում վերապրել այն։ Ի՞նչ գործնական փոփոխություններ է Քրիստոսը բերում մեր կյանք, որոնք թույլ են տալիս մեզ զգալ այն միաբանությունը, որը մեզ խոստացվել է։ Տե՛ս, օրինակ, Հռոմեացիս 6.4–7, Բ Կորնթացիս 5.17, Եփեսացիս 4.24–32։`

«Նկարե՛ք մի լայն շրջան, որի ծայրերից դեպի մեջտեղ ձգվում են բազմաթիվ շառավիղներ։ Որքան մոտ են այդ գծերը կենտրոնին, այնքան ավելի մոտ են մեկը մյուսին։ …

Այսպես է նաև քրիստոնեական կյանքում: Որքան մոտենանք Քրիստոսին, այնքան կմոտենանք միմյանց: Աստված փառավորվում է, երբ Իր ժողովուրդը գործում է հաշտ և կազմակերպված» (Էլեն Ուայթ, Քրիստոնեական տուն, էջ 179)։

«Հոր և որդու, ամուսնու և կնոջ միջև... կանգնած է Քրիստոսը, Միջնորդը, ունա՞կ են նրանք ճանաչելու Նրան, թե՞ ոչ։ Հիմա մենք ուրիշ ճանապարհ չունենք, բացի այն ճանապարհից, որը Քրիստոսի, Նրա խոսքի և Նրան հետևելու միջոցով է» (Դիտրիխ Բոնհյոֆֆեր, Աշակերտության արժեքը (Նյու Յորք, Մակմիլան հրատարակչություն, 1979թ., էջ 108)։

`Ձեր ընտանիքը կամ ձեր եկեղեցու ընտանիքը որքա՞ն է մոտ այդ շրջանի կենտրոնին։ Էլ ի՞նչ պետք է անել, որպեսզի ընտանիքներում փոխհարաբերությունները լինեն այնպիսին, ինչպիսին պետք է լինեն։`