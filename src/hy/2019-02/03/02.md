---
title:  Անպատրաստները
date:  14/07/2019
---

Աստծո Խոսքն ունի մեկ առանձնահատկություն. այն չի ծածկում մարդկային կյանքի իրականությունը: Ընդհակառակը, այն ցույց է տալիս նրա անշուք լինելը, տառապանքն ու անելանելիությունը: Իրականում, բացառությամբ Աստվածաշնչի առաջին մի քանի և վերջին մի քանի էջերի, Աստծո Խոսքը պատկերում է մարդկային ցեղի թշվառ վիճակը։ Պողոսը չի չափազանցեցնում, երբ գրում է. «Որովհետև ամենքը մեղանչեցին, և Աստծո փառքից պակասված են» (Հռոմեացիս 3.23)։

`Կարդացե՛ք Ա Կորնթացիս 10.1-13: Ի՞նչ նախազգուշացումներ և խոստումներ եք գտնում այստեղ։`

Շատ դեպքերում, մեր կյանքի շատ գործողություններ պարզապես տեղի ունեցող փոփոխությունների արձագանքն են, որոնց հետ մենք մշտապես բախվում ենք։ Իսկ մենք՝ քրիստոնյաներս, այդ փոփոխություններին պետք է մոտենանք հավատալով Աստծուն և դրսևորելով այդ հավատը հնազանդության մեջ, որքան էլ ցանկանայինք այլ կերպ վարվել:

«Ժամանակակից աշխարհի ամենամեծ պակասությունը դա այն մարդկանց պակասն է, որոնց չի կարելի ո՛չ գնել, ո՛չ վաճառել, դրանք անկեղծ և ազնիվ մարդիկ են, որոնք չեն վախենում մեղքն իր անունով կոչել, մարդիկ, որոնց խիղճն այնքան հավատարիմ է պարտքին, որքան կողմնացույցի սլաքը՝ բևեռին, մարդիկ, ովքեր կկանգնեն արդարության կողմը, եթե նույնիսկ երկինքները փուլ գան» (Էլեն Ուայթ, Կրթություն, էջ 57)։

Այս բառերը հավասարապես վերաբերում են և հին Իսրայելին, և Էլեն Ուայթի, և մեր ժամանակներին։

`Փոփոխությունների պայմաններում ի՞նչ սխալներ գործեցին հետևյալ հատվածների հերոսները, և ի՞նչ կարող ենք սովորել նրանց սխալներից։`

`Գործք առաքելոց 5.1–10`

`Ծննդոց 16.1, 2, 5, 6`

`Մատթեոս 20.20–22`

Փոփոխությունները գալիս և հաճախ բերում են գայթակղություններ, մարտահրավերներ և ժամանակ առ ժամանակ՝ նույնիսկ վախեր։ Ուստիև շատ կարևոր է, որ մենք ունենանք հոգևոր սպառազինություն, որպեսզի ճիշտ կերպով վարվենք դրանց հետ։ Կրկին, անկախ այն բանից, փոփոխություններն անսպասելի՞ են, թե՞ պարզապես կյանքի բնորոշ մասը, մենք պետք է պատրաստ լինենք նրան, ինչ գալիս է տեսանելի և անտեսանելի կերպով։