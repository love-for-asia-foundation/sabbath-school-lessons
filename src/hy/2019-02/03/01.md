---
title:  Նախապատրաստություն փոփոխություններին
date:  13/07/2019
---

### Այս շաբաթվա ուսումնասիրության համար կարդացե՛ք.
Ա Կորնթացիս 10.1–13, Ծննդոց 2.24, Ա Կորնթացիս 13.4–8, Ա Թագավորաց 1.27, Սաղմոս 71, Ա Կորնթացիս 15.24–26:

> <p>Հիշելու համարը.<p>
> «Արդարությունը Նրա առաջից կգնա, և Նա Իր քայլերը կդնի նրա ճանապարհի վրա» (Սաղմոս 85.13):

Մեր կյանքում ամեն բան փոփոխվում է, և մշտական բնույթ են կրում հենց միայն իրենք՝ փոփոխութունները: Դրանք հանդիսանում են մեր գոյության անբաժանելի մասը: Նույնիսկ ֆիզիկայի օրենքները ցույց են տալիս, որ փոփոխություններն ամբողջությամբ որոշում են իրականությունը:

Հաճախ փոփոխությունները տեղի են ունենում անսպասելիորեն։ Մենք ապրում ենք մեր առօրյա կյանքով, երբ հանկարծ, ակնթարթորեն, ամեն ինչ փոխվում է, և իրավիճակը լիովին դուրս է գալիս մեր վերահսկողությունից։

Երբեմն մենք հասկանում ենք, որ կգան փոփոխություններ: Մեզ ուղարկվում են նախազգուշացումներ, նշաններ, ազդանշաններ, որոնք թույլ են տալիս գիտակցել, որ շուտով ինչ-որ բան կփոխվի: Երբ նման բան է տեղի ունենում, խելացի կլինի սկսել պատրաստվել այն բանին, ինչ շուտով տեղի կունենա: Այս փոփոխություններին են վերաբերվում ամուսնությունը, երեխաների ծնունդը, ծերությունը և նույնիսկ մահը:

Այո՛, մենք մեկուսացած չենք ապրում։ Դա նշանակում է, որ մեր կյանքում փոփոխություններն անխուսափելիորեն կդիպչեն մեր ընտանիքներին: Միևնույն ժամանակ, մեր ընտանիքում տեղի ունեցող փոփոխությունները նույնպես կարող են ազդել ընտանիքի յուրաքանչյուր անդամի վրա։

Այս շաբաթ կդիտարկենք այն փոփոխությունները, որոնց հետ վաղ, թե ուշ մեզանից շատերը կբախվեն, նաև այն, թե այս փոփոխություններն ինչպես կարող են ազդել ընտանեկան կյանքի վրա։