---
title:  Ծնողական կոչման վեհությունը
date:  17/08/2019
---

### Այս շաբաթվա ուսումնասիրության համար կարդացե՛ք.
Ծննդոց 18.11, Երեմիա 31.25, Մատթեոս 11.28, Սաղմոս 127, Առակաց 22.6, Ա Թագավորաց 3.10–14, Փիլիպպեցիս 3.13:

> <p>Հիշելու համարը.<p>
> «Ահա որդիքը Տիրոջ ժառանգությունն են, և որովայնի պտուղը՝ Նրա վարձքը» (Սաղմոս 127.3):

Մարդու ծնունդն այնքան սովորական երևույթ է, որ հաճախ մենք լիովին չենք գիտակցում, թե դա ինչ հրաշք է։ Պատկերացրեք, թե ինչ զգացած կլիներ Եվան փոքրիկ Կայենին իր ձեռքերում պահելիս։ Այս փոքրիկ, անպաշտպան երեխայի աշխարհ գալուն նախորդել էին ֆիզիոլոգիական փոփոխություններ հղիության ընթացքում և տառապալի ցավեր ծննդաբերության ժամանակ: Հետո այդ փոքրիկ երեխային տեսնելը, ով այնքա՜ն նման էր իրենց, սակայն այնքա՜ն անպաշտպան։ Իսկ ի՞նչ էր զգացել ծերացած և արդեն երեխա ծնելու անընդունակ Սարան՝ նայելով իր Իսահակ որդու դեմքին: Պետք է որ ժպտալիս լիներ ամեն անգամ նրա անունը տալիս։ Աննան, որ երկար ժամանակ երեխա էր խնդրում Տիրոջից, գրկեց Սամվելին, և ասաց. «Ես այս տղայի համար աղոթք արի, և Տերն իմ խնդրվածքն ինձ տվեց՝ ինչ որ Նրանից խնդրեցի» (Ա Թագավորաց 1.27)։ Իսկ ինչպիսի՜ հիացմունքով էր լցված բոլորովին երիտասարդ աղջիկ Մարիամի սիրտը, երբ վախով ու երկյուղով կրծքին էր սեղմել իր որդուն՝ Աստծո Որդուն:

Միևնույն ժամանակ, ոչ բոլորն ունեն ծնող դառնալու առավելությունն ու պատասխանատվությունը։ Այս շաբաթ մենք կքննարկենք ծնող դառնալու պարգևն իր խնդիրներով, վախերով, բավարարվածություններով և ուրախություններով հանդերձ։