---
title:  Չբերության ցավը
date:  18/08/2019
---

`Կարդացե՛ք Ծննդոց 18.11, 30.1, Ա Թագավորաց 1.1-8 և Ղուկաս 1.7 համարները: Ի՞նչ ընդհանուր բան ունեն այս մարդիկ: Ինչպե՞ս Աստված պատասխանեց նրանց փափագին:`

Երեխաներն օրհնություն են։ Սակայն ինչ-ինչ պատճառներով Աստված ոչ բոլորին է օրհնում երեխաներով։ Ոմանք հույս են փայփայում և աղոթում ընտանիքի համար, և Աստված ողորմածաբար պատասխանում է նրանց աղոթքին, երբեմն հրաշքի ձևով, ինչպես Սարայի դեպքում: Մյուսները, նույնքան ջերմեռանդ իրենց աղոթքներում Աստծո գահի առաջ, մնում են անպատասխան։ Ամեն անգամ, տեսնելով, թե ինչպես են իրենց ընկերները շնորհակալություն հայտնում Աստծուն հղիության համար և ինչպես են գրկում իրենց երեխաներին, այս մարդիկ մտածում են իրենց դատարկ բույնի մասին և նրանց սրտի վերքը խորանում է: Նույնիսկ «քանի՞ երեխա ունեք» անմեղ հարցը ցավ է պատճառում՝ հիշեցնելով լավագույն ակումբների մասին, որտեղ անզավակների համար տեղ չկա:

Նրանք, ովքեր վերապրում են նման զգացմունքներ, պետք է գիտակցեն, որ Աստված հասկանում է իրենց վիշտը։ Սաղմոսերգուն Աստծո մասին ասում է. «Իմ թափառելը Դու համարում ես։ Իմ արտասուքները դիր Քո տկի մեջ. ահա նրանք Քո գրքում են» (Սաղմոս 56.8)։ Թեև երբեն թվում է, թե Նա լուռ է, սակայն, «ինչպես որ հայրը կգթա որդիներին, այնպես գթած է Տերը Իրենից վախեցողներին» (Սաղմոս 103.13)։

Միևնուն ժամանակ, որոշ մարդիկ տարբեր պատճառներով որոշում են երեխաներ չունենալ: Մեր աշխարհում, որը լի է տառապանքներով, ցավերով, չարություններով և հնարավոր աղետներով, նման որոշումը կարելի է հասկանալ: Որոշ դեպքերում, ոմանք գերադասում են որդեգրել ուրիշի երեխային, փոխանակ ունենան իրենց սեփական երեխաները։ Դաստիարակելով արդեն լույս աշխարհ եկած երեխաներին, նրանք տալիս են նրանց հնարավորություն շատ ավելի լավ կյանքի, քան այն, որը նրանք կարող էին ունենալ:

Անկախ այն բանից, երեխաներ ունենք, թե ոչ, մենք կարող ենք ապրել Աստծո սիրո նկատմամբ վստահությամբ և մեր բարեկեցության համար Նրա շահագրգռվածությամբ: Միևնույն ժամանակ, եկե՛ք միշտ ձգտենք նրբանկատ լինել այն մարդկանց նկատմամբ, ովքեր երեխաներ չունեն:

`Հիսուսը երբեք չի ունեցել իր սեփական երեխաները։ Ի՞նչ դասեր կարող ենք քաղել այս փաստից:`