---
title:  Հետագա ուսումնասիրության համար
date:  23/08/2019
---

«Դուք պետք է ժամանակ հատկացնեք ձեր փոքրիկների հետ խոսելուն և աղոթելուն, և չպետք է թույլ տաք, որ որևէ բան խախտի Աստծո և ձեր երեխաների հետ հաղորդակցության այդ ժամանակը։ Ձեր հյուրերին կարող եք ասել. «Աստված ինձ հանձնարարություն է տվել, և ես բամբասելու ժամանակ չունեմ»։ Դուք պետք է գիտակցեք, որ կատարում եք գործ հավերժության համար։ Ձեր ամենաառաջին պարտականությունը՝ ձեր երեխաներն են» (Էլեն Ուայթ, Քրիստոնեական տուն, էջ 266, 267)։

«Ծնողնե՛ր, դուք պետք է սկսեք կարգապահության ձեր առաջին դասը, երբ ձեր երեխաները դեռևս ձեր գրկում գտնվող փոքրիկներ են։ Սովորեցրե՛ք նրանց հնազանդեցնել իրենց կամքը ձեր կամքին։ Սրան կարելի է հասնել՝ ունենալով ամուր ձեռք և դրսևորելով համառություն: Ծնողները պետք է ունենան ինքնատիրապետում և փափկությամբ, բայց և վճռականությամբ իրենց երեխաների կամքն ուղղեն անհրաժեշտ կողմը, մինչև որ նա սովորի կատարել ձեր կամքը:

Ծնողները շատ ուշ են սկսում դաստիարակել իրենց երեխաներին: Նրանք չեն ճնշում դժգոհության և կատաղության առաջին պոռթկումը և երեխաները մեծանում են համառ։ Որքան նրանք մեծանում և հաստատվում են, այնքան հաստատվում է նրանց համառությունը» (Էլեն Ուայթ, Վկայություններ եկեղեցու համար, հատոր 1, էջ 218)։

**Հարցեր քննարկման համար**

`Ի՞նչ է նշանակում լինել Աստծո «զավակ»։ Ինչպե՞ս մենք պետք է հասկանանք այդ կերպարը և ի՞նչ մխիթարություն կարող ենք գտնել դրանում։`

`Մի հայր, երբ ծնվում են նրա երեխաները, ասել է հետևյալը. «Երեխաներիս շնորհիվ ես սովորել եմ երկու կարևոր աստվածաբանական ճշմարտություն: Առաջինն ազատ կամքն է, երկրորդը՝ մարդկային մեղավոր բնությունը»։ Ինչպե՞ս կարող են փոքրիկ երեխաները բացել այս ճշմարտությունները։`

`Ո՞րն է ամենաճիշտ ժամանակն օգնելու ձևավորել երեխաների կամքը։ Ինչպե՞ս պետք է սա արվի։ Ինչպե՞ս կարող ենք ձևավորել մեր երեխաների կամքը համաձայն Աստծո ծրագրի, երբ ինքներս դեռ լիովին չենք հնազանդվել Նրա կամքին։`

`Մտածե՛ք միայնակ ծնողների մասին։ Որո՞նք են այն գործնական քայլերը, որոնք ձեր եկեղեցին՝ որպես մի ամբողջական կառույց, կարող է օգնել միայնակ ծնողներին և նրանց երեխաներին, որոնց նրանք փորձում են մեծացնել ինքնուրույն։`

`Որո՞նք են այն ճանապարհները, որոնց միջոցով մենք կարող ենք քաջալերել այն ծնողներին, ում երեխաները շեղվել են հավատի ճանապարհից։`