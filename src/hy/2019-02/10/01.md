---
title:  Ժամանակավոր տհաճություններ
date:  31/08/2019
---

### Այս շաբաթվա ուսումնասիրության համար կարդացե՛ք.
Մատթեոս 7.5, Եփեսացիս 1.7, Փիլիպպեցիս 2.4–8, Եփեսացիս 4.26, 27, Հակոբոս 1.19, 20, Կողոսացիս 3.19, Մատթեոս 7.12:

> <p>Հիշելու համարը.<p>
> «Բարկանաք՝ մի մեղանչեք. թող արեգակը ձեր բարկության վրա չմտնի» (Եփեսացիս 4.26):

Նույնիսկ լավագույն ընտանիքներում են լինում տարաձայնություններ և ընդհարումներ: Այսպիսին է կյանքի իրականությունն ընկած աշխարհում: Ամուսնու կողմից աղբ չթափելը, աղջկա կողմից տնային հանձնարարությունների չկատարելը, կամ որդու կողմից տնտեսության աշխատանքների չկատարելը, այս բոլորը աննշան խնդիրներ են, որոնք որպես կանոն, կարելի է լուծել նվազագույն ջանքերով: Սակայն ուրիշ խնդիրները կարող են լրջորեն բարդացնել ընտանեկան կյանքը. Զոքանչի կշտամբանքներն ու մանիպուլյացիաները, հոգեպես անառողջ հոր կողմից երեխաներին վիրավորելը, որդու անբարո կյանքը կամ աղջկա թմրամոլությունը:

Նոր Կտակարանում բազմիցս մեզ ասվում է սիրել միմյանց (Հովհաննես 13.34, Հռոմեացիս 12.10), ապրել համերաշխ և ներդաշնակության մեջ (Հռոմեյեցիս 15.5, Եբրայեցիս 12.14), լինել համբերատար, բարի, և դրսևորել կարեկցանք (Ա Կորնթացիս 13.4), մյուսներին մեզնից առավել համարել (Փիլիպպեցիս 2.3), և կրել միմյանց բեռը (Եփեսացիս 4.2)։ Իհարկե, այս ամենն ավելի հեշտ է ասել, քան անել, նույնիսկ, եթե դա վերաբերվում է մեր ազգականներին: Այս շաբաթ մենք կդիտարկենք, թե ինչպես կարելի է մեղմացնել այդպիսի տհաճությունները, հատկապես, եթե դրանք ծագում են ընտանիքում: