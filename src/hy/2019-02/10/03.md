---
title:  Ամուսնության մի քանի սկզբունքներ
date:  02/09/2019
---

Ամուսնությունը, ինչպես և Շաբաթը, Աստծո պարգևն է մարդկությանը, դեռևս Եդեմից։ Եվ որպես Յոթերորդ օրվա ադվենտիստներ, մենք գիտենք, թե մարդկային հոգիների թշնամին որքան ուժեղ է աղավաղել այդ երկու սահմանումները: Նույնիսկ ամենահաջող ամուսնությունները երբեմն տառապում են բախումներից։

Ստորև բերված են մի քանի սկզբունքներ, որոնք կարող են օգնել զույգերին լուծել խնդիրները:

`Կարդացե՛ք Եփեսացիս 1.7 համարը: Ի՞նչ կարևոր սկզբունք եք գտնում այստեղ, որը պետք է պահպանվի յուրաքանչյուր ամուսնության մեջ:`

Անհրաժեշտ է սովորել ներել, հատկապես, երբ ձեր կողակիցը դրան արժանի չէ։ Յուրաքանչյուր ոք կարող է ներել նրան, ով արժանի է ներման: Այս դեպքում, դա նույնիսկ դժվար է ներում անվանել: Իսկական ներումն այն է, երբ ներում են նրանց, ովքեր արժանի չեն դրան: Տերը ներեց մեզ Հիսուս Քրիստոսի միջոցով, և մենք պետք է նույնն անենք։ Հակառակ դեպքում, մեր ամուսնությունը, եթե նույնիսկ մեզ հաջողվի պահպանել այն, միայն տառապանքներ կբերի:

`Կարդացե՛ք Հռոմեացիս 3.23 համարը: Այստեղ ո՞ր սկզբունքի մասին է գնում խոսքը:`

Դուք պետք է ընդունեք, որ ամուսնացած եք մեղավորի մարդու հետ, ով որոշակի աստիճանի վնասված է զգացմունքայնությամբ, ֆիզիկապես և հոգեպես։ Հարմարվե՛ք դրան։ Ընդունե՛ք ձեր կողակցի սխալները։ Աղոթե՛ք դրանցից դուրս գալու ճանապարհի համար։ Միգուցե դուք պետք է ապրեք այդ սխալների հետ, բայց չպետք է դրանց վրա կենտրոնանաք։ Հակառակ դեպքում, դրանք ձեզ հում-հում կուտեն։ Սուրբ և կատարյալ Աստվածը Քրիստոսի միջոցով ընդունում է մեզ այնպիսին, ինչպիսին կանք։ Դուք, որ շատ հեռու եք սուրբ ու կատարյալ լինելուց, պետք է նույն կերպ վարվեք ձեր կողակցի հետ։

`Կարդացե՛ք Փիլիպպեցիս 2.4-8 համարները: Ինչպիսի՞ կարևոր սկզբունքի մասին է խոսվում այս համարներում և ինչպես կարող է այն օգնել մեզ ոչ միայն ամուսնության մեջ, այլ նաև բոլոր հավանական բախումնային հարաբերություններում։`