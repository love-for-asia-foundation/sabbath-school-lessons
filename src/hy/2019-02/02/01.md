---
title:  Մեր կատարած ընտրությունը
date:  06/07/2019
---

### Այս շաբաթվա ուսումնասիրության համար կարդացե՛ք.
Եփեսացիս 1.1–4, Մատթեոս 22.35–37, Մատթեոս 7.24, 25, Առակաց 18.24, Ա Կորնթացիս 15.33, Ժողովող 2.1–11:

> <p>Հիշելու համարը.<p>
> «Բայց եթե Տիրոջը ծառայություն անելը ձեզ անհաճո է, ընտրեցեք այսօր ձեզ համար, թե ո՞րն եք պաշտելու. գետի այն կողմին ձեր հայրերի պաշտած աստվածնե՞րը, թե՞ Ամորհացիների աստվածները, որոնց երկրի մեջ դուք բնակվում եք. բայց ես և իմ տունը Եհովային ենք պաշտելու» (Հեսու 24.15):

Արդյոք նկատե՞լ եք, որ կյանքում միշտ պետք է ընտրություն կատարել։ Ամբողջ օրը՝ սկսած արթնանալուց, մինչև երեկոյան քնելու պահը, ընտրություն է։ Մենք այնքան հաճախ ենք ընտրություն կատարում, որ նույնիսկ չենք էլ մտածում դրա մասին։ Մենք պարզապես ընտրում ենք։

Երբեմն ընտրությունը կարող է լինել պարզ, և նույնիսկ հնաոճ, այն դեպքում, երբ կան ճակատագրական որշումներ, որոնք փոխում են մեր կյանքը և ունենում են հավերժական հետևանքներ ոչ միայն մեր, այլև մեր սեփական ընտանիքների համար։

Կարևոր է, որպեսզի կատարելով ընտրություն լուրջ հարցերում, մենք հասկանանք, որ այն կարող է փոխել ինչպես մեր, այնպես էլ մեր մոտիկների կյանքը:

Մեզանից շատերն այսօր զղջում են ընդունած որոշումների համար: Շատերը մինչ օրս ապրում են անցյալում սխալ ընտրության հետևանքով փշրված հույսերի բեռով: Բարեբախտաբար, կա ներում: Գոյություն ունի փրկագնում և ապաքինում նույնիսկ նրանց համար, ովքեր արել են ամենավատ ընտրությունը:

Այս շաբաթ մենք կքննարկենք մեր ընդունած որոշումների հարցը, և այն, թե ինչպես է մեր ընտրությունն ազդում մեր և մեր ընտանիքների վրա: