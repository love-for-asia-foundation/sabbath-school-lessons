---
title:  Ճիշտ ընտրություն
date:  08/07/2019
---

Մենք բոլորս քաջ գիտակցում ենք մեր կատարած ընտրությունների կարևորությունը։ Գիտենք նաև, թե ինչպես կարող են սխալ ընտրությունները բացասաբար ազդել մեր և ուրիշների կյանքի վրա։ Հարցը հետևյալն է. ինչպե՞ս կատարել ճիշտ ընտրություն։

`Հետևյալ համարները մեզ առաջարկում են խորհուրդներ, որոնք կարող են օգնել մեզ ճիշտ որոշում կայացնելու մեջ։ Ի՞նչ խորհուրդներ են դրանք։`

`1. Ա Թեսաղոնիկեցիս 5.17, Հակոբոս 1.5`

`2. Եսայիա 1.19, Մատթեոս 7.24, 25`

`3. Սաղմոս 119.105, Բ Տիմոթեոս 3.16`

`4. Առակաց 3.5, 6, Եսայիա 58.11`

`5. Առակաց 15.22, 24.6`

Ընդունելով լուրջ որոշումներ, շատ կարևոր է աղոթքով դիմել Տիրոջը, որպեսզի համոզվենք, որ մեր ընտրությունը մեզ չի տանի Աստծո Օրենքը կամ Նրա Խոսքի սկզբունքները խախտելուն։ Չափազանց կարևոր է, որ մենք վստահենք Աստծուն, և հնազանդվենք Նրան: Մենք պետք է աղոթենք, որպեսզի մեր որոշումները փառավորեն Նրան, և որ պատրաստ լինենք հրաժարվել մեր սեփական ցանկություններից, եթե դրանք հակասում են մեր կյանքի վերաբերյալ Նրա ծրագրերին։

Շատ դեպքերում, երբ անհրաժեշտ է ընտրություն կատարել, մեզ նաև կարող են օգնել իմաստուն խորհրդատուները: Ի վերջո, մենք կարող ենք հանգիստ լինել՝ իմանալով, որ Աստված սիրում է մեզ և մեզ համար ցանկանում է լավագույնը։ Եվ եթե հավատով ու խոնարհությամբ Նրան հանձնենք մեր կյանքը, կարող ենք ճիշտ որոշումներ ընդունել և առաջ շարժվել։

`Ինչպե՞ս եք կատարում ձեր կյանքի կարևոր ընտրությունները։ Ինչո՞վ եք ղեկավարվում ձեր որոշումներում։`