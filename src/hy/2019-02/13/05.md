---
title:  Սրտերի դարձի գալը Հորդանանում
date:  25/09/2019
---

Համաձայն Գաբրիելի կանխասման (Ղուկաս 1.17) և Հիսուսի Քրիստոսի հաստատման (Մատթեոս 11.14, 17.12, 13), ավետարանիչները համոզված են, որ Հովհաննես Մկրտիչն այն «ուղարկվածն» էր, ով պետք է պատրաստեր Տիրոջ ճանապարհը (Մատթեոս 11.10, Մարկոս 1.2, Ղուկաս 7.27, համեմատե՛ք Մաղաքիա 3.1)։

`Ուշադրություն դարձրեք Հովհաննեսի լուրի հիմնական տեսանկյունների վրա։ Նրա լուրն ինչպե՞ս ծառայեց «սրտերը դարձի բերելուն»։ Մատթեոս 3.2, 8, 14.4, Մարկոս 1.4, Ղուկաս 3.3,8,9, 11,13,14։`

Հողագործի նման, ով քրտնաջանորեն հերկում է պինդ հողը՝ պատրաստելով այն սերմերի համար, Հովհաննեսը դատապարտեց մեղքը և մեղավորներին կանչեց ապաշխարության։ Մեր մարդկային բնույթն այնպիսին է, որ առանց ինքնաքննման, առանց գիտակցելու մեր իրական վիճակը, մենք չենք զգում ինչ-որ լավագույնի ձգտելու անհրաժեշտությունը: Հովհաննեսի լուրը մարդկանց ուղղեց դեպի Աստծո սուրբ պահանջները, այն ժողովրդին հիշեցրեց Նրա կատարյալ արդարության նկատմամբ իրենց կարիքի մասին։ Իրական ապաշխարությունը միշտ բնորոշվում է հնազանդությամբ և Աստծո օգնությունը փնտրելով, որպեսզի փոխի իրեն: Ցուցադրելով Աբրահամին իրենց հայրը հայտարարողների մակերեսայնությունը, եսասիրությունն ու, կեղծավորությունը, Հովհաննեսը փորձում էր բացել նրանց հայրերի հավատի ավելի խոր նշանակությունը։

`Ինչպե՞ս Հովհաննես Մկրտչի լուրը ճանապարհ պատրաստեց Հիսուսի համար։ Հովհաննես 1.35–37, 3.27–30։`

Հովհաննեսին ցույց էր տրվել, որ Հիսուսն Աստծո Գառն էր։ Երբ նա Հիսուսին այս կերպ ներկայացրեց (Հովհաննես 1.29, 36), նա տառացիորեն մարդկանց դեպի Տերը դարձրեց։ Անդրեասն ու Հովհաննես Մկրտչի աշակերտներից ևս մեկը՝ Հովհաննեսը, (ով գրել է Ավետարանը, և նկարագրել Քրիստոսի մկրտության օրը), լքեցին Հովհաննես Մկրտչին և դարձան Հիսուսի աշակերտները։ Եղիայի մասին լուրը ոչ միայն մատնանշում է ապաշխարության անհրաժեշտությունը, այլ նաև ցույց տալիս Նրան, Ով փրկում է մեղքից: Սա Փրկչի մասին սքանչելի լուր է, որն անձամբ ծանոթացնում է մարդկանց Նրա հետ:

`Եթե Հովհաննես Մկրտիչը կանգ առներ ձեր տանը, ձեր կարծիքով, ի՞նչ կասեր ձեզ։`