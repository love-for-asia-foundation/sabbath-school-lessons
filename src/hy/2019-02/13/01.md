---
title:  Սրտերի դարձի գալը վերջին ժամանակներում
date:  21/09/2019
---

### Այս շաբաթվա ուսումնասիրության համար կարդացե՛ք.
Մաղաքիա 4.5, 6, Մատթեոս 11.14, 15, 17.10, Գ Թագավորաց 16.29–17.24, Գ Թագավորաց 18.20–45, Մատթեոս 3.2:

> <p>Հիշելու համարը.<p>
> «Ահա ես կուղարկեմ ձեզ համար Եղիա մարգարեն, Տիրոջ մեծ և ահեղ օրը գալուց առաջ. Եվ նա պիտի դարձնի հայրերի սիրտը դեպի որդիքը և որդկանց սիրտը՝ դեպի իրենց հայրերը. Որ միգուցե Ես գամ և երկիրը զարկեմ անեծքով» (Մաղաքիա 4.5, 6)։

Մեր կյանքն անցնում է փուլերով։ Երբեմն այդ փուլերը լավ են անցնում, երբեմն՝ ոչ։ Որոշ ընտանիքներ դիմանում են հարվածներին և պահպանում են միաբանությունը, մյուսները՝ քայքայվում են։

Ինչպիսին էլ լինի մեր անձնական, կամ մեր ընտանիքի վիճակը կյանքի որոշակի փուլում, մենք կարող ենք և պետք է ապրենք Աստծո խոստումների լույսի ներքո՝ ապավինելով դրանց մեր ամբողջ սրտով, հոգով և ուժով, որովհետև, ի վերջո, դրանք են մեր միակ հույսը։ Միակը, բայց հրաշալին: Աստծո Խոսքը հարուստ է խոստումներով, խոստումներ, որոնց վրա մենք, մեր սիրելիները, մեր ընտանիքը և մեր եկեղեցին կարող ենք ապավինել, կյանքի որ փուլում էլ լինենք։

Եռամսյակի այս վերջին շաբաթվա ընթացքում մենք կդիտարկենք որոշ աստվածաշնչյան պատմություններ, խոստումներ և փորձառություններ։ Մենք կաշխատենք դասեր քաղել մեզ համար, ինչպիսին էլ որ լինի մեր վիճակը։ Դժվարությունները, վախերը և անհանգստություններն ուղեկցում են մեզ մեր կյանքի ողջ ընթացքում: Բարեբախտաբար, մենք երկրպագում ենք այն Աստծուն, Ով ոչ միայն գիտի այն ամենը, ինչի հետ մենք բախվում ենք, այլ նաև իրավիճակը պահում է հսկողության տակ: