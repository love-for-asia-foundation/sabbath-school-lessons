---
title:  Սովորելով թագավորի սխալներից
date:  15/09/2019
---

`Կարդացե՛ք Եզեկիայի բժշկության և բաբելոնացի դեսպանների այցի պատմությունը: Բ Մնացորդաց 32.25, 31, Եսայիա 38, 39:`

Սուրբ Գիրքը նշում է, որ Բաբելոնի թագավորի պատվիրակները հետաքրքրված էին Եզեկիա թագավորի հրաշալի առողջացմամբ, սակայն, Եզեկիան լռում է այդ մասին։ Նա նշանակություն չտվեց այն երևույթներին, որոնք կարող էին բացել հարցասեր դեսպանների սրտերը ճշմարիտ Աստծո գիտության նկատմամբ: Զարմանալի է 38-րդ գլխում բուժման համար երախտագիտության և 39-րդ գլխում այդ մասին նրա լռության հակադրության միջև։

«Աստված նրան թողեց նրան փորձելու համար»։ Այս պաշտոնական այցը շատ նշանակալից իրադարձություն էր, սակայն գրված չէ, որ Եզեկիան աղոթքով հատուկ առաջնորդություն որոնեց մարգարեներից կամ քահանաներից։ Ոչ էլ Աստված միջամտեց։ Հաշվի չնստելով հասարակության կարծիքի հետ, չխորհրդակցելով հոգևոր առաջնորդների հետ այն հարցերի շուրջ, որոնք վերաբերում էին Աստծո մտադրությանը՝ նրա և ամբողջ ժողովրդի կյանքի մեջ, Եզեկիան ապավինեց բացառապես սեփական հասկացողությանը։ Հնարավոր է, որ Բ Մնացորդաց 32.31 համարի հեղինակը մտադիր էր ցույց տալ, թե որքան ինքնավստահ կարող է դառնալ մարդը և որքան հեշտությամբ նա կարող է արհամարհել Աստծո օրհնությունները, ընդունելով դրանք ինքնին հասկանալի:

`Ստորև ներկայացված են ընտանեկան կյանքի հավատարմության որոշ դասեր, որոնք կարող ենք քաղել Եզեկիայի փորձառությունից։ Ուրիշ ի՞նչ փորձառությունների կարող ենք սովորել նրա փորձառությունից։`

Քրիստոնյաների տուն կատարած յուրաքանչյուր այց մարդկանց համար հնարավորություն է՝ հանդիպելու Քրիստոսի հետևորդներին։ Հնարավոր է այցելուներից քչերը բաց կլինեն հոգևոր թեմաներով խոսակցությունների համար։ Քրիստոնյաները պետք է գտնեն նուրբ միջոցներ և համապատասխան հնարավորություններ նրանց հետ կիսվելու Բարի լուրով։

Քրիստոնյաները չպետք է պարծենան իրենց նյութական բարեկեցությամբ կամ ձեռքբերումներով, թեև նրանք կարող են ընդունել դրանք որպես Աստծո օրհնություններ։ Նրանք կանչված են քարոզելու «Նրա առաքինությունները, որ ձեզ խավարից կանչեց Իր զարմանալի լույսի մեջ» (Ա Պետրոս 2.9), կամ, օգտագործելով Եզեկիայի փորձառությունը որպես խորհրդանիշ, հայտարարել, որ իրենք մահանում էին, սակայն Քրիստոսը բժշկեց իրենց, իրենք մեռած էին մեղքում, բայց Քրիստոսը հարություն տվեց իրենց և նստեցրեց երկնավորներում (Եփեսացիս 2.4–6)։

`Ինչպե՞ս եք կարողանում օգտագործել ձեր տունն ուրիշներին վկայելու համար։ Ինչպե՞ս կարող եք կիսել ձեր հավատը Քրիստոսով ավելի պարզ ու մատչելի կերպով ձեր հյուրերի հետ։`