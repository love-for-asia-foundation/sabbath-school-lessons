---
title:  Ընտանեկան կյանքը որպես վկայություն
date:  18/09/2019
---

`Հետևյալ համարներում հետևե՛ք Նոր Կտակարանի «նմանող եղեք» կամ «նման եղեք» բառերի կիրառմանը։ Ի՞նչ են դրանք մեզ ասում քրիստոնյա դառնալու և աճելու գործընթացի մասին։ Ձեր կարծիքով, ի՞նչ կապ կա նմանվելու և վկայելու միջև: Ա Կորնթացիս 4.16, Եփեսացիս 5.1, Ա Թեսաղոնիկեցիս 1.6, Եբրայեցիս 6.12, 13.7, Գ Հովհաննես 11։`

Նոր կտակարանյան Նմանող լինելու շեշտադրումը խրախուսում է ընդօրինակելու կարևոր դերը սովորելու գործընթացում։ Մարդիկ ձգտում են նմանվել նրան, ում նայում են։ Այս սկզբունքն առհասարակ կիրառելի է հարաբերությունների համար հատկապես տանը, որտեղ այն սովորական բան է։ Այնտեղ երեխաներն ընդօրինակում են իրենց ծնողներին, եղբայրներին ու քույրերին, ամուսնական զույգերից հաճախ մեկը նմանակում է մյուսին։ Այս գաղափարը տրամադրում է կարևոր բանալի այն մասին, թե ինչպես զույգերն ու ընտանիքները կարող են տանել Քրիստոսի վկայությունն այլ զույգերի և ընտանիքների։

Սոցիալական ազդեցության ուժը։ Մենք վկայում ենք մեր տներում, երբ ուրիշներին հնարավորություն ենք տալիս հետևել մեզ՝ հրավիրելով նրանց և պատմելով այս կամ այն փորձառություններից, որոնք վերապրել ենք ընտանիքում: Շատերը պարզապես չեն ունեցել հնարավորություն հետևել՝ նմանվելու արժանի ընտանեկան հարաբերությունների օրինակին: Մեր տներում նրանք կարող են տեսնել, թե ինչպիսի փոփոխություններ է կատարում Հիսուսի Հոգին։ «Հասարակական ազդեցությունն ունի հրաշալի զորություն, որը, եթե մենք կամենանք, կարող ենք օգտագործել որպես մեր շուրջը գտնվողներին օգնելու միջոց» (Բժշկության ծառայություն, էջ 354)։

Ընտանեկան զույգերը, ովքեր հրավիրում են այլ զույգերի ընթրելու, հաղորդակցվելու, մասին Աստվածաշունչն ուսումնասիրելու, ընտանիքի ամրապնդման համար դասընթացներին այցելելու, կարող են օրինակ ծառայել հրավիրվածների համար: Փոխըմբռնումը, միմյանց քաջալերելը, ընդհարումների լուծումը, և ընտանեկան կյանքի խտրությունների հաղթահարումը վկայում են, որ ընտանիքն ապրում է Քրիստոսում:

`Այս համատեքստում, այնուամենայնիվ, ինչի՞ց պետք է մշտապես զգուշանանք։ Երեմիա 17.9, Հովհաննես 2.25, Հռոմեացիս 3.23։`

Նմանվեք նրանց, ովքեր նմանվում են Քրիստոսին։ Մարդկային բոլոր օրինակները կատարյալ չեն, սակայն, որպեսզի ձեր ընտանիքն ունենա քրիստոնեական վկայություն, չի պահանջվում լինել ինքը՝ կատարելությունը: Նոր Կտակարանը կոչ է անում հավատացյալներին նմանվել նրանց, ովքեր նմանվել են Քրիստոսին: Այս գաղափարը կայանում է այն բանում, որ մարդիկ ձեռք են բերում Քրիստոսի նկատմամբ հավատը, երբ տեսնում են, թե ինչպես է այն դրսևորվում այն մարդկանց կյանքում, ովքեր, չնայած բնավորության անկատարությանը, ձգտում են նմանվել Նրան:

`Ի՞նչ կարող եք անել, որ ձեր տունը ուրիշների համար լինի քրիստոնեական վկայության ավելի վառ օրինակ։`