---
title:  Հյուրասիրություն
date:  19/09/2019
---

`Համեմատելով հյուրընկալության վերաբերյալ աստվածաշնչյան համարները որոշ աստվածաշնչյան հերոսների ընտանեկան կյանքի իրական դեպքերի հետ (Եսայիա 58.6, 7, 10–12, Հռոմեացիս 12.13, Ա Պետրոս 4.9), նշեք, թե ինչում է դրսևորվել հյուրընկալությունը, որի մասին խոսվում է տվյալ հատվածներում:`

`Աբրահամ և Սարա (Ծննդոց 18.1–8)`

`և նրա ընտանիքը (Ծննդոց 24.15–20, 31–33)`

`Զաքեոս (Ղուկաս 19.1–9)`

Դրսևորելով հյուրընկալություն, մենք կարող ենք բավարարել մեկ այլ մարդու հիմնական կարիքները. հանգիստը, կերակուրը և ընկերությունը։ Դա անձնվեր սիրո շոշափելի արտահայտություն է։ Հիսուսը հյուրասիրությանը տալիս է աստվածաբանական նշանակություն, ասելով, որ սովածին կերակրելը և ծարավին ջուր տալը ծառայություն է, որը մենք կատարում ենք Նրա համար (Մատթեոս 25.34–40)։ Տունը ծառայության համար օգտագործել կարելի է պարզապես հարևաններին ընթրիքի հրավիրելով և դրսևորելով անկեղծ հյուրասիրություն, երբ ձեր տանը ժամանակավորապես տեղ եք տալիս մի մարդու, ում հետ հարազատ տանը վերաբերվում են դաժանորեն: Դա վերաբերում է ինչպես պարզ, բարեկամական հաղորդակցությանը, այնպես էլ ինչ-որ մեկի համար աղոթելու առաջարկին և Աստվածաշնչի ուսումնասիրության դասեր անցկացնելուն: Ճշմարիտ հյուրընկալությունը դուրս է գալիս նրանց սրտերից, ովքեր վերապրել են Աստծո սերը և ցանկանում են արտահայտել այն ոչ միայն բառերով, այլև գործերով։

Որոշ ընտանիքներ բողոքում են, որ չունեն բավարար միջոցներ, ժամանակ և ուժ հյուրընկալության համար։ Մյուսներն իրենց անհարմար և անվստահ են զգում անհավատների հետ հաղորդակցության մեջ։ Երրորդները ցանկանում են խուսափել բարդություններից, որոնք ծագում են, երբ զբաղվում են ուրիշների խնդիրներով: Որոշ ժամանակակից ընտանիքներ ճշմարիտ հյուրընկալությունը չեն տարբերում հյուրերին զվարճացնելուց։

`Ի՞նչ կերպ է ձեր ընտանեկան կյանքն արտացոլում ձեր սեփական հոգևոր վիճակը։`