---
title:  Ամեն ինչից առաջ ընտանիքը
date:  16/09/2019
---

Ամենից առաջ մարդիկ իրենց հավատի մասին պատմում են հարազատներին: Սրանից ավելի կարևոր առաքելություն չկա։

`Ի՞նչ եզրակացության կարելի է հանգել Հովհաննես 1.40–42 համարներից տանը հավատով կիսվելու մասին։ Տե՛ս նաև Երկրորդ Օրինաց 6.6, 7, Հռութ 1.14–18։`

Խանդավառ հաղորդում։ Անդրեասն ավելին արեց, քան պարզապես տեղեկացնելը։ Նա կազմակերպեց, որպեսզի իր եղբայր Սիմոնը հանդիպի Հիսուսին։ Հիսուսի մասին խանդավառված հաղորդել և Նրան ներկայացնել որպես Անձնավորություն. ահա հարազատներին բարի լուրը հաղորդելու պարզ միջոցներից մեկը: Եղբորը Հիսուսի հետ ծանոթացնելուց հետո Անդրեասը մի կողմ քաշվեց։ Հետո Հիսուսն ու Պետրոսն իրենք կառուցեցին իրենց հարաբերությունները։

Օգնելով երեխաներին հասնել հավատի հանգրվանին։ Հաճախ են ընտանիքում թերագնահատում Ավետարանը ընկալելու երեխաների ընդունակությունները: Ծնողները սխալմամբ կարծում են, որ երեխաները պարզապես ներծծում են ընտանիքում տիրող հոգևորությունը։ Միշտ չէ, որ այդպես է։ Չնայած Աստծո ընտանիքի փոքր անդամները սովորում են տեսած օրինակների վրա, դրա հետ միասին նրանք կարիք ունեն անհատական ուշադրության և նաև, որ իրենց անձամբ ծանոթացնեն Հիսուսի հետ: Երկրորդ Օրինաց 6-րդ գլխում համառորեն ասվում է, որ անհրաժեշտ է ուշադրություն դարձնել կրոնական դաստիարակության ամենաարդյունավետ մեթոդներին։ Երեխաների մոտ պետք է զարգացնել կանոնավոր հոգևոր կյանքի հմտություններ և սովորություն՝ երկրպագել Աստծուն ընտանեկան երկրպագության ժամանակ: Անհրաժեշտ է, որ երեխաները և երիտասարդները ժամանակ նվիրեն դրան և ներդնեն լուրջ ջանքեր:

`Ի՞նչ կարող ենք մենք սովորել Նոեմիի ավետարանչական ջանքերից։ Հռութ 1.8–22։`

Հռութը վկան էր այն բանի, թե ինչպես էր Նոեմին վերապրում իր կյանքի ամենածանր պահը: Նոեմին ստիպում էր հարսին վերադառնալ հայրական տուն, երբ ինքն էր գտնվում ընկճված վիճակում (Հռութ 1.15, 20, 21), զգալով Աստծո նկատմամբ բարկություն և վիրավորանք իր վշտի համար: Հռութի դեմքում մենք գտնում ենք ամենահամոզիչ վկայությունը, թե որքան լիարժեք կարող են երիտասարդները նվիրվել կատարյալ Աստծուն, եթե նույնիսկ Նրան ճանաչել են անկատար ծնողների միջոցով։

`Ինչպե՞ս է այն հասկացողությունը, որ ընտանիքը հանդիսանում է կարևոր ավետարանչական դաշտ, ազդում ձեր հարաբերությունների վրա նրանց նկատմամբ, ովքեր ապրում են ձեզ հետ: Ամբողջ ընտանիքով քննարկեք և կազմեք ցուցակ, թե ձեր ընտանիքը ինչ կկարողանար անել անհավատ հարազատների համար:`