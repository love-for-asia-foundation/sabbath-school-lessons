---
title:  Հետագա ուսումնասիրության համար
date:  20/09/2019
---

Կարդացե՛ք Էլեն Ուայթի Քրիստոնեական տուն գրքից «Քրիստոնեական հզոր վկայություն», 35–39 էջ, և «Կյանքի անհավատ ուղեկցի նկատմամբ վերաբերմունքը», էջ 348–352 գլուխները, Բժշկության ծառայություն գրքից «Ընտանեկան ծառայություն» գլուխը, էջ 349–355, և Մարգարեներ և թագավորներ գրքից «Դեսպանները Բաբելոնից» գլուխը, էջ 340–348։

Ընտանիքի ուժը ավետարանչության մեջ։ «Ճշմարիտ քրիստոնեական տան ազդեցությունը շատ ավելի գործուն է մարդկային սրտի և կյանքի վրա, քան ցանկացած քարոզ։ …

Մեր ազդեցության ոլորտը կարող է թվալ նեղ, մեր ընդունակությունները՝ փոքր, մեր հնարավորությունները՝ սահմանափակ, մեր գիտելիքները՝ անբավարար, սակայն մեզ բացվում են հրաշալի հնարավորություններ, եթե մենք հավատով օգտագործում ենք ամեն արժեքավորը, որ կան մեր ընտանիքներում» (Էլեն Ուայթ, Բժշկության ծառայություն, էջ 352, 355)։

**Հարցեր քննարկման համար**

`Հետաքրքրվեք, թե արդյոք ձեր դասարանում կա՞ն այնպիսիները, ովքեր Աստծուն ընդունել են ինչ-որ ընտանքի շնորհիվ: Քննարկե՛ք, թե ի՞նչն է նրանց վրա թողել այդպիսի ուժեղ տպավորություն: Մենք ի՞նչ կարող ենք սովորել այդ օրինակից։`

`Դուք՝ որպես դասարան, ի՞նչ գործնական ճանապարհներով կարող եք ծառայել անհավատ ամուսին կամ կին ունեցող ընտանիքին։`

`Խոսե՛ք այն ճնշումների մասին, որը ցուցաբերվում է քրիստոնյայի վրա այն ընտանիքներում, որտեղ ամուսիններից մեկն անհավատ է: Ինչպե՞ս կարող է դա դրսևորվել: Ձգտեք գտնել հնարավոր լուծումներ ստեղծված իրավիճակներում:`

`Քրիստոնյան իր անձնական կյանքով վկայում է երեխաներին, անհավատ ամուսիններին, հարազատներին և հյուրերին։ Թեև միշտ չէ, որ հաջողվում է ուզածի պես կիսվել հավատով, և այդ վկայությունը միշտ չէ, որ դարձի է բերում հարազատներին և հյուրերին, ընտանիքի ոչ կատարյալ անդամները ձգտում են ցույց տալ ճանապարհը դեպի կատարյալ Փրկիչը: Առատ հյուրասիրության շնորհիվ, որը դրսևորվել է Քրիստոսի անունով, նրանք շնորհի Թագավորություն են հրավիրում բոլորին, ում հետ շփվում են: Խորհե՛ք ձեր տան ազդեցության մասին նրանց վրա, ովքեր գալիս են ձեզ այցելության։ Ինչպե՞ս կարող եք ձեր տունը դարձնել ձեր հավատի վկայության ամենալավ վայրը:`