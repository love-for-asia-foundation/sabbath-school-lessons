---
title:  Հարաբերություններ
date:  04/07/2019
---

Աստվածաշունչը հարաբերությունների գիրք է: Աստված մեզ արարել է, որպեսզի մենք հարաբերություններ կառուցենք ուրիշների հետ: Եվ իսկապես, մեզանից շատ քչերն են ապրում լիարժեք մեկուսացման պայմաններում: Առաջին. դժվար թե մեզանից որևէ մեկն աշխարհ գար առանց կողմնակի օգնության: Նույնիսկ ծնվելուց հետո մենք ունենք որևէ մեկի հոգատարության կարիքը, ծայրահեղ դեպքում, մինչև որոշակի տարիքը, որից էլ սկսելով, զուտ տեսականորեն, կարող էինք ապրել անկախ: Եվ եթե նույնիսկ մենք կարողանայինք ապրել ինքնավար, միայնակ, ո՞վ կցանկանար այդպես ապրել։ Մեզանից շատերն ունեն ուրիշ մարդկանց հետ հաղորդակցության կարիքը: Թեև ընտանի կենդանիները, օրինակ, շները, կարող են լինել հիանալի ուղեկիցներ, բայց ամենախոր, նշանակալի և կյանք վերափոխող փոխհարաբերությունները տեղի են ունենում մարդկանց միջև։ Այսպիսով, զարմանալի չէ, որ ընտանիքն ու ընտանեկան հարաբերություններն այդքան կարևոր են մեր գոյության համար։

Քանի որ մեզանից շատերը գործնականում մշտական փոխգործունեության մեջ են ուրիշ մարդկանց հետ, այդ հարաբերությունները ճշտումներ են մտցնում մեր կյանքի մեջ: Դա երկկողմանի ազդեցություն է: Ուրիշ մարդիկ ազդում են մեր կյանքի վրա, այնինչ, մենք էլ ազդում ենք նրանց կյանքի վրա: Գիտակցում ենք մենք դա, թե ոչ (շատ հաճախ ոչ էլ գիտացում ենք), այդ երկկողմանի ազդեցությունը կարող է լինել կա՛մ դեպի բարին, կա՛մ դեպի չարը։ Որքան կարևոր է մեզ համար միշտ զբաղեցնել ակտիվ դիրք, որպեսզի ուրիշների վրա ցույց տանք չընդհատվող բարենպաստ ազդեցություն, հատկապես նրանց վրա, ովքեր մեզ ավելի մոտ են, և նրանք մեր ընտանիքի անդամներն են:

`Կարդացե՛ք հետևյալ համարները: Ինչպե՞ս են դրանք մեզ խորհուրդ տալիս վարվել ուրիշ մարդկանց հետ մեր հարաբերություններում: Հռոմեացիս 15.7, Եփեսացիս 4.2, 32, Ա Թեսաղոնիկեցիս 3.12, Հակոբոս 5.16։`

Այս համարներում երևում է պարզ սկզբունք։ Եթե մենք ուրիշների հետ կվարվենք հարգանքով, կարեկցանքով և բարությամբ, նրանց վրա կթողնենք դրական ազդեցություն, նույնիսկ կարող ենք նրանց կյանքը փոխել դրական ուղղությամբ։ Մեզ տրված է առավելություն դեպի լավը փոխելու ուրիշների կյանքն այնպես, ինչպես դա անում էր Հիսուսը: Մենք պետք է հիշենք, որ մեր ազդեցությունը կլինի կա՛մ լավ, կա՛մ վատ, որքան էլ այն աննշան լինի: Եվ այդ ազդեցությունը հատկապես ակնհայտ է մեր ընտանիքներում:

`Կարդացե՛ք Հիսուսի հետևյալ երկու հայտարարությունները՝ Ղուկաս 11.34 և Մարկոս 4.24, 25։ Ի՞նչ են դրանք ասում ուրիշների հետ մեր փոխհարաբերությունների կարևորության մասին։`