---
title:  Հետագա ուսումնասիրության համար
date:  05/07/2019
---

Պատկերացրե՛ք, թե ինչ փոփոխություններ տեղի ունեցան Քրիստոսի աշակերտների կյանքում, ովքեր իրենց ժամանակն անց էին կացնում Նրա հետ: Հիմնականում նրանք չկրթված, հասարակ մարդիկ էին՝ դաստիարակված հրեական ավանդույթներով, սակայն գալիլեացի Ուսուցչի հետ հանդիպումը խախտեց նրանց կենսաձևը: Նրանք ունեին նախանձ (Մատթեոս 20.20–24), նրանք վիճաբանում էին իրար հետ (Հովհաննես 3․25): Ըստ երևույթին, նրանք հավատի պակաս ունեին (Մարկոս 9․28, 29), և նույնիսկ լքեցին Հիսուսին (Մատթեոս 26․56) և դավաճանեցին Նրան (Մատթեոս 26․69–74)։ Միևնույն ժամանակ, նրանք աճում էին հոգևորապես, այնպես, որ մարդիկ ճանաչեցին, որ Պետրոսը Հիսուսի հետ է եղել (Մատթեոս 26.73): Նույնիսկ սինեդրիոնի անդամները «Պետրոսի և Հովհաննեսի համարձակությունը տեսնելով, և գիտենալով, որ առանց ուսմունքի և տգետ մարդիկ են, զարմանում էին. միայն ճանաչում էին նրանց՝ որ Հիսուսի հետ էին» (Գործք առաքելոց 4.13)։

Խորհե՛ք նաև այն դրական ազդեցության մասին, որը մենք կարող ենք ցույց տալ մեր ընտանիքներում, եթե մեր խոսքերն ու արարքները պերճախոս կերպով նրանց ասեն, որ մենք «Հիսուսի հետ» ենք։

Ի՞նչ են ասում Էլեն Ուայթի ներքոհիշյալ խոսքերն ընտանիքում ունեցած ազդեցության մասին։ «Տունը կարող է լինել պարզ ու հասարակ, սակայն այն միշտ պետք է լինի մի վայր, որտեղ ասվում են քաջալերման բառեր և կատարվում բարի գործեր, որտեղ քաղաքավարությունն ու սերը բնակվում են մշտական»։ (Քրիստոնեական տուն, էջ 18)։

**Հարցեր քննարկման համար**

`Կարդացե՛ք Ժողովող 3.1-8 համարները։ Ի՞նչ են ասում այս համարները և ինչպե՞ս կարող եք կիրառել այդ սկզբունքը ձեր սեփական կյանքում և փորձառության մեջ։`

`Դասարանում պատմե՛ք այն իրադարձությունների մասին, որոնք փոխել են ձեր կյանքը, կիսվեք ստացած դասերով, և եթե հարկ կհամարեք՝ բացթողումներով: Ինչպե՞ս է տեղի ունեցածն ազդել ձեր ընտանիքի վրա։`

`Մտածեք այն մասին, թե ինչպես եք դուք ապրում այսօր: Եթե ձեր կյանքում չլիներ Քրիստոսը, այդ դեպքում, դուք ինչպես կապրեիք: Ի՞նչ է դա ձեզ ասում Քրիստոսի վերափոխող ուժի մասին։`