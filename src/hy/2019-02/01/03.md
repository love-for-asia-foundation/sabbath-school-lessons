---
title:  Կյանքի ռիթմերը
date:  01/07/2019
---

Գիտնականները խոսում են այսպես կոչված ցիրկադյան (օրական) ռիթմերի մասին, հիմնվելով այն գաղափարի վրա, որ գոյություն ունեն կենսաբանական ռիթմեր (երբեմն կոչվում են «կենսաբանական ժամացույցներ»), որոնք կառավարում են մարդկային օրգանիզմի գործունեությունը։ Այլ կերպ ասած, մեր օրգանիզմին հատուկ է կենսական պրոցեսների որոշակի օրինաչափություն։ Հետևաբար, այսպես կամ այնպես, ռիթմեր գոյութուն ունեն ամենուր, և նույնիսկ մեր մեջ։

`Որո՞նք են կյանքի կանխատեսված ժամանակաշրջանները, որոնք նշված են Սուրբ Գրքի հետևյալ հատվածներում, և ինչպե՞ս են դրանք ուղղակիորեն կապված ընտանեկան կյանքի հետ։`

`Ժողովող 3.2`

`Ծննդոց 21.8, Դատավորաց 13.24`

`Սաղմոս 71.5, Առակաց 5.18`

`Ծննդոց 15.15, Դատավորաց 8.32`

`Սաղմոս 90.10`

Կյանքի սկզբի և վերջի՝ ծնունդի և մահվան միջև, մենք բոլորս անցնում ենք տարբեր ժամանակաշրջանների միջով, յուրաքանչյուր մարդու համար դրանք յուրովի են։ Որոշ երեխաներ մահանում են իրենց ծնունդից անմիջապես հետո, ոմանք մեծանում և ապրում մինչև խոր ծերություն: Երեխաները մեծանում և զարգանում են յուրովի: Ոմանք սկսում են քայլել և խոսել ավելի շուտ, քան մյուսները: Ոմանք հնարավորություն կունենան հաճախել դպրոց և դառնալ լավ մասնագետներ որևէ ոլորտում, իսկ մյուսներն իրենց կնվիրեն այլ գործունեության: Ոմանք կունենան ընտանիքներ, իսկ մյուսները, հնարավոր է, երբեք չեն ամուսնանա և երեխաներ չեն ունենա:

Երկրի վրա ապրում են միլիարդավոր մարդիկ, ու թեև մենք բոլորս շատ ընդհանրություններ ունենք (տե՛ս Գործք առաքելոց 17.26), մեզանից յուրաքանչյուրը հանդիսանում է անկրկնելի անհատականություն, հետևաբար, կտարբերվի մեզանից յուրաքանչյուրի կյանքը:

Որոշ իմաստով այս տարբերությունները կարևոր են, որովհետև դրանք մեզանից յուրաքանչյուրին դարձնում են եզակի, իսկ դա նշանակում է, որ մեզանից յուրաքանչյուրն ունի ուրիշների հետ կիսվելու ինչ-որ բան: Ըստ էության, մեր տարբերությունները թույլ են տալիս մեզ օրհնություն լինել ուրիշների համար: Օրինակ, ինչպես երիտասարդները, այնպես էլ ծերերը կարող են օգուտ քաղել մյուս կողմի առաջարկածից: «Երիտասարդների զարդն իրենց ուժն է, և ծերերի փառքը՝ ալևորությունը» (Առակաց 20.29)։ Կյանքի որ փուլում էլ լինենք, անկախ մեր տարբերություններից, մենք բոլորս ինչ-որ բան ունենք առաջարկելու ոչ միայն Տիրոջը, այլ նաև միմյանց:

`Ինչպիսին էլ որ լինեն ձեր կյանքի հանգամանքները, դուք ի՞նչ կարող եք անել, որպեսզի օրհնություն լինեք մեկ ուրիշի համար: Ինչո՞ւ չանել գիտակցված ջանք՝ լինելու այդ օրհնությունը հատկապես ձեր ընտանիքի անդամների համար:`