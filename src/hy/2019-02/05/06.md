---
title:  Հիրավի հարուստ կին
date:  01/08/2019
---

`Առակաց գիրքն ավարտվում է առաքինի կնոջ գովասանքով։ Հստակեցրե՛ք այն բնութագրերն ու որակավորումները, որոնք գովաբանվում են։ Առակաց 31.10–31։`

Քնարերգական լեզվով նկարագրված կինն առանձնահատուկ է, ինչպես և ինքը՝ քնարերգությունը: Առակաց 31.10 համարից սկսած՝ յուրաքանչյուր համար սկսվում է եբրայական այբուբենի 22 տառերով։ Արժանի կնոջն ուղղված այս հարգանքը խոսում է այն մասին, որ նույնիսկ ամբողջ հրեական այբուբենը հազիվ է բավարարել, որպեսզի նրան տա պատշաճ գովք:

Առակաց գիրքը խոսում է ամուսնու կամ կնոջ ճիշտ ընտրության կարևորության մասին, և այդ խոսքերն արտացոլվում է ռաբիների ասույթներում. «Տղամարդու տունը նրա կինն է»։ «Առաքինի կինը իր մարդի պսակն է. բայց նրա ոսկորների մեջ փտության պես է նախատինք բերողը» (Առակաց 12.4)։ Այստեղ, Առակաց գրքի վերջում, իդեալականացված մեկ պատկերի մեջ ներկայացված են տարատեսակ հմտություններ. կարուձևը, տուն գնելը, գյուղատնտեսությամբ զբաղվելը, տան և ֆինանսների կառավարումը։ Բացի այս ամենից, լավ կինը ջանասիրաբար հոգ է տանում իր ընտանիքի մասին, որտեղ Նրան սիրում և գովաբանում են։

Այս նրբին տաղանդները չի կարելի ակնկալել բոլոր կանանցից, և ոչ էլ դրանք այն չափանիշն են, որոնցով տղամարդիկ պետք է չափեն իրենց կանանց։ Ավելի շուտ, նկարագրելով այս ունակություններն ու հատկանիշները, Առակաց գիրքը նշում է, թե դրանցից որն է ամենակարևորն ու համընդհանուրը ինչպես կանանց, այնպես էլ տղամարդկանց համար. հուսալիություն, կարեկցանք, պարտավորվածություն, հավատարմություն, բարություն և աշխատասիրություն։ Համաձայն Առակաց 31.30 համարի, նման կյանքի գաղտնիքն այն է, որ նա «վախենում է Տերից»։

Առակաց 31.10 համարում «առաքինի» կամ «ազնիվ բնավորության տեր» բառը նշանակում է «ուժեղ», «գործունյա» կամ «ծաղկող»։ Սաղմոս 62.10 համարում այն «հարստություն» բառի հետ ունի միևնույն արմատը: Բոոսը շնորհակալություն է հայտնում Հռութին, անվանելով նրան «առաքինի» (Հռութ 3.11)։ Առակաց 31.10 համարում օգտագործվում է «հարստություն» բառը։ Իրական հարստությունը բնավորության, ազնվության և Տիրոջ երկյուղի մեջ է։ Սա մեծապես գերազանցում է թանկագին քարերի արժեքին։

`Ովքե՞ր են այն արժանապատիվ և առաքինի կանայք, ովքեր ազդեցություն են ունեցել ձեր կյանքի վրա։ Ինչպե՞ս կընդարձակեք բարեպաշտ կնոջ բնավորության գծերի, առաքինությունների և ունակությունների ցանկը։`