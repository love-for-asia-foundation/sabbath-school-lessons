---
title:  Կոչ` ուղղված հայրերին
date:  29/07/2019
---

`Ուշադրություն դարձրեք Առակաց գրքում նկարագրված հայրերի բնավորության գծերին, որոնք կարող են մի ամբողջ կյանքի հետևանքներ ունենալ երեխաների վրա.`

`Առակաց 13.22, 27.23, 24`

`Առակաց 14.26`

`Առակաց 15.1, 18, 16.32`

`Առակաց 15.27`

`Առակաց 29.17`

Հայրերի բնավորությունն անմիջական ազդեցություն ունի երեխաների և այն ժառանգականության վրա, որը փոխանցում են նրանց։ Երեխաները նայում են իրենց հայրերին՝ փնտրելով աջակցություն, մոտ հարաբերություններ, առաջնորդություն և օրինակ նմանվելու համար։ Առակաց գիրքը գովաբանում է այն հայրերին, ովքեր վստահելի մատակարարներ և ընտանեկան միջոցների իմաստուն տնտեսներ են։ Սակայն «իր տունը քանդում է, ով որ ագահության մոլի է» (Առակաց 15.27), այդ պատճառով, հայրը պետք է հիշի, որ ընտանիքը կարևոր է աշխատանքից: Բարեպաշտ հայրերը ձգտում են լինել համբերատար և ղեկավարել իրենց հույզերը։ Նրանք հասկանում են, որ իրենց երեխաները կախված են իրենցից: Նրանք դաստիարակում են իրենց երեխաներին, սակայն ուշադիր են, որպեսզի չչարաշահեն իրենց հեղինակությունը:

Ամենակարևորը՝ նվիրյալ հայրը ցանկանում է հետևել Աստծուն, որպեսզի իրեն ղեկավարեն Աստծո սերն ու Նրա Խոսքի ուսմունքը և նա կարողանա ճիշտ ճանապարհի վրա դնել իր երեխաներին։

Ի վերջո, ամենակարևոր բանը, որ հայրը կարող է անել իր երեխաների համար, նրանց մորը սիրելն է։ Իր կնոջ նկատմամբ նրա հավատարմությունն ու շարունակական կապվածությունը, կամ այս ամենի բացակայությունը երեխաների բարեկեցության վրա տեսանելի ազդեցություն են թողնում նույնիսկ հասուն տարիքում։

Առակաց գրքի հիմնական թեմաներն Աստծո նկատմամբ հավատարմությունը, ամուսնությանը և ընտանիքին նվիրվածությունը, ինչպես նաև անձնական և հասարակական կյանքի ամբողջականությունն են: Մեր հաջողությունը կախված է մեր սրտի վիճակից։ Մեղքի գայթակղությունները, լինի դա սեքս, ծուլություն, հարստություն կամ իշխանություն, շատ գրավիչ են, սակայն իմաստուն ամուսինը և հայրը դիմում է Աստծուն օգնության համար, որպեսզի կարողանա մշտապես ճիշտ ընտրություն կատարել։

`Որքանո՞վ են այստեղ արտահայտված բարոյական սկզբունքները կարևոր յուրաքանչյուրի համար, անկախ այն բանից, նա երեխաներ ունի՞, թե՞ ոչ: Ինչպե՞ս են ձեր գործողությունները՝ և՛ լավ, և՛ վատ, ազդել ուրիշների, հատկապես երեխաների վրա։ Ինչպե՞ս կարելի է հասնել մեծ զգուշավորության։`