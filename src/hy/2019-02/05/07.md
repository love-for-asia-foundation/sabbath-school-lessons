---
title:  Հետագա ուսումնասիրության համար
date:  02/08/2019
---

Պահպանելով սիրտը երկնքում։ «Քրիստոնյաները պետք է ջանասիրաբար և զգուշորեն պահպանեն իրենց սիրտը։ Նրանք պետք է զարգացնեն սեր խորհումների նկատմամբ և փայփայեն նվիրվածության հոգին։ Շատերը կարծես ափսոսում են այն ժամանակի համար, որն անց են կացրել խորհումներում, Սուրբ Գրքի ուսումնասիրության և աղոթքի մեջ, համարելով, որ այդ կերպ ծախսված ժամանակը կորած է։ Ես շատ կուզենայի, որպեսզի դուք բոլորդ այս ամենին նայեիք Աստծո լույսի ներքո, քանի որ դրանից հետո երկնային արքայությունը կդառնար առաջին կարևորությունը ձեր կյանքում։ Եթե դուք ձեր սիրտը պահեք երկինքներում, դա ձեզ կտա ուժ, և կյանք կներշնչի ձեր բոլոր նախաձեռնություններում։ Եթե դուք ձեր միտքը վարժեցնեք երկնայինի մասին խորհումներին, ձեր բոլոր ձգտումները լցված կլինեն կյանքով և եռանդով... Մենք թզուկներ ենք հոգևոր ձեռքբերումներում... ([Եփեսացիս 4.13]», Էլեն Ուայթի մեկնաբանություններ, ՅՕԱ աստվածաշնչյան մեկնաբանություններ, հատոր 3, էջ 1157)։

**Հարցեր քննարկման համար**

`Շատ քրիստոնյաներ գտնում են, որ աջակցության խմբերն օգտակար են, երբ իրենք փորձում են «ետ պահել իրենց սրտերը» գայթակղությունից։ Ի՞նչ կերպ է սա ավելացնում աղոթքի, Աստվածաշնչի ուսումնասիրության և Սուրբ Հոգուն ապավինելու կարևորությունը։ Որոշ դեպքերում, ինչո՞ւ է մասնագիտական օգնություն որոնելը լավ գաղափար, երբ ինչ-որ մեկն իսկապես պայքարում է իրեն դեպի մեղքը հրող գայթակղությունների դեմ, և նա կարծես թե անզոր է կանգ առնել։`

`Դասարանում բարձրաձայն կարդացե՛ք չորեքշաբթի օրվա վերջին հարցին տված ձեր պատասխանը և քննարկեք այն։ Ինչպե՞ս կարող են ծիծաղն ու հումորը՝ Աստծո տված մյուս շնորհների հետ, աղավաղված տեսքով վնաս պատճառել:`

`Ի տարբերություն Առակաց 31-րդ գլխի, ժամանակակից մշակույթն ինչպիսի՞ որակներ է գովաբանում կնոջ մեջ։ Մեզանից յուրաքանչյուրն ինչպե՞ս կարող է ցույց տալ, որ չի կիսում նման վիրավորական վերաբերմունքը:`

`Ձեր մշակույթի մեջ ընդունված ընտանեկան կյանքի վերաբերյալ ո՞ր հայացքներն են հակասում ընտանեկան կյանքի աստվածաշնչյան սկզբունքներին։ Մյուս կողմից, կա՞ն որոշ մշակութային դիրքորոշումներ, որոնք համապատասխանում են աստվածաշնչյան սկզբունքներին։ Եթե այո, ապա որո՞նք են դրանք և ինչպե՞ս կարող են օգտագործվել մեր ընտանիքներն ամրացնելու համար։`