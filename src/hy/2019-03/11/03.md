---
title:  Որոշակի հույս
date:  09/09/2019
---

Հաճախ են քննադատում կրոնն այն պատճառով, թե իբր այն հավատացյալներին կտրում է այս կյանքի իրականությունից՝ ստիպելով հուսալ հետո եկող ավելի լավ կյանքի։ Քննադատությունն այն է, որ այլ կյանքի վրա կենտրոնացումը դառնում է սրբացված փախուստի միջոց և հավատացյալին դարձնում ոչ պիտանի աշխարհի և հասարակության համար։ Երբեմն հավատացյալները տեղի են տվել նման քննադատության, երբեմն նույնիսկ զարգացրել, քարոզել և կիրառել են նման դիրքորոշումներ։

Մենք ևս, ունենք հեղինակավոր մարդկանց սարսափելի օրինակներ, ովքեր հավատացրել են աղքատներին և կեղեքվածներին ընդունել իրենց դաժան ճակատագիրը, որովհետև, երբ Հիսուսը գա, ամեն ինչ իր տեղը կընկնի։

Այո, մեր աշխարհն ընկած, կոտրված և ողբերգական մի վայր է, և ոչ մի վատ կամ անպատեհ բան չկա այն ժամանակվան սպասելու մեջ, երբ Աստված կուղղի ամեն ինչ աշխարհում, երբ վերջ կդնի անարդարությանը, ցավին և վշտին և երբ ներկայիս քաոսը կփոխարինի Իր փառահեղ և արդար թագավորությամբ։ Ի վերջո, առանց այդ հույսի, առանց այդ խոստման, մենք իսկապես անհույս ենք։

Աշխարհի վերջի մասին Իր քարոզում (տե՛ս Մատթեոս 24 և 25-րդ գլուխները) Հիսուսն Իր խոսքի առաջին մասում մանրամասնեց փախուստի անհրաժեշտությունը, նույնիսկ այն աստիճանի, որ ասաց. «Եթե այն օրերը չկարճացվեին, ոչ մի մարմին չէր փրկվի» (Մատթեոս 24.22)։ Բայց սա ավելի շատ Աստծո այս խոստումների նշանակության Նրա բացատրության ներածությունն է։ Կենտրոնանալ միայն, կամ նույնիսկ առաջնային կերպով, ապագային առնչվող քրիստոնեական հույսի «փախուստի» տեսանկյունների վրա, նշանակում է անտեսել Հիսուսի մատնանշած ավելի խորը կետերից որոշները։

`Կարդացե՛ք Մատթեոս 24 և 25-րդ գլուխները։ Ըստ ձեզ՝ որո՞նք են Հիսուսի այս քարոզի ամենակարևոր կետերը։ Ինչպե՞ս կամփոփեք Հիսուսի՝ մեզ տրված ցուցումը, թե ինչպես պետք է ապրենք, մինչ սպասում ենք Իր վերադարձին։`

Այն, ինչին հավատում ենք ապագայի առնչությամբ, կարևոր ազդեցություն է ունենում, թե ինչպես ենք ապրում այժմ։ Մեր աշխարհի համար Իր նախանշած ապագայի վերաբերյալ Աստծո խոստումների նկատմամբ ունեցած առողջ ապավինումը պետք է լինի ակտիվ ներգրավվածության կատալիզատոր, պետք է լինի այն կյանքի կայծը, որը հարուստ է ու խորը և տարբերվում է մյուսներից։

`Հիսուսի վերադարձի խոստումն ու հույսն ինչպե՞ս կարող է և պետք է ազդի մեր ներկայիս կյանքի վրա, հատկապես կարիքավորներին օգնելու համատեքստում։`