---
title:  Ապրելով գալիք հույսով
date:  07/09/2019
---

### Այս շաբաթվա ուսումնասիրության համար կարդացե՛ք.
Ղուկաս 18.1–8, Մատթեոս 24–25, Ա Կորնթացիս 15.12–19, Ժողովող 8.14, 12.13, 14, Հայտնություն 21.1–5, 22.1–5։

> <p>Հիշելու համարը.<p>
> «Ուրեմն, սիրելի եղբարքս, հաստատ եղեք, անշարժ կացեք, ամեն ժամանակ ավելի առաջացեք Տիրոջ գործում, գիտացեք, որ ձեր աշխատանքը զուր չէ Տերում» (Ա Կորնթացիս 15.58)։

Հիսուսը հայտարարեց, որ Աստծո թագավորությունը ներկա իրականություն է, որի մասը կարող ենք կազմել այսօր։ Նա ուղարկեց Իր աշակերտներին անելու նույն հայտարարությունը և ներկայացնելու Իր թագավորությունն Ավետարանը քարոզելու և մարդկանց ծառայելու միջոցով, այսինքն տալով ձրի, քանի որ ստացել էին ձրի (տե՛ս Մատթեոս 10.5–8)։

Բայց Հիսուսը նաև շատ պարզորոշ ասում էր, որ Իր թագավորությունը այլ տեսակի թագավորություն է` «այս աշխարհից չէ» (Հովհաննես 18.36), որը դեռևս պիտի գա լիարժեքորեն։ Իր՝ մարմին հագնելով, ծառայությամբ, մահով և հարությամբ Հիսուսը կատարեց Աստծո արքայության բացումը, բայց Նա նաև սպասում էր այն ժամանակվան, երբ Իր թագավորությունն ամբողջովին կփոխարիներ այս աշխարհի թագավորություններին, և Աստծո ղեկավարությունը լիարժեք կդառնար։

Ադվենտիստները, ում անունը նշանակում է մարդիկ, ովքեր սպասում են այս գալուստին և այս թագավորությանը, հույսի մարդիկ են։ Սակայն այս հույսը միայն ապագա նոր աշխարհին չի վերաբերում։ Ապագային նայելիս հույսը վերափոխում է ներկան հենց հիմա։ Նման հույսով մենք ապրում ենք ներկա օրերում և սպասում ապագային, աշխատում ենք այժմ մեր ճանապարհները տարբեր դարձնել՝ համապատասխան ապագա աշխարհին, ինչպիսին մենք ակնկալում ենք մի օր այն տեսնել։