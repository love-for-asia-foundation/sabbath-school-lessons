---
title:  Առակաց գիրք. ողորմություն աղքատներին
date:  25/07/2019
---

Որպես իմաստուն ասույթների հավաքածու՝ Առակաց գիրքն անդրադառնում է բազմազան թեմաների և կյանքի փորձառությունների։ Դրանցից են խոհերն աղքատության, հարստության, գոհունակության, արդարության և անարդարության մասին, և երբեմն՝ տարբեր տեսանկյուններից։ Կյանքը միշտ չէ հեշտ ու շիտակ, և Առակաց գիրքը նախազգուշացնում է մեզ տարատեսակ հանգամանքների և ընտրությունների մասին, որոնք ազդում են մարդկանց կյանքի վրա, նույնիսկ նրանց, ովքեր հավատարիմ են Աստծուն։

`Կարդացե՛ք և համեմատե՛ք Առակաց 10.4, 13.23, 25, 14.31, 15.15, 16, 19.15, 17 և 30.7-9 համարները: Ի՞նչ են ասում այս տեքստերը հարստության, աղքատության և կարիքավորներին օգնելու առնչությամբ։`

Առակաց գիրքն ընդգծում է այն մտահոգությունն ու ուշադրությունը, որն Աստված ցուցաբերում է աղքատ և խոցելի մարդկանց նկատմամբ։ Երբեմն մարդիկ աղքատ են հանգամանքների բերումով՝ աղքատ ընտրություն կամ շահագործում, սակայն ինչ էլ որ լինի նրանց վիճակի պատճառը, Տերը, միևնույնն է, նկարագրվում է որպես նրանց Արարիչ (տե՛ս Առակաց 22.2) և Պաշտպան (տե՛ս Առակաց 22.22, 23)։ Այս մարդկանց չի կարելի ճնշել կամ օգտվել նրանց վիճակից, ինչ սխալ էլ որ նրանք անեն։

Ճիշտ է, Առակաց գիրքն առաջարկում է ավելի լավ կյանք իմաստությունն ու Աստծուն հնազանդվելն ընտրելու ճանապարհով, սակայն հարստությունը միշտ չէ, որ Աստծո օրհնության արդյունքն է։ Հավատարմությունն Աստծուն միշտ դիտարկվում է ավելի կարևոր և, ի վերջո, ավելի օգտակար մի բան, քան նյութական հարստությունը. «Լավ է քիչը արդարությունով, քան թե շատ եկամուտներ՝ առանց իրավունքի» (Առակաց 16.8)։

Առակաց գրքում մտահոգություն է արտահայտված նաև ազնվության, առհասարակ գործի, կառավարության և դատավարության մեջ արդարության հաստատման առումով (տե՛ս Առակաց 14.5, 25, 16.11–13, 17.15, 20.23, 21.28, 28.14–16)։ Առակաց գիրքը մտահոգված չէ միայն անհատների կյանքով, այն նաև առաջարկում է հասկանալ, թե հասարակությունը որպես մեկ միավոր ինչպես պետք է գործի բոլորի, հատկապես նրանց բարօրության համար, ովքեր պաշտպանության կարիք ունեն։ Մեզ նորից հիշեցվում է այն մասին, որ նրանք, ովքեր կառավարում և առաջնորդում են լավագույնս, դա անում են Աստծո օգնությամբ (տե՛ս Առակաց 8.15, 16) և պետք է գործեն որպես Նրա շնորհի և կարեկցանքի գործակալներ կարիքավորների նկատմամբ։

`Հեշտ է վատ զգալ անմխիթար կացության մեջ հայտնվածների համար։ Այնուամենայնիվ, ինչպե՞ս կարող ենք այդ վշտի զգացողությունը վերածել գործողության։`