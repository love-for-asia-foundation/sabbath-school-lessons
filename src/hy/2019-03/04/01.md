---
title:  Ողորմությունն ու արդարությունը Սաղմոս եվ Առակաց գրքերում
date:  20/07/2019
---

### Այս շաբաթվա ուսումնասիրության համար կարդացե՛ք.
Սաղմոս 9.7–9, 13–20, Սաղմոս 82, Սաղմոս 101, Սաղմոս 146, Առակաց 10.4, Առակաց 13.23, 25, 30.7–9:

> <p>Հիշելու համարը.<p>
> «Իրավունք արեք աղքատին և որբին, արդարացրեք խեղճին և աղքատին։ Փրկեք աղքատին և խեղճին, ազատեք ամբարիշտների ձեռքիցը» (Սաղմոս 82.3, 4):

Սաղմոսներ և Առակաց գրքերը նկարագրում են Աստծո հետ ապրելու փորձառությունը կյանքի ամենատարբեր պարագաներում, և ոչ միայն երկրպագության կամ այլ կրոնական արարողությունների ժամանակ։ Մինչ Առակաց գիրքն առաջարկում է պրակտիկ իմաստության խորհուրդների շարք՝ սկսած հարաբերություններից և ընտանիքից մինչև գործարարությունն ու կառավարությունը, Սաղմոսները երգերի հավաքածու են, որոնք ներառում են տարատեսակ ապրումներ և հոգևոր փորձառություններ՝ սկսած ողբերից մինչև ցնծացող փառաբանության հույզեր։ Հեշտ է նկատել, որ մեր հավատը պետք է տարբերվի մեր կյանքի յուրաքանչյուր տեսանկյան և փորձառության մեջ, որովհետև Աստված հոգ է տանում մեր կյանքի բոլոր տեսանկյունների մասին։

Միևնույն ժամանակ, այս ընկած աշխարհի կյանքի մասին յուրաքանչյուր խոհի մեջ դժվար անտեսվի այն անարդարությունը, որն այսաստիճան խոցում է մարդկային վիճակը։ Իրականում, անարդարությունը շարունակաբար նկարագրվում է որպես մի բան, որի մասին մեր Տերն անհանգստանում է և որից փորձում է մեզ ազատագրել, Նա, Ով անհույսի հույսն է։

Թեև մենք կարող ենք քննարկել միայն այնքանը, ինչքանի մասին այս գրքերը մեզ տեղեկացնում են այս թեմայի վերաբերյալ, միգուցե այս դասը ոգեշնչի լինել ավելի եռանդուն մեզ շրջապատող աղքատների, ճնշվածների և մոռացվածների կարիքներին ծառայելու գործում, ում պարտավոր ենք օգնել։