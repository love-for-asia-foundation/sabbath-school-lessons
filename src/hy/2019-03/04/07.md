---
title:  Հետագա ուսումնասիրության համար
date:  26/07/2019
---

Կարդացե՛ք Էլեն Ուայթի Նահապետներ և մարգարեներ գրքի 746–755 էջերի «Դավթի վերջին տարին» գլուխը, Կ. Ս. Լյուիսի Խոհեր Սաղմոսների մասին գրքի 15–22 էջերի «Դատաստանը Սաղմոսներում» գլուխը։

«Դավթի սաղմոսները փորձառությունների մի ամբողջ շարք են ներկայացնում՝ գիտակից մեղքի և ինքնադատապարտման խորքերից մինչև ամենամեծ հավատն ու Աստծո հետ ամենավեհ հաղորդակցությունը։ Նրա կյանքի պատմությունը փաստում է, որ մեղքը կարող է բերել միայն ամոթ և վիշտ, սակայն Աստծո սերն ու ողորմությունը կարող են հասնել ամենաանհասանելի խորքերը: Եվ միմիայն հավատը կարող է բարձրացնել ապաշխարող հոգուն՝ կիսելու Աստծո զավակներ լինելու կարգավիճակը։ Նրա խոսքում ամփոփված բոլոր հավաստիացումներից սա ամենաուժեղ վկայություններից մեկն է հավատարմության, արդարության և Աստծո ուխտի ողորմության մասին»։ Էլեն Ուայթ, Նահապետներ և մարգարեներ, էջ 754։

Ինչ վերաբերում է Առակաց գրքում ներկայացված իմաստությանը, «Սրանք սկզբունքներ են, որոնցից կախված են հասարակության և՛ բարեկեցությունը, և՛ աշխարհիկ, և՛ հոգևոր միավորումները։ Այս սկզբունքներն են, որ ապահովություն են հաղորդում սեփականությանն ու կյանքին։ Այն ամենի համար, ինչը վստահությունն ու համագործակցությունը հնարավոր է դարձնում, աշխարհը պարտական է Աստծո օրենքին, որը տրված է Նրա խոսքում և մինչև հիմա հանդիպում է այն տողերում, որոնք հաճախ անհասկանալի են և ջնջվել են մարդկանց սրտերից»։ Էլեն Ուայթ, Կրթություն, էջ 137։

**Հարցեր քննարկման համար**

`Ո՞ր դեպքերում եք ձեզ համարում առաջատար կամ ազդեցության տակ գտնվող։ Ինչպե՞ս կարող եք լինել արդարության ջատագով ձեր կյանքի այդ ասպեկտում։`

`Խորհե՛ք ձեր երկրի մշակույթի և սոցիալական կառուցվածքի մասին։ Ի՞նչ կերպ կարող եք աշխատել՝ գոյություն ունեցող համակարգի ներսում բարելավելու կարիքավորների կացությունը։`

`Ինչո՞ւ են արդարության և ազնվության սկզբունքներն այդքան կարևոր ուժեղ հասարակություն կառուցելու հարցում։`

`Ճիշտ է, Առակաց գիրքը շեշտադրում է կյանքը լավ ապրելու իմաստությունը, սակայն ի՞նչ է այն մեզ ասում այն մասին, թե ինչպիսին է Աստված։ՎԵՐՋԱԲԱՆ. Սաղմոսների ու Առակաց գրքերը հատկապես շեշտադրում են ազնիվ կենսակերպը կյանքի սովորական փորձառությունների և փորձությունների մեջ։ Երկուսն էլ առաջարկում են հասարակության Աստծո տեսլականի ընկալումը և Նրա առանձնահատուկ մտահոգությունն աղքատների և ճնշվածների նկատմամբ։ Սաղմոսների աղաղակը և Առակացի իմաստությունն այն են, ինչ Աստված նկատում է, և Նա կմիջամտի՝ պաշտպանելու չափից շատ անտեսվածներին և շահագործվածներին։ Եվ եթե սա այն է, ինչի մասին Աստված անհանգստանում է, ապա մենք ևս պետք է դա անենք։`