---
title:  «Վե՛ր կաց, ով Աստված»
date:  22/07/2019
---

`Կարդացե՛ք Սաղմոս 82: Ո՞րն է այս Սաղմոսի՝ մեզ ուղղված լուրը։`

Ի հեճուկս կարգադրությունների և կանոնների, որ Աստված տվել էր իսրայելացիներին նրանց պատմության տարբեր ժամանակահատվածներում, նրանք չկարողացան ապրել այս ծրագրի համաձայն։ Նրանք շատ հեշտությամբ նմանվեցին իրենց շրջապատող ազգերին՝ առաջնորդվելով անարդարության և կեղեքման օրինակով։ Առաջնորդներն ու դատավորներն անահանգստանում էին միմիայն իրենց համար, և նրանց բարեհաճությունը կարելի էր գնել կաշառքով։ Չունենալով դատարաններ իրենց պաշտպանելու համար՝ սովորական մարդիկ, հատկապես աղքատները, ենթարկվում էին շահագործման։

Սաղմոս 82-ը պատասխան է նմանատիպ իրավիճակի։ Այն նկարագրում է Աստծո դերը որպես Գերագույն Դատավոր և պատկերում մի իրավիճակ, որում Նա դատում է ժողովուրդների առաջնորդներին և նույնիսկ դատավորներին։ Այս սաղմոսն ընդգծում է այն, որ հասարակություն մեջ նման դիրքեր զբաղեցնող մարդիկ «նշանակված են դատավորներ լինելու Նրա հսկողության ներքո»։ Էլեն Ուայթ, Մարգարեներ և թագավորներ, էջ 198։ Նրանք զբաղեցնում են իրենց դիրքն ու վարում իրենց գործերը որպես Աստծո ներկայացուցիչներ և Նրա ստորադասներ։ Ըստ սաղմոսերգուի՝ Աստծո արդարությունն օրինակ է, թե ինչպես պետք է գործի երկրային արդարությունը, այն նաև տրամադրում է չափանիշներ, որոնց համաձայն արդարությունն ու անարդարությունը և դրանք տարածողները պետք է դատվեն։

Սաղմոսը եզրափակվում է Աստծուն ուղղված գործելու, միջամտելու և անարդարությունը դադարեցնելու յուրահատուկ կոչով (Սաղմոս 82.8), որն այդքան գերակշռում է ազգի մեջ։ Ինչպես սաղմոսներից շատերը, սա ևս ձայն է տալիս ձայնազուրկներին և կեղեքվածներին, նրանց, ում ձայնը լռեցվել է այն անարդար համակարգի կողմից, որտեղ նրանք ապրում և աշխատում են։

Սաղմոս 82-ը բողոք է ներկայացնում Աստծուն տիեզերքի և բոլոր ազգերի Գերագույն Դատավորի և Սուվերեն Ղեկավարի Իր դիրքում։ Չկա ավելի բարձր դատարան կամ իշխանություն, որին կարելի է նման բողոք ներկայացնել։ Տրվում է հավաստիացում, որ երբ երկրային դատարանները չեն լսում կամ չեն պաշտպանում աղքատների և կեղեքվածների դատը, որը շատ հաճախ է հանդիպում այս սաղմոսում, դեռևս մնում է օգնություն կանչելու անհերքելի մի հնարավորություն։

Մեր կյանքի տարբեր ժամանակահատվածներում մենք կարող ենք դառնալ անարդարության զոհ, սակայն ինչ-որ ժամանակ կարող ենք լինել մարդ, ով անարդարություն է գործում կամ շահ է ստանում դրանից։ Սաղմոս 82-ի նման հատվածներում կարող ենք ըմբռնում և իմաստություն գտնել՝ լինենք մենք անարդարություն գործողը թե դրա զոհը։ Տերը մտահոգված է նաև անարդար դատավորների գործունեությամբ՝ նկարագրելով նրանց որպես Իր զավակներ և ցանկանալով, որ նրանք ընտրեն ավելի լավ ապրելու ուղին (տե՛ս Սաղմոս 82.6)։ Եվ ուրեմն, հույս կա նաև անարդարության մյուս կողմում կանգնածների համար, եթե նրանք փոխվելու պատրաստակամություն հայտնեն։