---
title:  Ծառայությունը Նոր Կտակարանիեկեղեցում
date:  24/08/2019
---

### Այս շաբաթվա ուսումնասիրության համար կարդացե՛ք.
Գործք առաքելոց 2.42–47, 4.32–37, Մատթեոս 25.38, 40, Գործք առաքելոց 9.36, Բ Կորնթացիս 8.7–15, Հռոմեացիս 12, Հակոբոս 2.1–9։

> <p>Հիշելու համարը.<p>
> «Սուրբ և անարատ կրոնասիրությունն Աստծո և Հոր առաջ սա է, որբերին և այրիներին այցելել նրանց նեղության մեջ, և իր անձն աշխարհից անարատ պահել» (Հակոբոս 1.27)։

Որպես Մեծագույն հանձանարարություն՝ հայտնի համարներն (Մատթեոս 28.18–20) ամենաճանաչվածներից են Աստվածաշնչում, առնվազն քրիստոնյաների կողմից։ Այս տեքստերը հաճախ նկարագրվել են որպես մեր առաքելության սահմանում և բոլոր տեսակի առաքելությունների և ավետարանչական ծրագրերի ոգեշնչման առարկան են եղել։ Եվ իսկապես, ոգեշնչված այս համարներով՝ քրիստոնյաներն անցել են ամբողջ աշխարհը՝ տարածելու Ավետարանը: Շատ հաճախ դա իրագործվել է ծանր անձնական զոհողությունների գնով:

Եվ ի՞նչ է Հիսուսն ասում Մեծագույն հանձնարարության մեջ։ Մարդկանց աշակերտել, մկրտել և սովորեցնել. «որ ամեն ինչ որ ձեզ պատվիրեցի՝ պահեն» (Մատթեոս 28.20)։ Եվ ինչպես տեսանք, Հիսուսի՝ մեզ տված հանձնարարությունների մեծ մասն առնչվում է կարիքավորների, տառապյալների, իրենց մասին հոգ տանել չկարողացողների մասին հոգ տանելու հետ։ Որպես այդպիսին՝ մենք պետք է հիշենք, որ Իր առաջին աշակերտներին տված Հիսուսի այս հանձնարարությունները նրանց համար նորություն չէին, մի բան, որ նախկինում երբեք չէին լսել կամ տեսել, այլ, ավելի շուտ, շարունակությունն էին այն առաքելության, որը Հիսուսն արդեն գործում էր իրենց մեջ։ Հիսուսի վարդապետության այս տեսանկյունը պարզորոշ երևում է նոր եկեղեցական համայնքի կյանքում որպես Մեծագույն հանձնարարության իրականացում։