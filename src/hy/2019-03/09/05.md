---
title:  Պողոսի առաջնորդությունը՝ ապրել եվ սիրել լավը
date:  28/08/2019
---

Հռոմեացիներին ուղղված Պողոսի նամակը հայտնի է նրանով, որ մանրամասնորեն բացատրում է առ Քրիստոսի մահն ունեցած հավատով փրկության մեծագույն վարդապետությունը։ Բայց այս վարդապետությունը բացատրող 11 գլուխներից հետո նա փոխում է շեշտադրումը։ Պողոսն առաջարկում է գործնական առաջնորդություն լավ ապրելու և լավը սիրելու համար, որը հիմնված է Աստծո շնորհի և սիրո վրա, որը բացահայտված է Հիսուսում Ավետարանի պատմության մեջ. «Արդ աղաչում եմ ձեզ, եղբարք, Աստծո ողորմությունով, որ ձեր մարմինները ներկայացնեք կենդանի, սուրբ և Աստծո ընդունելի պատարագ, որ է ձեր բանավոր պաշտոնը» (Հռոմեացիս 12.1)։ Ըստ էության, Պողոսն ասում է, որ նրա համար, ինչ Աստված արեց հանուն մեզ Հիսուսով, ահա այսպես մենք պետք է ապրենք։

`Կարդացե՛ք և ամփոփե՛ք Հռոմեացիս 12-րդ գլուխը՝ հատկապես ուշադրություն դարձնելով ուրիշներին, մասնավորապես, կարիքավորներին սիրելու և նրանց մասին հոգ տանելու ցուցումներին։`

Որոշ առումով, Հռոմեացիս 12-րդ գլուխն ամփոփումն է շատ թեմաների, որոնց Պողոսն ավելի մանրամասն ուշադրություն է դարձնում իր որոշ այլ նամակներում։ Նա խոսում է եկեղեցու ներսում տարբեր դերերի և պարգևների մասին, ներառյալ ուրիշներին ծառայելն ու քաջալերելը և առատաձեռնորեն տալը (տե՛ս 3–8 համարները)։ Սակայն այս ամենը ոչ միայն պետք է արվեն, այլ պետք է արվեն եռանդով, ոգևորությամբ և, ամենից առավել, սիրով (տե՛ս 9–11 համարները)։

Գործնական եզրույթներով Պողոսը նկարագրում է, թե ինչ ասել է այսպիսի կյանքը։ Նա հորդորում է հավատացյալներին համբերատար լինել դժվարությունների և հալածանքի մեջ, հոգ տանել կարիքավորների մասին, խաղաղարար լինել որտեղ և երբ դա հնարավոր է և, ինչպես տեսանք ավելի վաղ, չարին և անարդարությանը պատասխանել բարությամբ, բարիով չարին հաղթելով (տե՛ս Հռոմեացիս 12.20, 21)։

Այս գլուխն ընդգծում է, թե ինչ է նշանակում ապրել որպես նոր մարդ՝ ծառայելով Աստծուն անհատապես և որպես հավատի համայնքի անդամ։ Հիսուսի այս նոր հետևորդներին Պողոսն ասաց, որ նրանց կյանքը, առաջնայնությունները և գործողությունները պետք է փոխվեն ի պատասխան նրա, թե ինչ արեց Հիսուսն իրենց համար խաչի վրա Իր մահվամբ և ի պատասխան հավիտենական կյանքի հույսի։ Նույնիսկ ապրելով Հռոմեական կայսրության կեղեքիչ և դաժան հասարակության սրտում՝ Պողոսը հորդորում է նրանց այլ կերպ ապրել. «Եվ մի կերպարանվեք այս աշխարհի կերպարանքով, այլ նորոգվեք ձեր մտքի նորոգությամբ» (Հռոմեացիս 12.2)։

`Ո՞րն է այն դիրքորոշումն ու գործելակերպը, որին պետք է դիմակայեք ձեր համայնքում, ինչը կօգնի ձեզ ապրել լավ և սիրել լավը որպես Հիսուսի մերօրյա հետևորդ։`