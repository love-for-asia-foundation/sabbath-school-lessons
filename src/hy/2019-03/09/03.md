---
title:  Այծեմնիկի ծառայությունը եվ վկայությունը
date:  26/08/2019
---

Քանի որ եկեղեցին սկսեց տարածվել, ինչպես Հիսուսը կանխագուշակել էր, «Երուսաղեմում և բոլոր Հրեաստանի և Սամարիայի մեջ մինչև երկրի ծայրերը» (Գործք առաքելոց 1.8), նոր հավատացյալներն ընդունեցին Հիսուսի հավատն ու ծառայությունը։ Նրանց շարքերում էր նաև Հոպպե քաղաքում Տաբիթա (Այծեմնիկ) անունով հայտնի մի կին։ Նա ակնհայտորեն շատ լուրջ էր ընդունել Հիսուսի այն առանձնահատուկ հրահանգը, որ մերկերին հագցնելով՝ նա հագցնում էր Իրեն՝ Հիսուսին (տե՛ս Մատթեոս 25.38, 40)։

`Կարդացե՛ք Այծեմնիկի և նրա ծառայության նկարագրությունը Գործք առաքելոց 9.36 համարում։ Ինչպե՞ս կարող է ձեր սեփական կյանքն ու ծառայությունը նկարագրվել այս տեքստի ձևաչափով։ Ինչպե՞ս կցանկանայիք, որ ձեզ նկարագրեին:`

Երևում է, որ Այծեմնիկի ծառայությունն այնպիսին էր, որ նրա նկարագրությունը որպես «աշակերտ» (տե՛ս Գործք առաքելոց 9.36) և նրա հավատարմությունը, եռանդը և ուրիշների մասին հոգատարությունը հայտնի էին նաև նրա քաղաքի սահմաններից դուրս։

Պետրոսն այցելում է մոտակայքում գտնվող Լիդդա քաղաքը, և Հոպպեի բնակիչները խնդրում են նրան այցելել Այծեմնիկին նրա վաղաժամ մահվան առիթով(տե՛ս Գործք առաքելոց 9.37–41)։ Ժամանելով Հոպպե՝ Պետրոսը հանդիպեց շատ մարդկանց, ում Այծեմնիկն օգնել էր։ Նրանք Պետրոսի ցույց տվեցին Այծեմնիկի կարած շորերն ու պատմեցին մի շարք պատմություններ, թե ինչպես էր նա օգնել իրենց և շատ այլ մարդկանց։

Այն, որ Պետրոսն աղոթեց Այծեմնիկի համար, և Աստված նրան կյանքի վերադարձրեց, իհարկե, երաշխիք չէ, որ կյանքը միշտ հրաշալի կլինի նրանց համար, ովքեր իրենց կյանքը նվիրում են ուրիշների ծառայությանը։ Ի վերջո, Այծեմնիկն արդեն տառապել էր հիվանդությամբ և մեկ անգամ մահացել, և Ստեփանոսը՝ առաջին երեցներից մեկը, ով նշանակված էր ծառայելու եկեղեցու այրիներին, նույնպես դարձավ առաջին նահատակը (տե՛ս Գործք առաքելոց 7.54–60)։ Ծառայության կյանքը հարթ ճանապարհ չէ, երբեմն այն կարող է լինել նույնիսկ ամենադժվար ուղին։

Այնուամենայնիվ, այս պատմության մեջ Աստված օգտագործեց Այծեմնիկի կյանքի և մահվան մեջ Իր սիրո և զորության ճանաչումը՝ Հոպպեի մարդկանց վրա ուժգին ազդեցություն թողնելու համար. «Եվ հայտնի եղավ բոլոր Հոպպեի մեջ, և շատերը հավատացին Տիրոջը» (Գործք առաքելոց 9.42)։

`Եթե դուք մահանայիք, արդյո՞ք ձեր ունեցած ավանդն այդպես կպակասեր և ձեզ համար այդպես կսգային, ինչպես հիշում և սգում էին Այծեմնիկի ծառայության համար։ Ինչպե՞ս կարող ենք ավելի լավ ծառայության ժառանգություն թողնել։ Ի՞նչ գործնական հմտություններ ունեք (ինչպես, օրինակ, Այծեմնիկն էր հագուստ կարում), որը կարող եք օգտագործել ուրիշներին ծառայելու մեջ։`