---
title:  Հետագա ուսումնասիրության համար
date:  30/08/2019
---

Կարդացե՛ք Էլեն Ուայթի Բարեգործական ծառայություն գրքի 66, 67 էջերի «Այծեմնիկ՝ նրա ծառայությունն ու դրա ազդեցությունը», Գործք առաքելոց գրքի 335–345 էջերի «Լիբերալ եկեղեցի» և Բարեգործական ծառայություն գրքի 35–41 էջերի «Սա է մաքուր կրոնը» գլուխները։

«Փրկիչը զոհել է Իր թանկագին կյանքը, որպեսզի ստեղծի մի եկեղեցի` ընդունակ հոգ տանելու դժբախտ և փորձվող հոգիների մասին: Հավատացյալները կարող են լինել աղքատ, անուսում և չճանաչված, սակայն Քրիստոսով նրանք կարող են այնպիսի աշխատանք կատարել տանը, հարևանության մեջ, եկեղեցում և նույնիսկ «հեռավոր երկրներում», որի արդյունքը նույնքան հեռահար կլինի, որքան հավերժությունը»։ Էլեն Ուայթ, Դարերի Փափագը, էջ 640։

«Անշահախնդիր առատաձեռնությունը վաղ եկեղեցուն ուրախություն էր բերում, քանի հավատացյալները գիտեին, որ իրենց ջանքերն օգնում էին բարի լուրը հասցնել խավարում գտնվողներին։ Նրանց բարեգործությունը ցույց էր տալիս, որ նրանք իզուր չէին ստացել Աստծո շնորհը։ Ի՞նչը կարող էր նման առատաձեռնություն շնորհել, եթե ոչ Հոգու սրբացումը։ Հավատացյալների և անհավատաների աչքերում դա շնորհի հրաշք էր»։ Էլեն Ուայթ, Գործք առաքելոց, էջ 344։

**Հարցեր քննարկման համար**

`Ինչպե՞ս կարող է ձեր եկեղեցական համայնքն ավելի նմանվել այն համայնքին, որը նկարագված է Գործք առաքելոց գրքի առաջին մի քանի գլուխներում։ Որո՞նք պետք է լինեն այն գործնական քայլերը, որ ձեր եկեղեցական առաջնորդները կարող են ձեռնարկել՝ քաջալերելու եկեղեցուն այդ ուղղութամբ շարժվելիս։`

`Յորթերորդ օրվա ադվենտիստների համաշխարհային եկեղեցին կիրառում է այս շաբաթվա դասի ընթացքում քննարկած որոշ սկզբունքներ, որպեսզի ուղղորդի տասանորդների և ընծաների բաշխումը աշխարհի տարբեր մասերի միջև։ Որո՞նք են միջոցների համաշխարհային բաշխման այս համակարգի առավելությունները։`

`Օրինակ, Հռոմեացիս 12-րդ գլխում ներկայացված կյանքի ցուցումները իրական, գործնական կենսակերպ կարո՞ղ են լինել, դրանք «իրական աշխարհում» կգործե՞ն, թե՞ ավելի շատ նման են «սուրբերի» վիտրաժների գաղափարային պատկերների։`

`Հակոբոս 5.1–5 համարներում օգտագործվում է խիստ լեզու, որն արձագանքում է Հին Կտակարանի մարգարեների տված խիստ զգուշացումներին։ Ինչո՞ւ է նման խիստ արտահայտումը պատեհ և անհրաժեշտ։`

ՎԵՐՋԱԲԱՆ. Ոգեշնչված Հիսուսի հանձնարարությամբ և Սուրբ Հոգու զորությամբ՝ աշակերտներն ու վաղ հավատացյալները ստանձնեցին կիսել Հիսուսի լուրն ու առաքելությունը որքան հնարավոր է լայն սահմաններում։ Հիմնված Հիսուսի վարդապետության և հրեական Սուրբ Գրքերի վրա՝ վաղ եկեղեցին նոր տեսակի համայնք էր, որը կիսում էր իր ունեցածը կարիքավորների հետ և՛ համայնքի ներսում, և՛ դրանից դուրս։ Այս եկեղեցիներին ուղղված իրենց նամակներում արձանագրված իրենց իսկ օրինակով և վարդապետությամբ վաղ քրիստոնյա առաջնորդները կոչում էին հավատացյալներին հավատարմության և ծառայության հատկապես հանուն կարիքի մեջ գտնվողների։