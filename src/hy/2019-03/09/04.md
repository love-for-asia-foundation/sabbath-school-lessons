---
title:  Տալը որպես կիսվելու ձեվ
date:  27/08/2019
---

Իր դարձից հետո Պողոս առաքյալն ստանձնեց Ավետարանը հեթանոս աշխարհին բերելու առաքելությունը։ Այն հաջողությունը, որն Աստված տվեց նրան, էական հարցեր առաջացրեց նորաստեղծ քրիստոնեական հավատի հրեական արմատների և Հիսուսի նոր հեթանոս հետևորդների միջև եղած հարաբերության մասին։ Հեթանոս և հրեա քրիստոնյաների առաջնորդների խորհուրդ գումարվեց Երուսաղեմում այս բարդ հարցերը քննարկելու և Աստծո առաջնորդությունը փնտրելու համար։ Հանդիպումն ու դրա ելքն արձանագրված են Գործք առաքելոց 15-րդ գլխում։

Այնուամենայնիվ, Գաղատացիս 2-րդ գլխում արձանագրված այս հանդիպման ժամանակ արված իր զեկույցում Պողոսն ավելացնում է ևս մեկ շատ կարևոր տարր այն ցուցումին, որն ստացել էր Երուսաղեմի խորհրդից հեթանոսների շրջանում իր շարունակական ծառայության համար. «Բայց միայն որ աղքատները հիշենք. որ ես էլ ջանք արի նույնն անելու» (Գաղատացիս 2.10)։

Եվ Պողոսը շարունակեց անձամբ և իր ողջ ծառայության ընթացքում հետևել այս մոտեցմանը (տե՛ս, օրինակ՝ Գործք առաքելոց 20.35)։ Ինչպես Երուսաղեմի վաղ եկեղեցին, Պողոսն ընդարձակեց քրիստոնեական համայնքի տեսլականը, որը պետք է ընդգրկեր բոլոր հավատակիցներին։

`Կարդացե՛ք Բ Կորնթացիս 8.7–15 համարները։ Ինչպե՞ս է Պողոսը կապում Ավետարանն ու առատաձեռնությամբ տալը։`

Պողոսը վկայակոչեց նաև Հին Կտակարանի երկու դեպք՝ հավատացյալներին ուղղորդելու առատաձեռնության և դժվարին իրավիճակում գտնվող իրենց հավատակիցներին օգնելուն։ Նա մեջբերեց Աստծո կողմից անապատում իսրայելացիներին առատաձեռնորեն մատակարարարած մանանայի պատմությունը որպես եկեղեցու ավելի լայն համայնքում կիսելու և տալու օրինակ (տե՛ս Բ Կորնթացիս 8.15)։ Նա նաև մեջբերեց Սաղմոս 112.9 համարը. «Փռեց՝ աղքատներին տվեց. Նրա արդարությունը մնում է հավիտյան» (Բ Կորնթացիս 9.9)։

Պողոսը նաև կոչեց իր ունկնդիրներին նպատակամղված տալ՝ կանոնավոր կերպով մի կողմ դնել իրենց եկամուտի մի մասը, որպեսզի հեշտ լիներ տալը, երբ ինքը կամ Տիտոսն այցելեին իրենց եկեղեցի՝ հավաքելու իրենց ընծաներն ու դրանք տալու Երուսաղեմի կարիքավոր քրիստոնյաներին։ Նա բերեց մի եկեղեցու օրինակը՝ մյուսներին նամանատիպ առատաձեռնության քաջալերելու համար։ «Որ այս պաշտոնի փորձով Աստծուն փառավորեն ձեր Քրիստոսի Ավետարանին հնազանդ դավանության համար. և այն առատ հաղորդության համար, որ նրանց և ամենին լինում է» (Բ Կորնթացիս 9.13)։

`Ինչպե՞ս պետք է առաջնայնություն դնենք կարիքների մեջ, երբ չենք կարող տալ մեզ ներկայացված բոլոր դեպքերի և կարիքների համար։`