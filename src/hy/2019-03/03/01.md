---
title:  Շաբաթ` ազատության օր
date:  13/07/2019
---

### Այս շաբաթվա ուսումնասիրության համար կարդացե՛ք.
Ելից 16.16–18, Ելից 20.8–11, Երկրորդ Օրինաց 5.12–15, Մատթեոս 12.9–13, Ղևտացոց 25.1–7:

> <p>Հիշելու համարը.<p>
> «Եվ նրանց ասաց. Շաբաթը մարդի համար եղավ, և ոչ թե մարդը շաբաթի համար» (Մարկոս 2.27):

Աստված արարեց շաբաթը որպես արարման շաբաթի վերջին գործողություն։ Կարծիք կա, որ շաբաթ օրն Աստված ոչ միայն հանգստացավ, այլ արարեց հանգիստը որպես աշխարհի լինելիության անքակտելի մաս։ Շաբաթն ապացույց էր այն փաստի, որ մենք արարվել ենք Աստծո և միմյանց հետ շփվելու համար։

Ուստիև բնավ զարմանալի չէ, որ մենք գտնում ենք շաբաթն Իր ժողովրդի համար նախատեսած Աստծո ծրագրի՝ պատվիրանների շարքում, որը հայտնվում է վաղ շրջանում՝ նոր իսրայելական ազգի ստեղծման ժամանակ։ Այն պետք է առանցքային դեր ունենար հրեաների կյանքում։

Հաճախ, երբ խոսում ենք շաբաթի մասին, խոսակցությունն արագորեն անցնում է այն պահելու ձևին՝ ինչ կարող ենք անել, ինչ չենք կարող, և նմանատիպ խոսակցություններ։ Սակայն, որքան էլ կարևոր են այս հարցերը, մենք պետք է հասկանանք այն լիարժեք դերը, որը շաբաթը պետք է խաղար աշխարհի և Աստծո ժողովրդի կյանում որպես Աստծո շնորհի և ապահովման խորհրդանիշ։

Ինչպես Հիսուսն ասաց, յոթերորդ օր շաբաթն ստեղծվել էր համայն մարդկության համար։ Երբ մենք իսկապես «հիշենք շաբաթը», կփոխվենք շաբաթվա յուրաքանչյուր օրվա ընթացքում, և ինչպես Հիսուսը ցույց տվեց, այն նաև կարող է լինել ուրիշներին օրհնելու միջոց։