---
title:  Հետագա ուսումնասիրության համար
date:  19/07/2019
---

Կարդացե՛ք Էլեն Ուայթի Նահապետներ և մարգարեներ գրքի 295–297 էջերի «Կարմիր ծովից Սինա» գլուխը, Դարերի Փափագը գրքի 281–289 էջերի «Շաբաթը» գլուխը, Սիգվե Տոնսթադի Յոթերորդ օրվա կորսված իմաստը գրքի 125–143 էջերի «Յոթերորդ օրվա սոցիալական ընկալումը» գլուխը։

«Հիսուսը հայտնեց նրանց, որ դժբախտներին օգնելու գործը չի հակասում շաբաթվա պատվիրանին: Այն ներդաշնակ է Աստծո հրեշտակների ծառայությանը, ովքեր անդադար շարժման մեջ են երկնքի և երկրի միջև` տառապյալ մարդկությանը ծառայելու համար …

Եվ մարդիկ նույնպես աշխատանք ունեն անելու այդ օրը: Անհրաժեշտ է հոգալ կենսական կարիքները, խնամել հիվանդներին, բավարարել չքավորների կարիքները: Նա, ով զլանում է շաբաթ օրն օգնել տառապյալին, չի կարող անմեղ լինել: Աստծո հանգստյան սուրբ օրը մարդու համար է սահմանված, և ողորմության գործերը կատարելապես համապատասխանում են դրա նշանակությանը: Աստված չի ուզում, որ Իր արարածները թեկուզ մեկ ժամ տառապեն այն ցավից, որը կարելի է թեթևացնել շաբաթ օրը կամ ցանկացած ուրիշ օր»։ Էլեն Ուայթ, Դարերի Փափագը, էջ 206, 207։

**Հարցեր քննարկման համար**

`Ի՞նչ կերպ է ձեզ համար շաբաթը եղել առ Աստված վստահության դրսևորում։ Մանանայի նման փորձառություն ունեցե՞լ եք ձեր կյանքում, երբ Աստված ձեզ տվել է ի պատասխան Իր նկատմամբ ցուցաբերած ձեր վստահության։ Եթե այո, կիսվեք ձեր պատմությամբ դասարանում և ասացեք, թե ինչ դաս եք քաղել։`

`Ինչպես տեսանք Ելից 20.8–11 և Երկրորդ Օրինաց 5.12–15 համարներում ներկայացված չորրորդ պատվիրանում, Աստված ընդգծում է շաբաթի տարբեր տեսանկյուններ։ Ո՞րն է շաբաթի այն տեսանկյունը, որն ամենից շատ եք գնահատում։`

`Դասարանում կամ անհատապես խոսեք այն մասին, թե ինչպես կարող եք կիսել շաբաթի օրհնություններն ու առավելությունները ձեր համայնքում։`

`Որո՞նք են այն ճանապարհները, որոնցով շաբաթը փոխում է ձեր կյանքը։ Ձեր կյանքում կա՞ն տեսանկյուններ, որոնցում շաբաթի սկզբունքներն ու օրինակները պետք է ավելի մեծ ազդեցություն ունենան։`

ՎԵՐՋԱԲԱՆ. Աստված տվեց շաբաթը որպես արարումն ու փրկագնումը հիշելու միջոց, բայց այն ունի նաև բազում գործնական օգուտներ։ Այն սովորեցնում է մեզ վստահել, որ Աստված կտրամադրի միջոցներ մեր կարիքների համար, այն սովորեցնում է հավասարություն և կարող է դառնալ մեր բոլոր հարաբերությունները բարենորոգող հոգևոր կարգապահություն։ Հիսուսը ցույց տվեց շաբաթի Իր կատարելատիպը՝ բժշկություն կատարելով հիվանդների համար և ընդգծելով շաբաթը որպես կարիքավորների խնդիրների մասին հոգ տանելու օր։