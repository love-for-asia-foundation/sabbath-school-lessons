---
title:  Հետագա ուսումնասիրության համար
date:  27/09/2019
---

Կարդացե՛ք Էլեն Ուայթի Գործք առաքելոց գրքի 546–556 էջերի «Հավատարիմ վկա», Բարեգործության ծառայություն գրքի 81–86 էջերի «Բարությունը՝ սրտեր տանող բանալի» գլուխները։

«Առաքյալների արած գործը պետք է անենք նաև մենք։ Յուրաքանչյուր քրիստոնյա պետք է ավետարանիչ լինի։ Կարեկցանքով և բարեգթությամբ մենք պետք է ծառայենք օգնության կարիք ունեցողներին՝ անշահախնդիր եռանդով փորձելով թեթևացնել վշտացած մարդկության բեռը։ …

Մենք պետք է կերակրենք քաղցածին, հագցնենք մերկին և մխիթարենք տառապյալին ու ճնշվածին։ Մենք պետք է ծառայենք և հույս ներշնչենք հուսալքվածին։

Քրիստոսի սերը՝ ի ցույց դրված անշահախնդիր ծառայության մեջ, ավելի արդյունավետ կլինի չարագործին վերափոխելու հարցում, քան սուրը կամ դատարանը։ … Շատ հաճախ հանդիմանությունից կարծրացող սիրտը հալվում է Քրիստոսի սիրուց»։ Էլեն Ուայթ, Բժշկության ծառայություն, էջ 104, 106։

«Ստրկությունը, սոցիալական շերտավորման համակարգը, անարդար ռասայական նախապաշարմունքները, աղքատների կեղեքումն ու դժբախտների անտեսումը համարվում են հակաքրիստոնեական և լուրջ սպառնալիք մարդկային ցեղի բարօրությանը, ինչպես նաև չարիքներ, որը Քրիստոսի եկեղեցին իր Տիրոջ կողմից հրահանգվել է հաղթահարելու»։ Գերագույն համաժողովի նախագահ Ա. Գ. Դենիելսը կարդում է Էլեն Ուայթի մահախոսականը վերջինիս՝ Էլեն Ուայթի կյանքի ուրվագրեր գործի հիման վրա, էջ 473։

**Հարցեր քննարկման համար**

`Աշխարհում շատ մարդիկ, խմբեր և կազմակերպություններ կան, որոնք փորձում են թեթևացնել կարիքը։ Յոթերորդ օրվա ադվենտիստական եկեղեցին ի՞նչ եզակի ուժ, ընկալում և միջոցներ կարող է հաղորդել այս առաջադրանքին։`

`Կարո՞ղ եք մտաբերել ժամանակ, երբ խրախուսանք և աջակցություն եք զգացել ձեր համայնքի կողմից։ Դաս քաղելով այդ փորձառությունից՝ ինչպե՞ս կարող եք միևնույն խրախուսանքը փոխանցել ուրիշներին։`

`Եկեղեցական համայնքի աջակցման հետ մեկտեղ ուրիշ է՞լ ինչ կարող է օգնել ձեզ «չձանձրանալ բարին գործելուց»։`

`Այսօր աշխարհում ՅՕԱ եկեղեցու կողմից աջակցվող ի՞նչ արդարության խրախուսման, աղքատության դեմ պայքարի ծրագրերից և նախաձեռնություններից եք տեղյակ։ Ինչպե՞ս կարող եք աջակցել եկեղեցու գործունեության այս ոլորտին։`

ՎԵՐՋԱԲԱՆ. Այո, մենք՝ որպես քրիստոնյաներ, կանչված ենք ծառայելու ուրիշների, հատկապես նրանց կարիքներին, ովքեր վշտի, տառապանքի և կեղեքման մեջ են։ Ճիշտ է, անհատական պատասխանատվություններ ունենք այս ոլորտում, սակայն որպես համայնք, որը շեշտադրում է ուրիշներին ծառայելը, մենք կարող ենք գործել անհամեմատ ավելի արդյունավետ՝ աշխատելով միասին որպես եկեղեցական ընտանիք։