---
title:  Ծառաների համայնք
date:  21/09/2019
---

### Այս շաբաթվա ուսումնասիրության համար կարդացե՛ք.
Բ Կորնթացիս 2.14–16, Ելից 32.1–14, Ա Պետրոս 2.12, Փիլիպպեցիս 2.15, Եփեսացիս 2.19, Եբրայեցիս 10.23–25։

> <p>Հիշելու համարը.<p>
> «Պինդ բռնենք հույսի դավանությունը՝ անսայթաք, որ հավատարիմ է խոստացողը։ Եվ զգուշանանք իրար համար՝ դեպի սեր և բարի գործեր գրգռելով» (Եբրայեցիս 10.23, 24)։

Փորձելով իրականացնել քրիստոնեական առաքելությունը՝ մենք չպետք է թերագնահատենք եկեղեցու ներուժը որպես հավատացյալների կազմակերպված համայնք։ Մենք արդեն անդրադարձել ենք այն մարտահրավերներին, որոնց կարող ենք բախվել, երբ փորձում ենք պայքարել անարդարության և աղքատության դեմ։ Բայց հավատքի համայնքում հավատակիցների հետ աշխատելով՝ մենք կարող ենք մեզ շրջապատողների համար օրհնություն լինել։

Գայթակղությունն այն է, որ երբ մենք հավաքվում ենք միասին որպես եկեղեցի, մենք շեղվում ենք այն ուղղությամբ, որ փորձում ենք բոլոր ուժերը ներդնել եկեղեցու մեջ՝ մոռանալով, որ եկեղեցին ստեղծվել է աշխարհին ծառայելու համար, որի մեջ Աստված է այն դրել։ Որպես եկեղեցի՝ մենք չպետք է անտեսենք մեզ շրջապատող տառապանքն ու չարը։ Եթե Քրիստոսն այն չի անտեսել, մենք էլ չպետք է անտեսենք։ Մենք պետք է Ավետարանը քարոզելու մեր կոչմանը հավատարիմ լինենք, իսկ այն քարոզելու հետ մեկտեղ գալիս է ճնշվածներին, քաղցածներին, մերկերին և անօգնականներին օգնելու գործը։

Որպես եկեղեցական համայնք և կազմակերպություն՝ միասին մենք Քրիստոսի մարմինն ենք (տե՛ս Ա Կորնթացիս 12.12–20)։ Որպես համայնք՝ մենք պետք է քայլենք այնպես, ինչպես Հիսուսը քայլեց, օգնության հասնենք, ինչպես Հիսուսն արեց և այսօր աշխարհում ծառայենք որպես Հիսուսի ձեռքեր, ոտքեր, ձայն և սիրտ։