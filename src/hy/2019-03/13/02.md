---
title:  Փոփոխության ջատագովներ
date:  22/09/2019
---

Գործք առաքելոց գրքի առաջին գլուխներից գիտենք, թե ինչպես քրիստոնյա հավատացյալները հիմնեցին տարբերվող համայնք՝ հոգ տանելով իրենց շարքերում գտնվող կարիքավորների մասին և միասին օգնելով համայնքից դուրս եղողներին՝ առաջարկելով նրանց օգնություն, ինչպես նաև հրավիրելով միանալ նրան, ինչ Աստված անում էր իրենց շարքերում։

Հավելելով Հիսուսի՝ աղի և լույսի մասին նկարագրությունը՝ Պողոսն օգտագործում է մի շարք փոխաբերություններ՝ նկարագրելու եկեղեցու գործունեությունն աշխարհում։ Մի շարք նկարագրությունների շարքում ընդգծում է, որ նրանք, ովքեր ապրում են որպես Աստծո ժողովուրդ՝ իբրևԱստծո ընդունելի պատարագ (տե՛ս Հռոմեացիս 12.1), Քրիստոսի մարմին (տե՛ս Ա Կորնթացիս 12.12–20), որպես դեսպաններ (տե՛ս Բ Կորնթացիս 5.18–20) և որպես հոտ (տե՛ս Բ Կորնթացիս 2.14–16)։ Այս նկարագրություններից յուրաքանչյուրում Աստծո ժողովրդի դերի մասին մասին խոսվում է որպես Նրա թագավորության ներկայացուցիչներ և գործակալներ նույնիսկ հիմա, նույնիսկ մեծ պայքարի թոհուբոհում ամայացած աշխարհում։

`Վերանայե՛ք վերը նշված այս «ներկայացուցչական» նկարագրություններից յուրաքանչյուրը։ Ո՞րն է ամենալավը նկարագրում, թե ինչպես դուք կցանկանայիք ներկայացնել Աստծուն և Նրա ճանապարհները ձեր համայնքում, և ինչո՞ւ։`

Այս նկարագրություններից յուրաքանչյուրն իրեն վերագրվող գործողություն է ենթադրում՝ ոչ թե որպես Աստծո աչքին ընդունելի լինելու միջոց, այլ որպես Քրիստոսի զոհով Աստծո կողմից արդեն ընդունված ժողովուրդ, ով պատասխանել է Աստծո սիրուն և շնորհին՝ դառնալով Նրա գործակալը տառապող և մահացող աշխարհում։

Սակայն դրանք կարող են ավելի խորը մակարդակում դիտարկվել, որովհետև Աստծո արքայությունն Աստծո սիրո և շնորհի մասին է, և երբ մենք տալիս ենք ուրիշներին Նրա սերն ու շնորհը, մասնակցում ենք այդ հավիտենական թագավորության կառուցմանը նույնիսկ հենց հիմա։

Միջազգային իրավունքում ընդունված է, որ ազգային դեսպանատունը համարվում է իր ներկայացրած ազգի մի մասը, նույնիսկ երբ ֆիզիկապես օտար երկրում է, որը միգուցե շատ հեռու է սեփական երկրից։ Նույն կերպ, Աստծո թագավորության ճանապարհները կառուցելուն մասնակցելը թույլ է տալիս գաղափար կազմել այն հավերժական իրականության մասին այժմ և այստեղ և որպես այդպիսին մատնացույց է անում ու կանխագուշակում չարի վերջնական պարտությունը։ Այդպիսով, որպես Քրիստոսի դեսպաններ և գործակալներ՝ մենք կարող ենք վերապրել Նրա սիրո և արդարության իրականությունը մեր սեփական կյանքում, եկեղեցում և նրանց կյանքում, ում փորձում ենք ծառայել։

`Կարդացե՛ք Բ Կորնթացիս 2.16 համարը։ Ո՞րն է երկու հոտերի միջև տարբերությունը, և ինչպես կարող ենք իմանալ՝ ո՞րն ենք մենք ։`