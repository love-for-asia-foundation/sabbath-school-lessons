---
title:  Երկրպագության ձեվ
date:  07/08/2019
---

Ըստ մարգարեների՝ երկրպագության և արդարության միջև եղած հարաբերություններում կար ևս մեկ քայլ՝ աղքատների և կեղեքվածների բեռը թեթևացնելու և կարքավորներին օգնելու համար եռանդուն անհանգստությունը: Դա բուն երկրպագության կարևորագույն մասերից մեկն է։ Եսայիա 58-ն այն գլուխներից է, որոնք պարզորոշ ցույց են տալիս այս կապը։

`Կարդացե՛ք Եսայիա 58 գլուխը։ Ի՞նչն այն չէր Աստծո և Իր ժողովրդի միջև հարաբերություններում, որը նկարագրված է այս գլխի սկզբում։`

Ինչպես տեսանք, այս քննադատությունն ուղղված է այն ժողովրդին, ով եռանդագին կրոնապաշտ է։ Թվում է՝ նրանք ջանասիրաբար որոնում են Աստծուն, սակայն ակնհայտորեն դա արդյունք չի տալիս։ Ուստի Աստված ասում է, որ նրանք պետք է փոխեն իրենց երկրպագության ձևը, փորձեն Աստծուն ծառայելու այլ եղանակ։ Եթե Նա ընտրեր, թե ինչպես նրանք ծառայեն Իրեն, դա կլիներ հետևյալը. «Լուծիր անիրավության կապանքները, բաց արա լուծի կոշկոռները, և ջարդվածներին ազատ թող տուր, և ամեն տեսակ լուծ կոտրեք» (Եսայիա 58.6)։ Նրանք նաև պետք է կերակրեին սովածին, ապաստան տային անտունին և օգնեին կարիքավորներին։

Այս գործողությունները չեն ներկայացվում որպես երկրպագության միակ ձև, սակայն Աստված հորդորում է դրանք իրականացնել որպես երկրպագության ձև, որը կարող է նախընտրելի լինել մարդկանց առավել ավանդական երկրպագության ձևերից։ Որպես այդպիսին՝ երկրպագությունը չի շեշտադրում միայն ներքին կարևորությունը, այլ մի բան, որն օրհնություն է բերում Աստծուն երկրպագողների շուրջը գտնվող բոլոր մարդկանց։ «Կրոնի ճշմարիտ նպատակը մարդկանց իրենց մեղքի բեռից ազատագրելն է, անհանդուրժողականությունն ու կեղեքումը վերացնելը և արդարության, ազատության և խաղաղության առաջխաղացմանը նպաստելը»։ ՅՕԱ աստվածաշնչյան մեկնաբանություններ, հատոր 4, էջ 306։

Եսայիա 58.8–12 համարներում Աստված խոստանում է օրհնություն՝ ի պատասխան այս երկրպագության ձևի։ Իրականում, Աստված ասում է, որ եթե մարդիկ ավելի քիչ կենտրոնանան իրենց անձերի վրա, նրանք կգտնեն Աստծուն իրենց հետ աշխատելիս և իրենց միջոցով բժշկություն և վերականգնում բերելիս։

Հետաքրքրական է, որ այս գլուխը երկրպագության այս ձևը կապում է նաև շաբաթը պահելու «ուրախության» նորոգման հետ։ Մենք արդեն դիտարկել ենք շաբաթի և ծառայության միջև եղած մի քանի ուժեղ կապեր, սակայն այս տեքստերը ներառում են ժողովրդին ուղղված այս կոչում եղած գործողությունները, որպեսզի նրանք վերակենդանացնեն իրենց երկրպագությունը և բացահայտեն Աստծո օրհնությունները։ Խորհելով այս համարների վրա՝ Էլեն Ուայթը մեկնաբանել է. «Տիրոջ շաբաթը պահողների վրա դրված է ողորմություն և բարեգործություն անելու պատասխանատվություն»։ Բարեգործության ծառայություն, էջ 121։