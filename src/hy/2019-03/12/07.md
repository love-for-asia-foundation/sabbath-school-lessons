---
title:  Հետագա ուսումնասիրության համար
date:  20/09/2019
---

Կարդացե՛ք Էլեն Ուայթի Բժշկության ծառայություն գրքի 503–516 էջերի «Ավելի վեհ փորձառություն», Վկայություններ եկեղեցու համար գրքի 3-րդ հատորի 511–526 էջերի «Պարտք դժբախտների առջև», «Մարդու պարտքն իր ընկերոջ առջև» և Վկայություններ եկեղեցու համար գրքի 2-րդ հատորի 24–37 էջերի «Անելով Քրիստոսի համար» գլուխները։

«Որոնե՛ք երկնքում և երկրի վրա, սակայն չեք գտնի ավելի զորեղ բացահայտված ճշմարտություն, քան նրանք, որ բացահայտվում են ողորմության գործերում նրանց նկատմամբ, ովքեր մեր կարեկցանքի և օգնության կարիքն ունեն։ Սա է այն ճշմարտությունը, որը Հիսուսի մեջ է։ Երբ Քրիստոսի անունը դավանողները կիրառեն ոսկի կանոնի սկզբունքները, առաքյալների ժամանակ եղած զորությունը կայցելի Ավետարանին»։ Էլեն Ուայթ, Խոհեր Օրհնության սարից, էջ 137։

«Գերագույն սեր Աստծո նկատմամբ և անշահախնդիր սեր միմյանց նկատմամբ. սա է լավագույն պարգևը, որը մեր երկնային Հայրը կարող է տալ։ Այս սերն ազդակ չէ, այլ աստվածային սկզբունք, հարատև զորություն։ Չսրբագործված սիրտը չի կարող սկզբնավորել կամ արտադրել այն։ Այն կարող է գտնվել միայն այն սրտում, որտեղ թագավորում է Հիսուսը։ … Սրտում փայփայված այս սերը քաղցրացնում է կյանքը և մաքրագործող ազդեցություն տարածում շրջապատողների վրա»։ Էլեն Ուայթ, Գործք առաքելոց, էջ 551։

**Հարցեր քննարկման համար**

`Ինչպես տեսանք այս շաբաթվա ուսումնասիրության ընթացքում, Ավետարանը մնում է ուրիշների համար գործելու օրինակն ու դրդապատճառը, ինչպես Հիսուսը գործեց մեզ համար։ Ինչպե՞ս է դա ընդլայնել այն բարի լուրի ձեր ընկալումն ու գնահատանքը, թե ինչ է մեզ համար Աստված արել և ինչպես է ցույց տալիս Իր սերը մեր նկատմամբ։`

`Ձայնազուրկների համար մեր ձայնը բարձրացնելը, խաղաղություն անելը և նմանատիպ գործունեությունը կարող է մեզ քաղաքական և հասարակական ասպարեզ ներքաշել։ Այնուամենայնիվ, Յոթերորդ օրվա ադվենտիստական եկեղեցին եղել է ջատագով պետությունից եկեղեցու բաժանման հարցում։ Ո՞րն է անպատեհ քաղաքական ներգրավվածության և հասարակայնորեն խաղաղություն հաստատելու համար խոսելու և գործելու տարբերությունը։`

`Այս շաբաթվա ուսումնասիրության ընթացքում քննարկված ո՞ր քայլը կցանկանայիք կիրառել ձեր կյանքում և համայնքում։ Ինչպե՞ս կարող եք այն իրականություն դարձնել։`

`Ձեր համայնքում կամ դրանից դուրս առկա չարիքի և ճնշման ի՞նչ հարցի համար եք որոշել աղոթել։`

ՎԵՐՋԱԲԱՆ. Հիսուսի հետևորդ դառնալը կփոխի մեր կյանքը շատ ձևերով՝ ներառյալ այն, որ մեր մեջ ավյուն կառաջանա Նրան միանալ աղքատների և ոտնակոխ եղածների մասին Նրա եռանդուն մտահոգության հարցում։ Չլինելով հեշտ առաջադրանք՝ մասսայականություն չվայելող այս մոտեցումը կփոխի մեր առաջնայնությունները և կդրդի մեզ եռանդուն քայլեր ձեռնարկել մեր շրջակա աշխարհի տառապյալներին բժշկելու համար։