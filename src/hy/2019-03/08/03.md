---
title:  Բարիով հաղթելով չարին
date:  19/08/2019
---

Երբ դիտարկում ենք Հիսուսի վարդապետությունները, արժե հիշել այն մարդկանց մասին, ում հետ Նա խոսում էր, և այն հանգամանքները, որոնցում նրանք ապրում էին։ Հիսուսն սկսել էր մեծ ամբոխների ուշադրությունը գրավել այն վայրերից, որտեղ ծառայել էր (տե՛ս Մատթեոս 4.25, 5.1)։ Շատերը սովորական մարդիկ էին, ովքեր ապրում էին Հռոմեական կայսրության գերիշխանության ներքո, սակայն ոմանք հրեա կառավարիչներ և կրոնական առաջնորդներ էին։ Սովորական մարդիկ դժվար էին գոյատևում։ Նրանք իրենց կյանքի համար շատ քիչ ընտրություն ունեին՝ բեռնված ծանր հարկերով և կքած կրոնական ավանդույթների տակ։

Սովորեցնելով այս մարդկանց՝ Հիսուսն ակնհայտորեն կամենում էր նրանց ավելի լավ, արժանապատվությամբ և քաջությամբ ապրելու ճանապարհ առաջարկել, ինչպիսին էլ որ լինեին նրանց հանգամանքները։ Սրա օրինակներից մեկը գտնում ենք Մատթեոս 5.38–48 համարներում։ Այս ցուցումները՝ «մյուսն էլ նրան դարձրու», «քո բաճկոնն էլ թող նրա մոտ» և «նրա հետ երկուսը գնա», դարձել են լեզվական սահմանումներ։ Սակայն այս իմացությունը հակասում է այն արմատական գործողություններին և դիրքորոշումներին, որոնք Հիսուսը սովորեցնում է այստեղ։

Այն դիպաշարը, որը Հիսուսը նկարագրում էր, սովորական բան էր Իր ունկնդիրներից շատերի համար։ Նրանք հաճախ էին բռնության ենթարկվում իրենց «գերադասների» կամ տերերի կողմից, հաճախ էին խրված լինում պարտքերի մեջ և հրաժարվում իրենց սեփականություններից հողատերերի և պարտատերերի օգտին։ Հռոմեական զինվորները շատ դեպքերում ստիպում էին նրանց աշխատել։ Հիսուսը սովորեցնում էր ազնվությամբ պատասխանել, կեղեքիչներին վերաբերվել ավելի լավ, քան նրանք արժանի են, և այդպես անելով՝ դիմակայել իրենց մարդկությունը կորցնելու վտանգին։ Մինչ կեղեքիչները փորձում էին գործի դնել իրենց իշխանությունը, մարդիկ ունեին ընտրության իրավունք, թե ինչպես պատասխանեն, և դիմակայելով առանց բռնության և պատասխանելով առատաձեռնությամբ՝ նրանք մերկացնում էին կատարվող կեղեքման և անարդարության չարիքը։

`Համեմատե՛ք Մատթեոս 5.38–48 համարները Հռոմեացիս 12.20, 21 համարների հետ։ Ինչպե՞ս պետք է կիրառենք այս արմատական սկզբունքները մեր կյանքում։`

`Հիսուսն ամփոփեց բոլոր «օրենքը և մարգարեները»՝ բոլոր սուրբ գրվածքները, որոնք մենք հաճախ նկարագրում ենք որպես Հին Կտակարան, մի պարզ սկզբունքով, որը ճանաչվեց որպես Ոսկի կանոն. «Ամեն ինչ որ կամենում եք, թե ձեզ անեն մարդիկ, այնպես էլ դուք արեք նրանց» (Մատթեոս 7.12)։ Ի՞նչ կերպ հենց հիմա կարող եք ջանալ անել այն, ինչը Նա մեզ պատվիրում է այստեղ, անկախ նրանից, թե դա ինչ կարժենա։`