---
title:  Հետագա ուսումնասիրության համար
date:  23/08/2019
---

Կարդացե՛ք Էլեն Ուայթի Դարերի Փափագը գրքի 497–505 էջերի «Բարի սամարացին» և 637–641 էջերի «Այս իմ փոքր եղբայրներից մեկին», Քրիստոսի առակները գրքի 260–271 էջերի «Հաստատված մեծ անդունդը» և 376–389 էջերի «Ո՞վ է իմ ընկերը» գլուխները։

«Քրիստոսը պատռում է բաժանության, անձնասիրության, ազգությունների բաժանարար նախապաշարմունքների պատը և սովորեցնում է սեր դեպի համայն մարդկային ընտանիքը: Նա մարդկանց վեր է հանում այն նեղ շրջանակից, որը ենթադրում է նրանց եսասիրությունը, Նա վերացնում է բոլոր տարածքային սահմանագծերը և հասարակության արհեստական տարբերությունները։ Նա տարբերություն չի դնում ընկերոջ և օտարականի, բարեկամի և թշնամու միջև։ Նա մեզ սովորեցնում է ուշադիր լինել յուրաքանչյուր կարիքավոր մարդու նկատմամբ որպես մեր ընկեր, իսկ աշխարհի՝ որպես մեր դաշտ»։ Էլեն Ուայթ, Խոհեր Օրհնության սարից, էջ 42։

«Ոսկի կանոնի չափանիշը քրիստոնեության ճշմարիտ չափանիշն է, դրանից զուրկ ցանկացած բան մոլորություն է։ Այն կրոնը, որն ստիպում է մարդկանց թերագնահատել մարդ արարածին, ում Քրիստոսն այնքան մեծ արժեք տվեց, որ Իր կյանքը զոհեց նրա համար, այն կրոնը, որը կառաջնորդի մեզ անտարբեր դառնալ մարդկանց կարիքների, տառապանքների կամ իրավունքների նկատմամբ, շինծու կրոն է։ Անտեսելով աղքատների, տառապյալների և մեղավորների պահանջները՝ մենք մեզ դրսևորում ենք որպես Քրիստոսին դավաճանածներ։ Քրիստոնեությունն այսքան քիչ ուժ ունի աշխարհում այն պատճառով, որ մարդիկ իրենց վրա են վերցնում Քրիստոսի անունը, սակայն կյանքում մերժում են Նրա բնավորությունը»։ Էլեն Ուայթ, Խոհեր Օրհնության սարից, էջ 136, 137։

**Հարցեր քննարկման համար**

`Այս շաբաթվա դասից ո՞ր հատվածը ձեզ ամենաշատը դուր եկավ։ Ինչո՞ւ։`

`Տեսե՛ք, թե Էլեն Ուայթն ինչ է գրում այն մասին, թե ինչպես հավատը, «որը կառաջնորդի մեզ անտարբեր դառնալ մարդկանց կարիքների, տառապանքների կամ իրավունքների նկատմամբ, շինծու կրոն է»։ Ինչո՞ւ պետք է զգույշ լինենք՝ խուսափելու այն հեշտ ծուղակից, որ չկարծենք, թե քանի որ ունենք «ճշմարտությունը» (ինչը մենք ունենք), ուրիշ ոչինչ կարևոր չէ։`

`Ինչպե՞ս են հինգշաբթի օրվա համարները մեզ ցույց տալիս, թե «ճշմարտությունն» ունենալն է՛լ ինչ է ենթադրում։`

ՎԵՐՋԱԲԱՆ. Հիսուսի վարդապետությունը թելադրում է այլ կենսակերպ նրանց համար, ովքեր Աստծո թագավորության քաղաքացիներն ու ներկայացուցիչներն են։ Հիմնվելով Հին Կտակարանի գրքերի վրա՝ Նա ընդարձակեց աղքատների և ճնշվածների մասին հոգատարության շեշտադրումը՝ ընդգծելով, որ Իր ժողովուրդը պետք է ապրի որպես կարեկցանքի և ողորմության ժողովուրդ, մինչ սպասում է Իր վերադարձին։