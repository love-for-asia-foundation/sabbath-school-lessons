---
title:  Ամենափոքրերից մեկը
date:  17/08/2019
---

### Այս շաբաթվա ուսումնասիրության համար կարդացե՛ք.
Մատթեոս 5.2–16, 38–48, Հռոմեացիս 12.20, 21, Ղուկաս 16.19–31, 12.13–21, Մատթեոս 25.31–46։

> <p>Հիշելու համարը.<p>
> «Թագավորն էլ կպատասխանի և կասի նրանց. Ճշմարիտ ասում եմ ձեզ, որովհետև այս իմ փոքր եղբայրներից մեկին արիք, ինձ արիք» (Մատթեոս 25.40)։

Տեսնելով, որ Հիսուսն ապրեց ուրիշների՝ հատկապես տառապյալների և կորածների մասին մտահոգված կյանք՝ մենք պետք է ակնկալենք, որ Հիսուսը նաև շատ ասելիք կունենար ուրիշների համար հոգ տանելու մասին։ Եվ Նա ուներ։

Հիսուսի վարդապետությունը գործնական է, շեշտադրում է այն, ինչ ասել է ապրել՝ լինելով Աստծո հետևորդ։ Որպես այդպիսին՝ մենք կարող ենք տեսնել, որ Հիսուսը մեզ հորդորում է կատարել արդարության, բարության և ողորմության գործեր, ինչպիսիք Հիսուսն Ինքն արեց, երբ ապրում էր երկրի վրա։ Եթե հետևենք Նրա օրինակին, մենք կծառայենք ուրիշներին, ինչպես Ինքն արեց։

Հիսուսը նաև խոսում էր երկնային արքայության մասին։ Ըստ Հիսուսի նկարագրության՝ երկնային արքայությունը մի իրականություն է, որի մասը մենք կարող ենք կազմել նույնիսկ հենց հիմա։ Այն մի կենսակերպ է, որը գործում է երկրային թագավորություններից տարբերվող առաջնայնություններով և բարոյական արժեքներով։ Հիսուսի վարդապետությունները գծում են այս թագավորության ուրվագծերը, և այն ներառում է ցայտուն շեշատադրում, թե ինչպես ենք մենք ծառայում Աստծուն, և Նրան ծառայելով՝ ինչպես պետք է վարվենք ուրիշների հետ։ Մենք նաև բացահայտում ենք, որ ուրիշներին ծառայելը՝ նրանց մասին հոգ տանելը և նրանց բարձրացնելը, այն ճանապարհներն են, որոնցով կարող ենք ուղղակիորեն ծառայություն մատուցել Աստծուն։