---
title:  Հետագա ուսումնասիրության համար
date:  16/08/2019
---

Կարդացե՛ք Էլեն Ուայթի Բարեգործության ծառայություն գրքի 117–124 էջերի «Վարպետի հետքերով», Բժշկության ծառայություն գրքի 29–50 էջերի «Ծառայության օրեր» և Դարերի Փափագը գրքի 589–600 էջերի «Վերստին սրբված տաճարը», 723–740 էջերի «Պիղատոսի դատարանում» գլուխները։

«Աստված Իր Խոսքում հստակորեն ասում է, որ կպատժի Իր օրենքը խախտողներին: Նրանք, ովքեր շողոքորթում են իրենց այն մտքով, թե Նա չափազանց ողորմած է, որպեսզի դատապարտի մեղավորին, թող միայն նայեն Գողգոթայի խաչին: Աստծո անբիծ Որդու մահը վկայում է, որ «մեղքի վարձքը մահն է», որ Աստծո օրենքի յուրաքանչյուր խախտում պետք է ստանա իր արժանի պատիժը: Քրիստոսը, որ անմեղ էր, մեղք դարձավ մարդու համար: Նա կրեց անօրենության հանցանքը, ու երբ Հայրը ծածկեց Նրանից Իր դեմքը, Նրա սիրտը պայթեց, և Նա մեռավ: Այս մեծ զոհաբերությունն արվեց մեղավորներին փրկելու համար: Ուրիշ ոչ մի կերպ մարդը չէր կարող ազատվել մեղքի պատժից: Եվ յուրաքանչյուր ոք, ով հրաժարվում է ընդունել այսպիսի գնով ձեռք բերված քավությունը, անձամբ պետք է կրի անօրենության հանցանքն ու դրա պատիժը»։ Էլեն Ուայթ, Մեծ պայքար, էջ 539, 540։

**Հարցեր քննարկման համար**

`Կարդացե՛ք Էլեն Ուայթի վերը նշված հայտարարությունը։ Խոսե՛ք անարդարության իրականության մասին. Քրիստոսը՝ անմեղը, տառապում է մեղավորի պատժով։ Ինչո՞ւ է կարևոր այս մեծագույն ճշմարտությունը միշտ մեր առջև պահելը։`

`Հիսուսը երբեք չի քարոզել քաղաքական բարեփոխություն Իր «թագավորությունը» բերելու համար։ Ի վերջո, պատմությունը լցված է շատ տխուր իրողություններով այն մարդկանց մասին, ովքեր կիրառել են բռնություն և ճնշում, և այդ ամենն արել են հարստահարվածներին և ճնշվածներին օգնելու քողի ներքո։ Սակայն շատ հաճախ այն ամենը, ինչ տեղի է ունեցել, ընդամենը մի ճնշող դասակարգի՝ մեկ ուրիշով փոխարինվելն է եղել։ Թեև քրիստոնյաները կարող են և պետք է գործեն իշխանությունների հետ բացառապես հարստահարվածներին օգնելու նպատակով, ինչո՞ւ պետք է միշտ զգուշանան այս նպատակներով քաղաքականության կիրառումից։`

`Խորհե՛ք այն մասին, թե ինչ հետևանք ունեցավ փրկության ծրագիրը։ Հիսուսը՝ արդարը, տառապեց անարդարների՝ այսինքն յուրաքանչյուրիս համար։ Ինչո՞ւ պետք է մեզ համար արված այս մեծագույն զոհը մեզ նոր մարդիկ դարձնի Քրիստոսով։`

ՎԵՐՋԱԲԱՆ. Ավետարաններում Հիսուսի ծառայությունը ներկայացվում և բացատրվում է Հին Կտակարանի մարգարեների գործի վկայակոչումով։ Աղքատների համար հնչող բարի լուրը, ճնշվածների ազատագրումը և կոտրվածների բժշկությունը հռչակվում էին որպես Մեսիայի նշաններ և բաներ, որոնք Հիսուսը ցույց տվեց Իր ծառայության ընթացքում։ Այնուամենայնիվ, Իր մահով Նա նաև տառապեց անարդարության հնոցում և վերջնականապես հաղթեց ընկած մարդկության և անմարդկայնության վատագույնին։ Մեզ համար տեղի ունեցած Նրա անարդար մահվան շնորհիվ մեր մեղքերը կարող են ներվել, և մենք ունենք հավերժական կյանքի խոստումը։