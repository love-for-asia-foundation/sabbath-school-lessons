---
title:  Հիսուսն ու կարիքավորները
date:  10/08/2019
---

### Այս շաբաթվա ուսումնասիրության համար կարդացե՛ք.
Ղուկաս 1.46–55, 4.16–21, 7.18–23, Մատթեոս 12.15–21, Մատթեոս 21.12–16, Մարկոս 11.15–19, Եսայիա 53.3–6։

> <p>Հիշելու համարը.<p>
> «Տիրոջ Հոգին Ինձ վրա է, որի համար էլ օծեց Ինձ. Նա Ինձ ուղարկել է աղքատներին ավետարանելու, սրտով կոտրվածներին բժշկելու, գերիներին թողություն քարոզելու, և կույրերին տեսություն, խոցվածներին արձակելու ազատելով, Տիրոջ ընդունելի տարին քարոզելու» (Ղուկաս 4.18, 19)։

Իր՝ մարմին հագնելու մի շարք պատճառների մեջ էր նաև այն, որ Հիսուսը եկավ մեզ ցույց տալու, թե ինչպիսին է Աստված։ Նա դա արեց Իր վարդապետությամբ, Իր զոհով և Իր կյանքով, այսինքն սովորական մարդկանց հետ շփվելով։ Նրա գործողություններից շատերը մարդկանց կյանքի վրա ներգործում էին շատ արագ և բերում իրական փոփոխություններ։

Մեսիայի կյանքի այս տեսանկյունի մասին խոսել են Հին Կտակարանի մարգարաները, Հիսուսի մայր Մարիամը և նույնիսկ Ինքը՝ Հիսուսը, երբ Նա նկարագրեց Իր առաքելությունն Իր առաջին իսկ արձանագրված քարոզում (Ղուկաս 4)։ Բացի այդ, Ավետարանի հեղինակները շատ էին օգտագործում Հին Կտակարանի մարգարեների լեզուն՝ բացատրելու, թե Հիսուսն ինչ էր անում, երբ պատմում էին Նրա պատմությունը։ Այս կերպ Հիսուսի կյանքը պարզորոշ երևում էր այս մարգարեների ավանդության մեջ՝ ներառյալ նրանց կարեկցանքն աղքատների և ճնշվածների նկատմամբ։

Կրոնական առաջնորդները, սակայն, Հիսուսի մեջ սպառնալիք էին տեսնում։ Անարդարության և դաժանության սարսափազդու օրինակ դառնալով՝ նրանք Հիսուսին ձերբակալեցին, անարդարացիորեն դատեցին և խաչեցին։ Հիսուսով Աստված վերապրեց՝ ինչ ասել է անարդարություն, իսկ Նրա մահով մերկացրեց չարի սարսափը։ Սակայն Նրա հարությամբ Աստված հաղթանակեց կյանքի, բարության և փրկության համար։