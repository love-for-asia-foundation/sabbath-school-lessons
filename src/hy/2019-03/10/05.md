---
title:  Մեր ընդհանուր մարդկությունը
date:  04/09/2019
---

Իր ծառայությամբ և վարդապետությամբ Հիսուսն արմատական ներգրավվածության կոչ էր անում։ Նրա ուշադրությունն ազնիվ շարժառիթներով փնտրողները՝ վատ համբավ ունեցող կանայք, մաքսավորները, բորոտները, սամարացիները, հռոմեացի հարյուրապետները, կրոնական առաջնորդները, երեխաները՝ բոլորն էլ արժանանում էին Նրա անկեղծ ջերմությանն ու հոգատարությանը։ Սա ներառում էր փրկության պարգևի առաջարկը, քանի որ վաղ եկեղեցին պետք է բացահայտեր արմատական բարեփոխումներ։

Քանի որ առաջին հավատացյալները կամաց-կամաց հասկանում էին Ավետարանի համապարփակությունը, նրանք ուրիշների նկատմամբ կատարած իրենց բարի գործերը չէին ավելացնում իրենց հավատին պարզապես որպես մի «լավ» արարք։ Այն Ավետարանի՝ իրենց ընկալման հիմնաքարն էր, քանի որ նրանում էին վերապրել Հիսուսի կյանքը, ծառայությունը և մահը։ Երբ պայքարում էին ծառացած հարցերի և խնդիրների դեմ, նախ՝ անհատապես առաջնորդների համար, ինչպիսիք էին Պողոսն ու Պետրոսը (տե՛ս, օրինակ՝ Գործք առաքելոց 10.9–20), այնուհետև՝ որպես եկեղեցական մարմին Երուսաղեմի խորհրդի ժամանակ (տե՛ս Գործք առաքելոց 15), նրանք սկսեցին գիտակցել այն նշանակալից փոփոխությունը, որը բարի լուրը հասցրել էր Աստծո սիրո և համապարփակության նրանց ընկալմանը, և թե ինչպես դրանք պետք է դրսևորվեին նրանց կյանքում, ովքեր հայտարարում էին, որ հետևում են Նրան։

**Ի՞նչ է հետևյալ համարներից յուրաքանչյուրը սովորեցնում մեզ մեր ընդհանուր մարդկության մասին։ Ինչպե՞ս պետք է յուրաքանչյուր միտք ազդի ուրիշների նկատմամբ մեր վերաբերմունքի վրա։**

`Մաղաքիա 2.10`

`Գործք առաքելոց 17.26`

`Հռոմեացիս 3.23`

`Գաղատացիս 3.28`

Գաղատացիս 3.28 համարը բարի սամարացու մասին Հիսուսի պատմության աստվածաբանական ամփոփումն է։ Վիճելու փոխարեն, թե ում ենք պարտավոր ծառայել, պարզապես գնացեք և ծառայեք, պատրաստ եղեք նաև ծառայություն ստանալ նրանցից, ումից ամենաքիչն եք սպասում։ Համաշխարհային մարդկային ընտանիքի ընդհանուր տարրն ավելի բարձր մակարդակում ճանաչվում է նրանց ընդհանուր ընտանիքում, ովքեր կապված են Ավետարանով, Աստծո փրկարար սիրով, որը մեզ Նրանում միաբանության է կանչում։ «Որովհետև մենք էլ ամենքս մեկ Հոգով մկրտվեցինք մեկ մարմին լինելու, թե՛հրեաներ, թե՛ հույներ, թե՛ ծառաներ, թե՛ ազատներ» (Ա Կորնթացիս 12.13)։