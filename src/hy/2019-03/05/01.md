---
title:  Մարգարեների աղաղակը
date:  27/07/2019
---

### Այս շաբաթվա ուսումնասիրության համար կարդացե՛ք.
Ա Թագավորաց 8.10–18, Ամովս 5.10–15, Միքիա 6.8, Ծննդոց 19.1–13, Եզեկիել 16.49, Եսայիա 1.15–23:

> <p>Հիշելու համարը.<p>
> «Քեզ հայտնել է, ով մարդ, թե ինչ է բարին, և Տերն ի՞նչ է ուզում քեզանից, այլ միայն իրավունք անել, ողորմություն սիրել և խոնարհությամբ վարվել քո Աստծո հետ» (Միքիա 6.8):

Հին Կտակարանի մարգարներն Աստվածաշնչի ամենահետաքրքիր գործող անձանցից են։ Նրանց խիստ ձայնը, համարձակ լուրերը, տրտմության, բարկության և վրդովմունքի զգացողությունն ու լուրերի ճշգրիտ իրականացումները նրանց դարձնում էին մարդիկ, ում չէր կարելի անտեսել, նույնիսկ եթե միշտ չէ, որ նրանց կողքին լինելը լավ էր։

Ուղարկված նախ և առաջ Իսրայել և Հուդա՝ նրանք ընտրյալ ժողովրդին հորդորում էին հետ դառնալ Աստծուն իրենց կանչվածությանը։ Ժողովուրդը և նրա առաջնորդները շատ հեշտությամբ էին ընկնում շրջակա ազգերի կուռքերի և կենսակերպի ազդեցության տակ։ Մարգարեների անշնորհակալ հանձնարարությունն էր հորդորել նրանց ապաշխարել՝ երբեմն հիշեցնելով նրանց նկատմամբ Աստծո սիրո և նրանց համար անցյալում կատարած Աստծո գործերի մասին, իսկ երբեմն էլ նախազգուշացնելով հետևանքների մասին, եթե նրանք շարունակեին հեռանալ Աստծուց։

Ինչպես մենք ևս կտեսնենք, ամենամեծ մեղքերից և չարիքներից մեկը, որոնց դեմ նրանք նախազգուշացնում էին ժողովրդին և առաջնորդներին, իրենց կողքին գտնվող աղքատներին, կարիքավորներին և անհույսներին ճնշելն էր։ Այո՛, կուռքերին երկրպագելը վատ էր, այո՛, կեղծ կրոնների արարողակարգերին հետևելը վատ էր, սակայն թույլերի և աղքատների վիճակից օգտվելը ևս արժանի էր դատապարտության։