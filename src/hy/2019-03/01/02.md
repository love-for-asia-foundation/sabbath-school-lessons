---
title:  Աստված. հայացք արարչագործությանը
date:  30/06/2019
---

Այս աշխարհն ու դրանում ընթացող կյանքը, մեր սեփական կյանքն ու այն ամենը, ինչ դրա հետ կապված է, մեզ շրջապատող բոլորի կյանքը, ու թե ինչպես ենք մենք հարաբերվում միմյանց հետ, կյանքն ինքնին, և թե ինչպես պետք է այն լավագույնս ապրել՝ այս ամենն սկիզբ է առել Աստծուց, «որովհետև մենք Նրանով ենք ապրում և շարժվում և կանք» (Գործք առաքելոց 17.28)։

Այստեղից է սկսվում աստվածաշնչյան պատմությունը. «Սկզբումն Աստված ստեղծեց երկինքը և երկիրը» (Ծննդոց 1.1)։ Եվ այն փաստը, որ Նա «ասաց» և իրականացավ, ցույց է տալիս այն զորությունը և ընթացքը, որը մենք նույնիսկ երևակայել չենք կարող։

Եվ, այնուամենայնիվ, Աստված չէր արարում հեռվում կանգնած, Նա անմիջականորեն ներգրավված էր գործընթացին, հատկապես, երբ հերթը հասավ առաջին մարդկանց արարմանը (տե՛ս Ծննդոց 2.7)։

`Կարդացե՛ք առաջին մարդկանց արարման պատմությունը Ծննդոց 1.26–31 համարներում։ Ի՞նչ կարևոր բան է այս պատմությունն ասում մեզ Աստծո մասին։ Ի՞նչ կարևոր բան է այն ասում մարդկանց մասին։`

Հաճախ է ասվել, որ մենք կարող ենք շատ բան սովորել Աստծո մասին բնության մեջ ժամանակ անցկացնելով, Նրա ստեղծագործությանը նայելով և դրանում Իր՝ Արարչի բնավորության շողերը նշմարելով։ Սակայն մենք կարող ենք նաև տեսնել, թե ինչպես Աստված արարեց աշխարհը՝ քննելով Իր՝ Աստծո մեր ընկալումը։ Օրինակ, եթե Աստված կարգուկանոնի Աստված է, մենք պետք է ակնկալենք կարգուկանոն գտնել Նրա արարման մեջ։ Կամ եթե հավատում ենք, որ Աստված արարչագործության Աստված է, մենք չպետք է զարմանանք Նրա արարած աշխարհում այդ արարչագործության անհավանական օրինակներին հանդիպելիս։

Նմանապես, մենք հավատում ենք, որ Աստված փոխհարաբերությունների Աստված է, այդ իսկ պատճառով տեսնում ենք, որ աշխարհն արարելու բուն կորիզը փոխհարաբերություններն են։ Նա արարել է աշխարհի յուրաքանչյուր տարր ողջ Արարչագործության հետ փոխհարաբերության մեջ։ Նա արարել է կենդանիներին ներդաշնակ փոխհարաբերությունների մեջ։ Նա արարեց մարդուն Իր, միմյանց և ողջ Արարչագործության հետ փոխհարաբերությունների մեջ։

Ճիշտ է, Աստծո մասին մեր պատկերացումը սահմանափակ է շատ կերպերով, սակայն այն, ինչը մենք կարող ենք տեսնել Նրա բնավորությունից, պետք է խթան դառնա մեզ համար վերանայելու այն փաստը, թե ինչպիսին պետք է լինի աշխարհը։

`Ինչքա՞ն օգտակար է աշխարհի՝ ձեր ընկալման համար դիտարկել այն որպես Աստծո բնավորության արտացոլում, նույնիսկ այդքան ակնհայտ մեղքի կործանումների հետ մեկտեղ։`