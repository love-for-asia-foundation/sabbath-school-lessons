---
title:  Ubizo Oluphindelelayo Lobulungiswa
date:  28/07/2019
---

Phezu kwecebo elijulile likaNkulunkulu ngesizwe sakwaIsrayeli, abantu bakwaIsrayeli kwakuqabukela bephila ngokobizo lwabo.  Kungakadluli nezizukulwane eziningi sebezinzile ezweni, bacela uSamuweli umprofethi nomahluleli, ukuba abakhethele inkosi ezobahola, “njengazo zonke ezinye izizwe” (1 Sam. 8:5).

`Funda ku 1 Samuwel 8:10-18. Sathini isixwayiso sikaSamuweli ebantwini uma ephundula isicelo sabo senkosi?`

USamuweli wabona lokhu njengesinyathelo sokufana nezinye izizwe nangezinye izindlela. Nakuba uSamuweli wayefuna ukweluleka inkosi yokuqala, uSawule, kungekudala isiprofetho sakhe sagcwaliseka.  Ngisho nangesikhathi umbuso wakwaIsrayeli wawusezingeni eliphezulu, uDavide noSolomoni abaphephanga ezilingweni, inkohlakalo, nokusebenzisa amandla abo ngokweqile. Kukho konke ukubusa kwamakhosi akwaIsrayeli noJuda, enye yezindlela uNkulunkulu aphendula ngayo ukuthumela abaprofethi ukusho intando yaKhe nokukhumbuza abaholi bakwaIsrayeli nabantu ngomsebenzi wabo abawunikwe uNkulunkulu ngalabo asebebakhohliwe. Emibhalweni yabaprofethi bamaHeberu, sibona ubizo oluqhubekayo noluphindelelayo lokuba kuphilwe ngobulungiswa, kwenziwe ukulunga emphakathini.  Ekukhuzeni ukungethembeki kukaIsrayeli nabaholi, abaprofethi babelokhu beyizwi eliphuthumayo lalabo abangakwazi ukuzikhulumela, kakhulukazi labo ababehlukumezeke ngenxa yokwesilela kukaIsrayeli ukulandela intando kaNkulunkulu. UAbraham Joshua Heschel, ezindla ngokushisekela kwabaprofethi beTestamente eliDala, uqhathanisa ukuzithela kwethu ngabandayo nobizo lwabo oluphuthumayo lokuthi kwenziwe ubulungiswa: “Izinto ezazishaqisa abaprofethi namanje ziyenzeka nsuku zonke emhlabeni wonke…ukungabekezeleli kwabo ukungalungi, singakuthatha njengehaba. Thina qobo lwethu, sihlale sibona izenzo zokungalungi, ukuzenzisa, amanga, isihluku, usizi, kodwa azisasethusi.  Kubaprofethi, ngisho nokungalungi okuncane kwakuthathwa njengento enkulu.”—The Prophets (New York: Jewish Publication Society of America, 1962), amakhasi 3, 4. Lokho esikutshengiswa yilaba profethi, ufifana lwalokho okusenhliziyweni nomqondo kaNkulunkulu. Bekhulumela uNkulunkulu, bangasisiza sibone ukungalungi nokuhlupheka okusemhlabeni wethu ngezinyembezi zikaNkulunkulu.  Kodwa lokhu kushisekela kulubizo lokuthi kwenziwe okuthile, kusetshenziswane noNkulunkulu ukudambisa nokuphelisa ukucindezelwa nosizi lwalabo abasizungezile.

`Yiziphi izindlela esike sifune ngazo ukufana “nazo zonke ezinye izizwe” kodwa ezingaba yingozi kithina kanye nabanye?`