---
title:  Ukujula Nomcabango
date:  02/08/2019
---

Funda kuEllen G. White, “The Assyrian Captivity,” amakhasi 279-292; “The Call of Isaiah,” amakhasi 303-310, ku Prophets and Kings. “Phakathi kwencindezelo enzima, ukungabikho kobulungiswa, ukuphila ngokutamasa, amadili nokudakwa, ukungabikho kwezimilo, nokusaphaza kwesikhathi ababephila ngaso abaprofethi, bawaphakamisa amaphimbo abo; kodwa kwaba yize ukumemeza kwabo, kwaba yize ukukhuza kwabo isono.”—Ellen G. White, Prphets and Kings, ikhasi 282.  KuIsaya, kwakubonakala kungethembisi nakancane emphakathini.  Ngokulangazelela kwabo inzuzo, abantu babethenga izindlu, bethenga amasimu…Ukwahlulela kwakuhlanakezelwe, abampofu bengatshengiswa isihe… Nezimantshi uqobo, okwakungumsebenzi wazo ukuvikela abadinga usizo, zavala izindlebe, zingalaleli izikhalo zabampofu nabaswelayo, abafelokazi, nezintandane. “Phansi kwezimo ezinjalo, akumangalisi ukuthi ngonyaka wokugcina wombuso kaUziya, ngesikhathi uIsaya ebizwa ukuba ahambise isixwayiso sikaNkulunkulu kuJuda, washaywa uvalo ngokwenza lowo msebenzi.  Wayazi kahle ukuthi uzohlangabezana nenkani esizweni.”—Amakhasi 306, 307. “Lezixwayiso zabaprofethi ezisobala…zidinga ukwamukelwa yithina njengezwi likaNkulunkulu ebantwini bonke.  Asingalahli amathuba okwenza imisebenzi yomusa, ukuba nemicabango yokulunga kanye nesihe sobuKrestu ngenxa yalabo abathwele imithwalo nabacindezelwe.”—Ikhasi 327.

**Imibuzo Yokuxoxisana**

`1. Sivame ukuthi umsebenzi wesiprofetho ukusho okuzokwenzeka esikhathini esizayo.  Ngokubuka kwakho indlela abaprofethi beTestamente eliDala ababegxile ngayo esikhathini ababephila kusona, kukuguqula kanjani ukuqonda kwakho ngomsebenzi womprofethi?`

`2. Impilo nesigijimi sabaprofethi kuyatshengisa ukuthi kungaba lukhuni futhi kube yingozi kangakanani ukumela iqiniso.  Ucabanga ukuthi kungani babenza lokho ababekwenza, futhi bekhuluma ngendlela ababekhuluma ngayo?`

`3. Ezincwadini zabaprofethi, uNkulunkulu ubonakala eshintsha-shintsha phakathi kwentukuthelo nozwelo olujulile ngabantu baKhe.  Uzihlanganisa kanjani lezimpawu ezimbili zesimilo sikaNkulunkulu?`

**Ngokufingqiwe**:

Abaprofethi beTestamente eliDala babenentshisekelo, kanti futhi babevame ukuthukuthela uma bevikela indlela nentando kaNkulunkulu ebantwini. Lentshisekelo eyayibonakalisa ukukhathazeka kukaNkulunkulu uqobo, yayihlanganisa nokugxila ekwenzeleni abampofu nabacindezelwe ubulungiswa.  Ubizo lwabaprofethi lokuthi abantu babuyele kuNkulunkulu lwaluhlanganisa ukuthi bayeke izenzo zokungabi nobulungiswa, okuyinto uNkulunkulu athembisa ukuyenzela abantu baKhe ngekusasa elingcono.