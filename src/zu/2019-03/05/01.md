---
title:  Isikhalo Sabaprofethi
date:  27/07/2019
---

### Kuleli viki funda ku
1 Sam. 8:10-18, Amos 5:10-15, Mika 6:8, Gen. 19:1-13, Hez. 16:49, Isaya 1:15-23.

> <p>Indimana Yekhanda</p>
> “Ukutshelile, muntu, okuhle; uJehova ufunani kuwe, kungabi ngukwenza ukulunga kuphela nokuthanda umusa, uhambe noNkulunkulu wakho ngokuthobeka, na?” (Mika 6:8)

Abaprofethi beTestamente eliDala abanye babantu abathathekisa kakhulu eBhayibhelini. Amazwi abo anamandla, izigijimi zabo zesibindi, ukudabuka kwabo, intukuthelo, nesihluku, nokwenza ukulingisa ngezigijimi zabo, kwakubenza babe abantu ongeke ubazibe yize noma ngezinye izikhathi kwakungemnandi ukuba khona kwabo eduze. Njengoba babethunyelwe ngokukhethekile kuIsrayeli noJuda, babeqhweba abantu abakhethiwe ukuba babuyele obizweni lwabo kuNkulunkulu.  Abantu kanye nabaholi babo babethatheka kalula yizithixo nendlela yokuphila yezizwe ezibazungezile.  Kwakungumsebenzi womprofethi, ongabongwa nokubongwa, ukubagqugquzela ukuba baphenduke, ngezinye izikhathi ngokubakhumbuza ngothando uNkulunkulu abathanda  ngalo, nalokho abenzela kona ezikhathini ezedlule, ngezinye izikhathi ngokubaxwayisa ngemiphumela uma beqhubeka bededa kuNkulunkulu.

Njengoba sizobona futhi ukuthi phakathi kwezono nobubi ababexwayisa ngazo abaholi nabantu, esikhulu kakhulu kwaku ukucindezela abampofu, abaswelayo, abangenalo usizo, phakathi kwazo.  Yebo, kwakukubi ukukhonza izithixo; yebo, ukulandela izinkolo zamanga kwakukubi; kodwa, yebo, ukuxhaphaza ababuthakathaka nabampofu nakho kwakufanele kugxekwe.