---
title:  Umusa Nobulungiswa KweyamaHubo NeZaga
date:  20/07/2019
---

### Kuleli viki funda ku
IHubo 9:7-9, 13-20; IHubo 82; IHubo 101; IHubo 146; IZaga 10:4; IZaga 13:23, 25; 30:7-9.

> <p>Indimana Yekhanda</p>
> “Vikelani ompofu nentandane; nimenzele okufaneleyo olusizi noswelayo. Khululani oswelayo nompofu, nibophule esandleni sababi” (IHubo 82:3, 4), NKJV).

AmaHubo neZaga atshengisa amava okuphila noNkulunkulu ezintweni ezejwayelekile ekuphileni, kungesikho kuphela ngesikhathi sokukhuleka noma ezinye izinkonzo. Ngesikhathi incwadi yeZaga isipha amazwi amaningi okuhlakanipha—kusukela ebudlelwaneni nezamakhaya, kuye kwezezimali nombuso—amaHubo ukuqokelelwa ndawonye kwamaculo aphathelene nemizwa eyehlukene namava okukholwa kusukela ekukhaleni kuye ekudumiseni nakho konke okunye okuphakathi kwalokhu.  Kulula ukubona ukuthi ukukholwa kwethu kufanele kwenze umehluko kuzo zonke izinhlangothi namava empilo yethu. Kusenjalo, noma ucabangani ngempilo yalomhlaba ocwile esonweni akukwazi ukungaboni ukungabikhona kobulungiswa okugcwele kangaka.  Empeleni, ukungabikho kobulungiswa kuvame ukuchazwa ngokuthi into iNkosi yethu enomthwalo ngayo, nefuna ukuyiqeda.  UYena oyithemba labangenathemba.

Nakuba singathi halamuzi-nje ngokushiwo yilezincwadi ngalesihloko, mhlawumbe lesifundo singakufaka ugqozi lokuthi usukumele phezulu ukuhlangabezana nezidingo zabampofu, abacindezelwe, nabanganakiwe, abasosizini, abakhohliwe, abasizungezile nxazonke, futhi esinomthwalo wokuthi sibasize.