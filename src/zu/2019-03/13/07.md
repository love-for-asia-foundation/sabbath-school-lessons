---
title:  Ukujula Nomcabango
date:  27/09/2019
---

Funda uEllen G. White, “A Faithful Witness,” amakhasi 546-556, ku The Acts of the Apostles; “Kindness the Key to Hearts,” amakhasi 81-86, ku Welfare Ministry. “Umsebenzi owawenziwa abafundi, nathi sidinga ukuwenza.  Wonke umKrestu kufanele abe umvangeli.  Ngozwelo nesihe, kufanele sisize labo abadinga usizo, ngokuqiniseka okungenakuzicabangela sifune ukudambisa usizi lokuhlupheka kwabantu…. “Asiphakele abalambile, sembese abahamba-ze, siduduze abahluphekayo.  Sidinga ukusebenzela labo abangenathemba, sivuselele ithemba kubona. “Uthando lukaKrestu, olubonakaliswa ngemisebenzi yokuzidela, luzokuba namandla okuguqula umenzi wobubi ukwedlula inkemba noma inkantolo yezomthetho….Izikhathi eziningi, inhliziyo elukhuni uma ikhuzwa izoncibilika ngaphansi kothando lukaKrestu.”—Ellen G. White, The Ministry of Healing, amakhasi 104, 106. “Ubugqila, ukucwasa ngokozalo, ukucwasa ngokobuzwe, ukucindezelwa kwabampofu, ukunganakwa kwabahluphekile,--konke lokhu akuhambisani nobuKrestu, futhi kuyisikhubekiso empilweni yabantu, futhi ububi ibandla likaKrestu elibizelwa ukuthi libuchithe.”—Umongameli weGeneral Conference, uA. G. Daniells, ekhuluma ngomsebenzi ka Ellen G. White emgcwabeni wakhe, Life Sketches of Ellen G. White, ikhasi 473.

**Imibuzo Yokuxoxisana**

`1. Kunabantu abaningi, namaqoqwana, nezinhlangano ezifuna ukudambisa ukweswela emhlabeni.  Ibandla lama Seventh-day Adventist lingelekelela ngamaphi amakhono, ubuhlakani, nezinsiza okutholakala kulona kuphela?`

`2. Sikhona yini isikhathi osikhumbulayo lapho wazizwa wesekelwe futhi ukhuthazwe yibandla lakho?  Ukusuka lapho, wena-ke ungakudlulisela kanjani lokho kwabanye abantu?`

`3. Ngaphezu kokwesekelwa yibandla, yiziphi ezinye izinto ezingakusiza ukugwema “ukukhathala ekwenzeni okuhle”?`

`4. Yimiphi eminye imikhankaso eqondene nobulungiswa nobumpofu oyaziyo lapho khona ibandla lamaSeventh-day Adventist libambe khona iqhaza emhlabeni jikelele?  Wena ungaba naliphi iqhaza kulomkhakha womsebenzi webandla na?`

**Ngokufingqiwe**:

Yebo, njengamaKrestu, sibizelwe ukusiza ukunciphisa izinswelo zabanye, ikakhulu labo abasosizini, abahluphekayo, nabacindezelwe.  Futhi nakuba sidinga ukukwenza ngabanye ngabanye lokho, njengebandla eligxile ekusebenzeleni abanye, singaba nomthelela omkhulu uma sisebenzisana ndawonye njengomndeni webandla.