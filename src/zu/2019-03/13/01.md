---
title:  Umphakathi Wezinceku
date:  21/09/2019
---

### Kuleli viki funda ku
2 Korinte 2:14-16, Eks. 32:1-14, 1 Petru 2:12, Filipi 2:15, Efesu 2:19, Heb. 10:23-25.

> <p>Indimana Yekhanda</p>
> Masibambisise isivumo sethemba lethu singaxegi, ngokuba ukholekile lowo owethembisayo, masiqaphelane, ukuze kuvuswe uthando nemisebenzi emihle‚Äù (amaHeberu 10:23, 24).

Njengoba sifuna ukufeza umsebenzi wobuKrestu, asingabukeli phansi okungenziwa yibandla njengomphakathi wabakholwayo ohlelekile. Sesizibonile izinselele esingase sibhekane nazo emizamweni yokulwa nokungalungi nobumpofu.  Kodwa ngokusebenzisana nabanye abakholwayo, singaba yisibusiso kulabo abasizungezile. Siyalingeka ngokuthi uma sihlangene njengebandla, sithathekiswa ukugcina ibandla uqobo lisebenza, sikhohlwe ukuthi ibandla likhona ukuze likhonze umhlaba lapho libekwe khona uNkulunkulu. Njengebandla, asingakushayi indiva ukuhlupheka nobubi obukhona yonke indawo. Uma uKrestu engazange akushaye indiva, nathi asingakushayi indiva.  Masethembeke kuloluthumo lwethu lokushumayela ivangeli, kanti kanyekanye nokushumayela kukhona umsebenzi wokusiza abacindezelwe, abalambile, abahamba-ze, nabaswele usizo.

Ngokubambisana njengebandla, singumzimba kaKrestu (bheka ku 1 Korinte 12:12-20). Kanjalo-ke, thina njengomphakathi, simelwe ukuhamba njengalokho uJesu wahamba, sifinyelele kwabanye njengaYe, sikhonze njengezandla zaKhe, izinyawo zaKhe, izwi laKhe, nenhliziyo yaKhe emhlabeni namhlanje.