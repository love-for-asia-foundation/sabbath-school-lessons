---
title:  Abasebenzela Inguquko
date:  22/09/2019
---

Sibonile ezahlukweni zokuqala kweyeZenzo indlela amaKrestu okuqala aqamba ngayo uhlobo olusha lomphakathi, enakekela abaswelayo phakathi kwabo, futhi kanyekanye befinyelela kuleyo miphakathi engaphandle, benikeza usizo lapho ludingeka khona, bebamema ukuba bahlanganyele nalokho uNkulunkulu akwenzayo phakathi kwabo. Ukwenezela emifanekisweni kaJesu kasawoti nokukhanya, uPawulu usebenzisa izifanekiso eziningi ukudweba isithombe sokusebenza kwebandla emhlabeni.  Phakathi kwezinye, uchaza labo abaphila njengabantwana bakaNkulunkulu njengomhlatshelo (bheka amaRoma 12:1), umzimba kaKrestu (bheka ku 1 Korinte 12:12-20), amanxusa (bheka ku 2 Korinte 5:18-20), nanjengephunga elimnandi (bheka ku 2 Korinte 2:14-16).  Lezifanekiso ngasinye, zikhuluma ngendima noma amanxusa okusebenzela inguquko khona manje kuwo lomhlaba okhahlamezwe yimpikiswano enkulu phakathi kukaSathane noNkulunkulu.

`Bukeza “lamanxusa” angenhla ngalinye.  Yiliphi elichaza kangcono indlela ongathanda ukumela ngayo uNkulunkulu nezindlela zaKhe emphakathini wangakini, futhi ngasizathu sini?`

Lezifanekiso ngasinye, sinomsebenzi ohambisana nazo, kungesiyo indlela yokuncenga ukwamukeleka kuNkulunkulu, kodwa njengabantu asebamukelekile vele kuNkulunkulu ngomhlatshelo kaKrestu, abantu abasabela othandweni lukaNkulunkulu nomusa waKhe ngokuthi babe yizithunywa zaKhe emhlabeni ofayo. Kodwa zingabuye zibukwe ezingeni elijulile: ngoba umbuso kaNkulunkulu uphathelene nothando nomusa kaNkulunkulu, uma sisebenza ngalendlela, sibonakalisa kwabanye uthando nomusa, sesekela umbuso waphakade futhi sinesabelo kuwo kumanje.  Kwezomthetho wamazwe ngamazwe, isizinda samanxusa ezwe elithile, sithathwa njengenxenye yezwe esisimele, yize noma sikwelinye izwe, kude nasekhaya.  Ngendlela efanayo, ukusebenza ngezindlela zombuso kaNkulunkulu kunikeza ufifana ngalowo mbuso sisekhona la, ngakhoke, kukhomba ekunqotshweni kobubi okuyokwenzeka ekugcineni.  Ngokwenze njalo—njengamanxusa kaKrestu, njengezithunywa zikaKrestu—singabuzwa ubuqiniso bothando lwaKhe nokulunga kwezethu izimpilo ebandleni, nasezimpilweni zalabo esifisa ukubasiza.

`Funda ku 2 Korinte 2:16.  Yini umehluko phakathi kwamaphunga amabili, futhi singazi kanjani ukuthi siyiliphi thina?`