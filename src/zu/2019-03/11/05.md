---
title:  Ithemba Lokwahlulela
date:  11/09/2019
---

`Funda uMshumayeli 8:14.  Ububona kanjani ubuqiniso obungananazi nobunamandla balokho okubhalwe lapho?`

Nakuba kunzima kangaka ukuthwala ukuhlupheka, incindezelo, nosizi, ubuhlungu buyedlulela uma bunganakiwe noma kuthathwa kancane. Lokho-nje ukuthi usizi aluwenzi umqondo, kunzima ukwedlula lona uqobo.  Umhlaba ongagcini izincwadi zokwenzekayo, nongenabo ubulungiswa ekugcineni, ufaniswa nobuwula bokugcina.  Akumangalisi ukuthi ababhali abangakholwa kuNkulunkulu ngomnyaka-khulu wamashumi amabili, babekhala ngalokho ababekholwa ukuthi isimo sabantu “esingenzi umqondo”. Uma-ke lingekho ithemba lobulungiswa, lingekho ithemba ngokwahlulela, lingekho ithemba lokuthi izinto zingase zilunge, ngempela lomhlaba uyobe awenzi umqondo. Kodwa isikhalo soMshumayeli 8:14 akusona isiphelo sendaba.  Eseqedile ukusola kwakhe, uSolomoni useshaya ingwijikhwebu.  Esola njalo  ukungabikho komqondo, usethi: Yima kancane, uNkulunkulu uzokwahlulela, ngakhoke akusho ukuthi yonke into ayenzi umqondo; empeleni, manje yonke into, futhi wonke umuntu unakiwe.

`Funda uMshumayeli 12:13, 14.  Lokhu kusitshelani ngokubaluleka kwakho konke esikwenzayo la?`

Ithemba ngokwahlulela liya ngokuthi umuntu ukholelwa ekuthini ngobunjalo bukaNkulunkulu, ngempilo, nomhlaba esihlala kuwo.  Njengoba sesibonile, iBhayibheli liyagcizelela ukuthi siphila emhlabeni owadalwa nguNkulunkulu nawuthandayo, kodwa okungumhlaba ophumile endleleni, nalowo uNkulunkulu asebenza kuwona ukufeza icebo laKhe lokudala kabusha, konke lokho ngempilo nokufa kukaJesu.  Ukwahlulela kukaNkulunkulu isenzo esimqoka ekubuyiseleni lomhlaba endleleni. Kulabo okuwela phezu kwabo ububi obuningi bomhlaba—labo abancishwe amathuba, abacindezelwe, nabaxhashazwayo—isithembiso sokwahlulela siyizindaba ezinhle.

`Kusho ukuthini kuwena ukwazi ukuthi ngelinye ilanga, futhi nangezindlela esingakwazi nokuzicabanga, ubulungiswa esibulangazelele kangaka manje buyofika ekugcineni?  Singalithola kanjani ithemba kulesithembiso?`