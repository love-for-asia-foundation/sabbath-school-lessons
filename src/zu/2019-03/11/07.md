---
title:  Ukujula Nomcabango
date:  13/09/2019
---

Funda kuEllen G. White, “Called to Reach a Higher Standard,” amakhasi 309-322, ku The Acts of the Apostles ;”Desolation of the Earth,” amakhasi 653-661, ku The Great Controversy. “Uma izwi likaNkulunkulu liguqula ukuthunjwa kwabantu baKhe, kukhona ukuphaphama okwesabekayo kwalabo abalahlekelwe yikho konke kulomshikashika omkhulu wasekuphileni.  Ngesikhathi umusa usavuliwe, baphuphuthekiswa izinkohliso zikaSathane, bathalalisa izenzo zabo zokona.  Izicebi zaziqhayisa ngokuphakama kwezinga lazo kunalabo abaphansi; kodwa babezuze ubucebi babo ngokwephula umthetho kaNkulunkulu. Abazange bazihluphe ngokupha abalambile ukudla, ukwembesa abahambaze, ukwenza ubulungiswa nokuthanda umusa. …Bathengise ngemiphefumulo yabo ngenxa yobucebi basezweni nokungcebeleka, abazange bafune ukuceba ngakuNkulunkulu. Umphumela ukuthi izimpilo zabo zibe yize; ukungcebeleka kwabo manje kuphenduke kwafana nenyongo, ubucebi babo bagqwala.”—Ellen G. White, The Great Controversy, ikhasi 654. “Impikiswano eNkulu seyiphelile.  Isono kanye nezoni akusekho.  Yonke indalo ihlanzekile.  Sekubusa ukuzwana nenjabulo kuyo yonke indalo ngobubanzi bayo. KuMdali wezinto zonke, kuphuma ukuphila nokukhanya nenjabulo okuzwakala kuwo wonke umkhathi.  Kusukela ohlamvwini oluncane kunazo zonke, kuye emhlabeni omkhulu kunayo yonke, zonke izinto, eziphilayo nezingaphili, ngobuhle bazo obungasithekile nenjabulo enkulu, ziyafakaza ukuthi uNkulunkulu uluthando.”—Ellen G. White, The Great Controversy, ikhasi 678.

**Imibuzo Yokuxoxisana**

`1. Chaza ukuthi lokhu okufunde kuleliviki kutshengisa kanjani ukuthi impilo yamanje ibalulekile.  Qhathanisa lokhu nenkolelo yabanye abantu ethi asidingi ukuzihlupha ngokuphila nangalomhlaba ngoba uNkulunkulu uzokuchitha konke, aqale kabusha.  Futhi sidinga ukuqaphela kanjani ukuthi leliqiniso lesithembiso sokuphila okusha singalisebenziseli ukubukela phansi abaswelayo (sithi vele-nje ekugcineni uNkulunkulu uyokulungisa)?  Nakhu okubi nakakhulu, singaqiniseka kanjani ukuthi singabi phakathi kwalabo abasebenzisa leliqiniso ukuxhaphaza abanye?`

`2. Indlela amaSeventh—day Adventist aqonda ngayo isiprofetho ithi kuzokwanda ububi, izinkinga, nokuhlupheka njengoba kusondela ukubuya kukaJesu.  Uma lezinto sezenzeka, sivame ukuphendukela k uMathewu 24.  Sidinga ukuzibuka kanjani lezehlakalo ngokuka Matheweu 25?`

**Ngokufingqiwe**:

UNkulunkulu wethu ngeke avumele ububi buqhubeke ngunaphakade.  Ithemba elikhulu laseBhayibhelini ukubuya kukaJesu ezophelisa ububi, ukwelapha ukungalungi, adale umhlaba omusha ngendlela owawufanele ukuba njalo.  Ngokwakhela phezu kovuko lukaJesu, lelithemba liguqula inamhlanje, lisinike isibindi sokusebenzela uNkulunkulu nokusiza abanye njengoba sisalindele ukubuya kwaKhe.