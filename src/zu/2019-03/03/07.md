---
title:  Ukujula Nomcabango
date:  19/07/2019
---

Funda uEllen G. White, “From the Red Sea to Sinai,” amakhasi 295-297, kuPatriarchs and Prophets; “The Sabbath,” amakhasi 281-289; ku The Desire of Ages; Sigve K. Tonstad, “The Social Conscience of the Seventh Day,” amakhasi 125-143, ku The Lost Meaning of the Seventh Day. “UJesu wabatshela ukuthi umsebenzi wokukhulula abahluphekayo uhambisana nomthetho weSabatha.  Wawuhambisana nomsebenzi wezingelosi zikaNkulunkulu, zona ezihlala ngokwehla, zinyuka phakathi kwezulu nomhlaba ukukhonza abantu abahluphekile…. “Nabantu banomsebenzi abamelwe ukuwenza ngalolusuku. Izidingo zasekuphileni ziyafuna ukubonelelwa, abagulayo abanakekelwe, izidingo zabaswelayo azibonelelwe.  Ngeke abe msulwa lowo ongakunaki ukusiza abahluphekayo ngeSabatha.  Usuku lukaNkulunkulu olungcwele lokuphumula lwenzelwa abantu; izenzo zesihawu zihambisana kahle nenhloso yalo.  UNkulunkulu akafuni ukuthi izidalwa zaKhe zizwe ubuhlungu nobehora elilodwa obungadanjiswa ngeSabatha noma yiluphi olunye usuku.”—Ellen G. White, The Desire of Ages, amakhasi 206, 207.

**Imibuzo Yokuxoxisana**

`1. Yiziphi izindlela ozwe ngazo iSabatha liwukubonakalisa kwakho ukwethemba uNkulunkulu? Wake waba nawo amava afana nalawo esikhathi semana empilweni yakho, lapho uNkulunkulu wakuhlinzeka ngoba ephundula ukumethemba kwakho?  Uma kunjalo, kutshele iklasi lokho, nokuthi wafundani.`

`2. Njengoba sibonile emyalweni wesine kuEksodusi 20:8-11 noDuteronomi 5:12-15, uNkulunkulu wagqamisa imikhakha eyehlukene yeSabatha.  Yimuphi umkhakha weSabatha owuthakasela kakhulu?`

`3. Njengeklasi noma ngabanye, xoxani ngezindlela eningabelana ngazo ngezibusiso zeSabatha nobuhle balo emphakathini wakini.`

`4. Yiziphi ezinye izindlela iSabatha eliguqula ngazo impilo yakho?  Zikhona yini ezinye izinxenye zempilo yakho ezisadinga ukuthintwa yimithetho yeSabatha ngendlela ethe xaxa?`

**Ngokufingqiwe**:

UNkulunkulu wanikeza ngeSabatha ukuba  yindlela yokukhumbula ukudalwa nokuhlengwa, kodwa liqukethe nobunye ubuhle obuningi obuphathekayo.  Lisifundisa ukwethembela ekuhlinzekeni kukaNkulunkulu; lisifundisa ukuthi silingane; futhi lingaba yindlela yakwamoya engaguqula bonke ubudlelwane bethu.  UJesu watshengisa umgomo waKhe ngeSabatha ngokuthi aphilise abagulayo, nokugcizelela iSabatha njengosuku lokusiza labo abaswelayo.