---
title:  "ISabatha: Usuku Lwenkululeko"
date:  13/07/2019
---

### Kuleli viki funda ku
Eks. 16:16-18, Eks. 20:8-11; Duter. 5:12-15, Math. 12:9-13, Levi. 25:1-7.

> <p>Indimana Yekhanda</p>
> “Wayesethi kubo:  ‘iSabatha lenzelwa umuntu, umuntu akenzelwanga iSabatha’ “ (Marko 2:27).

UNkulunkulu wadala iSabatha njengesenzo sokugcina seviki okwadalwa ngalo.  Kuthiwa ngosuku lwesikhombisa uNkulunkulu akagcinanganje ngokuphumula, kodwa wadala ukuphumula njengenxenye enkulu yendlela umhlaba owawuzokuba iyona.  ISabatha laliyisifanekiso sokuthi sidalelwe ukuxhumana omunye nomunye. Ngakhoke, akumangalisi ukuthola iSabatha, njengomunye wemiyalo kulelicebo likaNkulunkulu ngabantu baKhe, liqhamuka zisuka phansi-nje ekwakhiweni kwesizwe esisha sakwaIsrayeli.  Lalizodlala indima ebalulekile empilweni yamaHeberu.

Kaningi uma sikhuluma ngeSabatha, ingxoxo ishesha iye ekuthini ligcinwa kanjani. Yiziphi izinto esingafanele ukuzenza, akunjalo yini?  Kodwa noma lemibuzo ibalulekile nje, sidinga ukuqonda indima ebalulekile eyayihlelelwe iSabatha emhlabeni nasezimpilweni zabantu bakaNkulunkulu njengophawu lomusa kaNkulunkulu nalokho akuhlinzekayo.

Njengoba washo uJesu, iSabatha losuku lwesikhombisa lenzelwa abantu bonke.  Uma ngempela “silukhumbula usuku lweSabatha” luzosiguqula nsuku zonke zeviki, futhi— njengoba watshengisa uJesu—lingaba yindlela yokubusisa abanye abantu.