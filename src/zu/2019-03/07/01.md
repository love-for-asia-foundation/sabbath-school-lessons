---
title:  UJesu Nabaswelayo
date:  10/08/2019
---

### Kuleli viki funda ku
Luka 1:46-55, 4:16-21, 7:18-23, Math. 12:15-21, Math. 21:12-16, Marko 11:15-19, Isaya 53:3-6.

> <p>Indimana Yekhanda</p>
> “UMoya weNkosi uphezu kwami, ngokuba ingigcobile ukuba ngishumayele ivangeli kwabampofu, ingithumele ukumemezela ukukhululwa kwabathunjiweyo, nokubona kwabayizimpumputhe nokuhlenga abacindezelweyo, nokumemezela umnyaka omuhle weNkosi” (Luka 4:18, 19).

Phakathi kwezinye izizathu zokuzalwa kukaJesu, ukuzositshengisa ukuthi uNkulunkulu unjani.  Wakwenza lokhu ngokufundisa kwaKhe, ngomhlatshelo waKhe, nangempilo yaKhe; okusho indlela ayexhumana ngayo nabantukazana. Izenzo zaKhe eziningi zenza izinguquko zangempela ezimpilweni zabanye abantu. Lomkhakha womsebenzi kaMesiya wawuprofethwe abaprofethi beTestamente eliDala, ngunina kaJesu uMariya, naye uJesu uqobo ngesikhathi echaza umsebenzi waKhe entshumayelweni yaKhe yokuqala eqoshiwe (Luka 4).  Ngaphezu kwalokho, ababhali bezincwadi zevangeli babevame ukusebenzisa ulimi lwabaprofethi beTestamente eliDala uma bechaza okwenziwa uJesu, bexoxa indaba yaKhe.  Ngalendlela, impilo kaJesu yayibonakala ngokusobala kulokho okwakwenziwa yilabaprofethi, okuhlanganisa isihe sabo ngabampofu nabacindezelwe. Abaholi bezenkolo kodwa, babuka uJesu njengengozi kubona.  Isibonelo sokungalungi kwabo nesihluku, ukuboshwa kukaJesu, wabekwa icala ngendlela engenabulungiswa, waze wabethelwa. Ngalokho okwenzeka kuJesu, uNkulunkulu uyazi ukuthi kunjani ukungabi khona kobulungiswa— kanti ngokufa kwaKhe, wabeka obala ukushaqisa kobubi.  Ngovuko lwaKhe kodwa, wanqobela ukuphila, ukulunga, nosindiso.