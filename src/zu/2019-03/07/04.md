---
title:  UJesu Uyaphilisa
date:  13/08/2019
---

Izincwadi zevangeli zigcwele izindaba zemimangaliso kaJesu, kakhulukazi eyokuphilisa. Njengoba uIsaya wayeprofethile, waphilisa izimpumputhe, wakhulula labo ababegqilazwe ukugula, ngesinye isikhathi ngemuva kweminyaka eminingi yezinhlungu (bheka uMark 5:24-34, Johane 5:1-15).  Kodwa wenza nokungaphezu kwalokhu: wenza ukuthi izishosha zihambe futhi; waphulukisa abanochoko, hhayi ngezwi-nje kuphela, kodwa ngokubathinta, “bengcole” benjalo; wanqwamana namadimoni ayethumbe imiqondo nemizimba yabantu; waze wavusa nabafileyo, imbhala. Singalindela ukuthi lemimangaliso kwakuhloswe ngayo ukudonsa izihlwele zabantu nokufakazisa ngamandla aKhe kwabaningi ababemngabaza, nababemgxeka. Kodwa kwakungenjalo ngaso sonke isikhathi. Kunalokho, kaningi uJesu wayeyala lowo ophulukiswayo ukuba angatsheli muntu ngalokho.  Nakuba kwakuyinto engalindelekile ukuthi lowo osanda kuphulukiswa alandele lowo myalo, bazigcinele bona lezo zindaba ezimangalisayo, uJesu wayezama ukutshengisa ukuthi imimangaliso yaKhe yayihlose okukhulu kunokubukisa.  Okuyiwona mgomo omkhulu kwaku ukuthi abantu bamukele ukusindiswa ngaYe.  Kodwa-ke, imimangaliso kaJesu yokuphilisa yayiyindlela yokutshengisa isihe saKhe.  Isibonelo: ekuyeni lapho kwaphiwa khona ukudla abantu abangu 5 000, uthi uMathewu: “Waphuma, wabona isixuku esikhulu, waba nesihe ngaso, waphulukisa abagulayo babo” (Math. 14:14).  UJesu wabuzwa ubuhlungu balabo abadabukile, wenza ayengase akwenze ebantwini ayehlangana nabo, ukubasiza nokubafukula.

`Funda isiprofetho sikaIsaya kuMathewu 12:15-21.  Iyiphi indlela uIsaya noMathewu abakhomba ngayo indlela yokwakwenziwa uJesu njengento enkulu ukwedlula ukuphilisa abantu abambalwa—noma amakhulu ambalwa—abantu abagulayo?`

“Wonke ummangaliso owenziwa nguKrestu kwakuluphawu lobuNkulunkulu baKhe. Wayenza wona lowo msebenzi okwakuprofethwe ukuthi uyokwenziwa nguMesiya; kodwa kubaFarisi lezenzo zomusa zaziyisikhubekiso.  Abaholi bamaJuda babuka ukuhlupheka kwabantu ngokukhulu ukunganaki.  Izikhathi eziningi ubugovu babo nengcindezelo yibo ababebangele lokho kuhlupheka uKrestu ayesebakhulula abantu kubona manje.  Ngakhoke imimangaliso yaKhe yayibahlazisa.”—Ellen G.  White, The Desire of Ages, ikhasi 406. Imimangaliso yokuphilisa kaJesu yayiyimisebenzi yesihe nokulunga.  Kodwa njalonje, kwakungesiwo umgomo wayo lokho.  Okusalayo, konke okwakwenziwa uKrestu kwakuhloswe ngakho ukuholela abantu ekuphileni kwaphakade (bheka uJohane 17:3).