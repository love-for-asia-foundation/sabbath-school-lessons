---
title:  Umgomo Womsebenzi kaJesu
date:  12/08/2019
---

Ukuthi kwakuhleliwe noma cha, ukuthi kufundwe lowombhalo ngalelo langa, noma uJesu wazikhethela ngamabomu lezindimana eziku Isaya 61:1, 2 encwadini ayinikwa ukuba afunde, akuzenzekelanga ukuthi lezindimana zaziwumbhalo wentshumayelo yaKhe yokuqala esidlangalaleni. Futhi akuzenzekelanga ukuthi indaba yentshumayelo yaKhe emfishane ekuLuka 4:16-21—“Namhlanje lombhalo ugcwalisekile phambi kwenu” (Luka 4:21)— ukuqala kukaLuka ebhala ngomsebenzi kaJesu wasesidlangalaleni. UJesu kubonakala sengathi uqhubeka neculo likaMariya “lombuso ophendula amatafula” esewubonakalisa emsebenzini waKhe.  UJesu—noLuka uma esephinda exoxa indaba kaJesu—wasebenzisa isiprofetho sikaIsaya ukuchaza ukuthi wenzani uJesu nokuthi uzokwenzani, kodwa futhi kwaku enye indlela yokusho lokho okwakuchazwe nguMariya eminyakeni engu 30 ngaphambili. Abampofu, abadabukile, nabacindezelwe yibona abathola izindaba ezinhle eziza noJesu ngokukhethekile. UJesu wathatha lezindimana zikaIsaya njengomgomo womsebenzi waKhe.  Umsebenzi waKhe wawuthinta ezenkolo nokusiza emphakathini, futhi wayetshengisa ukuthi okwenkolo nokusebenzela umphakathi akuqhelelene njengoba sicabanga ngesinye isikhathi.  KuJesu nabafundi baKhe, ukusebenzela abantu kwakuyinxenye yokusebenzela imiphefumulo yabo.

`Funda, uqhathanise uLuka 4:16-21 no 7:18-23.  Ucabanga ukuthi kungani uJesu waphendula ngalendlela? Ungaphendula uthini emibuzweni efanayo mayelana nokuthi uJesu unguNkulunkulu noMesiya na?`

Ngesikhathi uJesu ethuma abafundi baKhe, umyalo abanika wona nawo wawuhambisana nomgomo waKhe.  Nakuba babezomemezela ukuthi “umbuso wezulu usondele” (Math. 10:7, NIV), omunye umyalo kubona wawuthi “phulukisani abagulayo, vusani abafileyo, hlambululani abanochoko, khiphani amadimoni.  Namkeliswe ngesihle, yiphani ngesihle” (Math. 10:8, NIV).  Ukusebenza kwabo egameni laKhe kwakufanele kubonakalise futhi kwenze leyo migomo yomsebenzi kaJesu nombuso amemela abantu kuwona.  Abafundi nabo, kwakumele bazihlanganise noJesu emsebenzini waKhe wokufukula abasekugcineni, abancinyane, nabalahlekile.

`Siwenza kanjani lomsebenzi ulingane nokushunyayelwa kwesigijimi sezingelosi ezintathu emhlabeni owele esonweni?  Kudingeke ngani ukuthi konke esikwenzayo kube nokuthintana ngandlela thize, nokumenyezelwa kwe “qiniso lamanje”?`