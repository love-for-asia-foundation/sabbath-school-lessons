---
title:  Ukujula Nomcabango
date:  06/09/2019
---

Funda kuEllen G. White, “God With Us,” amakhasi 19-26, The Desire of Ages;  “Saved to Serve,” amakhasi 95-107, ku The Ministry of Healing. “UNkulunkulu uthi wonke umhlaba uyisivini saKhe.  Nakuba okwamanje usezandleni zalowo owawuqhwaga, wona okaNkulunkulu. UngowaKhe ngoba wawudala, wabuye wawuhlenga. Umhlatshelo kaJesu wenzelwa umhlaba. ‘UNkulunkulu wathanda izwe kangaka, waze wanikela ngeNdodana yaKhe ezelwe yodwa,’ Johane 3:16.  Kungenxa yaleso sipho esisodwa ukuze sithole nazo zonke ezinye.  Nsuku zonke, umhlaba wonke wamukela izibusiso kuNkulunkulu.  Ithonsi ngalinye lamanzi, umsebe ngamunye wokukhanya otholwa abantu abangabongi nokubonga, iqabunga ngalinye nembali, nezithelo, kuyafakaza ngokubekezela kukaNkulunkulu nothando lwaKhe olukhulu.”—Ellen G. White, Christ’s Object Lessons, amakhasi 301, 302. “Akakho umJuda nomGreki, akakho oboshiweyo nokhululekileyo. Senenziwe abaseduze ngegazi likaKristu. (Galatiya 3:28; Efesu 2:13). “Noma ngabe zehlukene kangakanani izimfundiso esikholelwa kuzona, isikhalo sabantu abahluphekile sidinga ukulalelwa, siphendulwe… “Nxazonke nathi sizungezwe abantu abampofu, abalingwayo, abadinga amazwi ozwelo nosizo.  Kukhona abafelokazi abadinga uzwelo nokusizwa.  Kukhona izintandane uNkulunkulu athi abalandeli baKhe abazamukele njengabaphathiswe zona nguNkulunkulu.  Izikhathi eziningi abanakwa labantu.  Kungenzeka babe manikiniki, bangaphucuzeki, babukeke bengathandeki nakancane; kodwa bayimfuyo kaNkulunkulu. Bathengwe ngentengo, futhi bayigugu emehlweni aKhe njengathi. Bangamalunga omndeni kaNkulunkulu omkhulu, kanti amaKrestu njengezinceku zaKhe, anomthwalo ngakubona.”—Ellen G. White, Christ’s Object Lessons, amakhasi 386, 387.

**Imibuzo Yokuxoxisana**

`1. Uma sifuna ukwenza imisebenzi emihle nokusiza abanye, singamelana kanjani nesilingo sokucabanga ukuthi ngandlela thize, lokho kusenza sibe ngcono, futhi kusinike nokulunga okufanele akuqaphele uNkulunkulu?`

`2. Ngabe ibandla lakho noma umphakathi wangakini indawo lapho “kungekho mehluko khona,”  kodwa lapho bonke bemunye kuKrestu?  Lingenza kanjani ukuba njalo kakhulu? Ibandla lakho libamukela kangakanani abanye abantu?`

`3. Singenza kanjani kulingane ukwenzela abaswele usizo ngoba beswele, lapho thina sinakho okubasiza, kusenjalo sibafundise amaqiniso evangeli?  Singakwenza kanjani kokubili, futhi kungcono ngani ukukwenza kokubili?`

**Ngokufingqiwe**:

Uthando lukaNkulunkulu njengoba lubonakaliswe ngecebo losindiso, lwaphilwa empilweni nasekufeni kukaJesu, lusinika intethelelo, ukuphila, nethemba.  Njengabantu abamukela lomusa, sifuna ukwabelana ngawo nabanye, kungekona ukuzifunela ukusindiswa, kodwa ngenxa yokuthi sidalelwe kona, senziwa kabusha ukwenza lokho.  Kanjalo-ke, ivangeli liguqula ubudlelwane, luqhube umuntu ukuba asize, kakhulukazi labo abaswele kakhulu.