---
title:  “Ngokuba uNkulunkulu Wathanda Kangaka…”
date:  01/09/2019
---

UJohane 3:16 uthi: “Ngokuba uNkulunkulu walithanda izwe kangaka…”—kanti igama lomdabu lesiGriki lithi kosmos, okusho “umhlaba njengento edaliwe nehlelekile.”— The SDA Bible Commentary, vol. 5, ikhasi 929. Lendimana iphathelene nokusindiswa kwabantu, kodwa icebo losindiso lithinta nakho konke okudaliwe.

`Funda  kumaRoma 8:20-23.  Kusifundisani lokhu ngamaphuzu ajulile ecebo losindiso?`

Yebo kona, komunye umkhakha, usindiso luthinta umuntu ngamunye ebudlelwaneni bethu neNkosi.  Kodwa ibanzi lendaba.  Ukwenziwa olungileyo akukhona-nje ukuthethelelwa izono. Ngokufanelekile, bekumelwe kushiwo nokuthi kanjani, ngoJesu namandla kaMoya oNgcwele, uJesu udala umndeni kaNkulunkulu, ohalalisela ukuthethelelwa kwawo nesiqiniseko sokusindiswa, phakathi kokunye, ngokuthi ube ofakazi emhlabeni ngemisebenzi yawo emihle.

`Funda kuJohane 3:16, 17.  Indimana 17 inagalelo lini ekuqondeni kwethu kabanzi indimana 16?`

Masikwamukele ukuthi uNkulunkulu uyabathanda nabanye abantu ngaphandle kwethu. Uyabathanda esibathandayo, futhi siyakujabulela lokho. Uyabathanda nalabo esizelulela kubo, futhi ukwazi leloqiniso kusiqhuba ukuba sizelulele kubo.  Futhi uthanda Indalo enye yezindlela esibona ngazo kwenzeka lokhu. IBhayibheli lihlale likhomba izwe elisizungezile njengobufakazi bokulunga kukaNkulunkulu: “Uphumisa ilanga laKhe phezu kwababi nabahle, anise imvula phezu kwabalungileyo nabangalungile” (Math. 5:45).  Nempilo uqobo lwayo iyisipho esivela kuNkulunkulu, futhi kungakhathalekile ukuthi umuntu uphendula kanjani kuNkulunkulu, wonke umuntu uyasamukela leso sipho.

`Lokho kumelwe ukuyiguqula kanjani indlela esibuka ngayo abanye nezimo zabo uma sibathatha njengezidalwa zikaNkulunkulu azithandayo?`