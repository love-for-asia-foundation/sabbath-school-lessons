---
title:  Ukuphila Ivangeli
date:  31/08/2019
---

### Kuleli viki funda ku
Rom. 8:20-23; Johane 3:16, 17; Math. 9:36; Efesu 2:8-10; 1 Johane 3:16, 17; Isamb. 14:6, 7.

> <p>Indimana Yekhanda</p>
> “Ngokuba ngomusa nisindisiwe ngokukholwa; nalokhu akuveli kini, kuyisipho sikaNkulunkulu, akuveli ngemisebenzi, ukuze kungabikho ozibongayo.  Ngokuba singumsebenzi waKhe kuKristu Jesu, sidalelwe imisebenzi emihle ayilungisela

Uma-nje sike sakhuluma ngemiyalo kaNkulunkulu, lokho okudinga ukwenziwa, noma imiyalo, sisengozini—noma esilingweni—sokucabanga ukuthi ngandlela thize, lokho esikwenzayo kungasitholela noma kube nomthelela, ekusindisweni kwethu noma kusenze sithandeke kuNkulunkulu. Kodwa iBhayibheli lisitshela kaningi ukuthi siyizoni ezisindiswa ngomusa ngokukholwa kuJesu nokusifela kwaKhe esiphambanweni. Yini esasingayenezela lapho?  Noma, njengokubhala kuka Ellen G. White: “Ukuba ubungaqokelela yonke into enhle, nengcwele, nencomekayo, nethandekayo ekumuntu, bese ukunikeza izingelosi zikaNkulunkulu uthi lokho kwelekelelile ekusindisweni komuntu, konke lokho kungaliwa, kuthiwe ukuvukela umbuso:--Faith and Works, ikhasi 24.  Kanjalo futhi, ngisho nemisebenzi yethu yomusa nesihe kulabo abaswele ayingathathwa ngokuthi eyokuzifunela ukusindiswa. Kunalokho, njengoba sikhula ekuqondeni nokuthakasela usindiso, okuxhumanisa uthando lukaNkulunkulu nokukhathazeka kwaKhe ngabampofu nabacindezelwe kuyodluliselwa kithina esamkeliswe uthando lwaKhe.  Uma sibona indlela uNkulunkulu asithanda ngayo, sizobona ukuthi ubathanda kangakanani nabanye, athi asibathande nathi.