---
title:  Sindawonye Ebuntwini
date:  04/09/2019
---

Ngezintshumayelo nezimfundiso zaKhe, uJesu wakhuthaza ukubandakanywa kwabo bonke abantu ngendlela eyingqophamlando.  Bonke ababemfuna ngezihloso ezinhle—abesifazane abanodumo olubi, abaqoqii bentela, abanochoko, amaSamariya, amabutho amaRoma, noma izingane—wabamukela ngezandla ezifudumele nokunaka.  Ibandla lakubona lokhu njengendlela yokuletha isipho sosindiso ebantwini. Njengoba kwakubakhanyela kancane kancane abazalwane ukuthi ivangeli libandakanya bonke abantu, babengathathi-nje imisebenzi emihle yokusiza abanye ngokuthi “into enhle”. Kwakungumongo wendlela ababeqonda ngayo ivangeli,  njengoba babelibonile empilweni, emsebenzini, nasekufeni kukaJesu.  Ngesikhathi beshukashukana nemibuzo eyaqala yabhekiswa kuPawulu noPetru (isibonelo, bheka iZenzo 10:9-20), kwaze kwalandela ibandla esigungwini saseJerusalema (bheka iZenzo 15), baqala babona ukuthi lezindaba ezinhle zibakhanyisele kangakanani ngothando lukaNkulunkulu nokubandakanywa kwabantu bonke, nokuthi labo abazibiza ngabalandeli baKhe badinga ukuphila kanjalo.

**Lezindimana ezilandelayo zisifundisani ngokuba ndawonye ebuntwini na?  Iphuzu ngalinye limelwe ukuba namuphi umthelela endleleni esicabanga ngayo?**

`Malaki 2:10`

`IZenzo 17:26`

`Roma 3:23`

`Gal. 3:28`

AmaGalathiya 3:28 ukufingqwa kwendaba eyaxoxwa uJesu yomSamariya olungileyo. Esikhundleni sokuphikisana ngokuthi ubani esicindezelekile ukumsiza, vele uhambe uyosiza, mhlawumbe nawe usizakale kulabo esingalindele ukuthi bangasisiza. Okuyikona okusiza bonke abantu emhlabeni kufezeka ngendlela ephakeme emndenini wevangeli ohlanganisa bonke, ngothando olusindisayo lukaNkulunkulu olusibizela ekubeni munye kuYena: “Ngokuba ngaMoya munye thina sonke sabhapathizwa sibe mzimba munye, noma singabaJuda noma singamaGreki, noma siyizigqila noma singabakhululekileyo” (1 Kor. 12:13).