---
title:  Ukuxhumana Komndeni Wabantu
date:  04/07/2019
---

Ngokungena kwesono, akuthathanga isikhathi eside ngaphambi kokuthi umhlaba ungene kakhulu obishini.  Ngokuqhutshwa umona, ukungaboni ngaso linye, nolaka, isidumbu sokuqala saphuma phakathi kwezelamani zokuqala emhlabeni.  Uma uNkulunkulu ebuza uKayini ngesono sakhe, impendulo yakhe ayidinganga ncazelo—“Ngingumlindi womfowethu yini?”  (Gen. 4:9)—kanti impendulo equkethwe umbuzo kaNkulunkulu wokuqala yayithi: “Yebo, ngokuqinisekile, ungumlindi womfowenu.”

`Funda Izaga 22:2.  Aquketheni lamazwi? Asitshelani ngobudlelwane bethu nabanye abantu na?`

Wonke umuntu esihlangana naye esinye isidalwa sikaNkulunkulu, esidalwe ngokomfanekiso waKhe, futhi uyinxenye yokuxhumana kobudlelwane obusixhumanisa sonke kulendalo kaNkulunkulu, yize noma bephuke ngalendlela.  “Sonke sixhunyaniswe yintambo yobuntu. Ububi  obehlela noma iyiphi inxenye yabafowethu nawodadewethu, busifaka engozini sonke.”—Ellen G. White, The Ministry of Healing, ikhasi 345.  Noma uyathanda noma awuthandi, ngenxa yalokhu kuxhumana kwethu sonke, sinokuziphendulela kuNkulunkulu nakwabanye abantu (bheka uMath. 22:37-39).

Kulo lonke iBhayibheli, kuhlale kuvela njalo ukuthi uNkulunkulu unguMdali wethu. Isibonelo: esinye sezizathu sokuthi sikhumbule iSabatha (bheka iSamb. 14:7).  Futhi yisizathu esimqoka sokuthi sinakekele abanye, sibe nomthwalo ngabahluphekayo. Sonke sixhunyaniswe ukuthi sisuka ndawonye kuNkulunkulu.  “Ocindezela ompofu usola uMenzi wakhe, kepha onomusa koswelayo uyamdumisa” (Izaga 14:31).  Lokho kuxhumana kucace bha. UNkulunkulu njengoMdali wethu, unelungelo lempilo yethu ngokuphelele, okuhlanganisa ukukhonza kwethu nokunakekela abanye.  Noma kungaba lukhuni kangakanani, noma ube uhlupho olungakanani ngezinye izikhathi, noma kunjalo, “singabalindi bomfowethu.”

`Ucabanga ukuthi yini indaba amalungelo kaNkulunkulu njengoMdali elokhu evela njalo eBhayibhelini?  Kubaluleke ngani lokhu, futhi leliqiniso kufanele libe namthelela muni endleleni esiphatha ngayo abanye abantu na?`