---
title:  UNkulunkulu Wadala…
date:  29/06/2019
---

### Kuleli viki funda ku
Genesise 1-3, Izenzo 17:28, amaHubo 148, amaHubo 24:1, Gen. 4:1-9, Math. 22:37-39, iSambulo 14:7.

> <p>Indimana Yekhanda</p>
> “Ocindezela ompofu usola uMenzi wakhe, kepha onomusa koswelayo uyamdumisa” (Izaga 14:31).

Wake wasebenza wakha okuthile, mhlawumbe umdwebo noma okubaziwe, noma ukupheka, noma okunye okudinga ubuciko— uthole ukuthi lo omuphe kona ukuphulile noma akakwamukeli?  Uma kunjalo, ungaba nofifana oluncane ngalokho okweziwa uNkulunkulu mhla wayedala lomhlaba, wanika abantu ukuphila, ngemuva kwalokho wabona lokho abekwenzile konakaliswa yisono. IBhayibheli lithi umhlaba wadalwa ngokucophelela, wadalwa “waba muhle kakhulu.”  Ukuthi uNkulunkulu wezwa kanjani ngendalo yaKhe kubonakala emlandweni wokudalwa kuGenesise 1 no 2. Indaba yokuwa komuntu kuGenesise 3 simelwe ukuyifunda ngokuqondene nalezahluko nokwephuka kwenhliziyo kaNkulunkulu ngesikhathi ebhekana nabantu abadalile. Okumangalisayo, ukuthi lomhlaba uyaqhubeka ukuba yinto uNkulunkulu ayithandayo, yize sekwedlule izinkulungwane zeminyaka yesono, udlame, ukungabikho kobulungiswa, kanye nohlubuko. Okumangalisa nakakhulu ukuthi, nakuba uNkulunkulu waqamba icebo lokuhlenga nokudala kabusha umhlaba, usinikile thina abakholwayo, esimelwe ukukwenza ukuze kufezeke amacebo aKhe abanzi.  Yebo, thina samukela umusa waKhe; kodwa, kulomusa esiwuphiwe, sinikwe umsebenzi esimelwe ukuwenza njengabasebenzisana neNkosi yethu. Yeka lowo msebenzi obalulekile nongcwele!