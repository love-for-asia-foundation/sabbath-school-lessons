---
title:  Ukujula Nomcabango
date:  20/09/2019
---

Funda ekaEllen G. White, “A Higher Experience,” amakhasi 503-516, ku The Ministry of Healing; Duty to the Unfortunate” no “Man’s Duty to His Fellow Men,” amakhasi 511-526, ku Testimonies for the Church, vol. 3; “Doing for Christ,” amakhasi 24-37, ku Testimonies for the Church, vol. 2. Ungacinga ezulwini nasemhlabeni, uzothola ukuthi alikho iqiniso elembuliwe elinamandla angaphezu kwalawo abonakaliswa ngezenzo zomusa kulabo abadinga isihe sethu nosizo.  Leli, iqiniso njengoba linjalo kuJesu. Uma labo ababiza igama likaKrestu bephila ngokwezimiso zomthetho wegolide, lawo mandla ayebonakala ngezikhathi zabapostoli azobonakala nakubona.”—Ellen G. White, Thoughts From the Mount of Blessing, ikhasi 137. “Ukuthanda uNkulunkulu ngaphezu kwayo yonke into, nokuthanda abanye abantu okungenakuzicabangela—yisona sipho esihle kakhulu uBaba wethu osezulwini angasipha sona.  Lolo thando akusiwo umuzwa, kodwa umthetho wezulu, amandla ahlala njalo.   Inhliziyo enganikelwe kuNkulunkulu ayikwazi ukuba nalolo thando.  Lutholakala kuphela enhliziyweni lapho kubusa khona uJesu….Loluthando, oluyigugu emphefumulweni, lunandisa ukuphila, lube nomthelela omuhle kubo bonke abasizungezile.”—Ellen G. White, The Acts of the Apostles, ikhasi 551.

**Imibuzo Yokuxoxisana**

`1. Njengoba sibonile esifundweni saleliviki, ivangeli liyaqhubeka nokuba yisibonelo kukho konke esikwenzayo, lisinika nogqozi lokusiza abanye abantu njengoba noJesu wenza.  Lokhu kulwenabise kanjani ulwazi lwakho nokwamukela izindaba ezinhle zalokho uNkulunkulu asenzele kona, nendlela atshengisa ngayo ukusithanda kwaKhe?`

`2. Ukuphakamisa izwi lethu sikhulumela labo abangenalizwi, ukwenza umsebenzi wokulamula, nokunye okunjalo, kungasiholela eshashalazini lomphakathi noma elombusazwe.  Kodwa, ibandla lamaSeventh-day Adventist belilokhu ligqugquzela ukwehlukaniswa kwebandla nombuso.  Yini umehluko phakathi kokuzibandakanya kwezombusazwe okungafanelekile, nokukhuluma, usebenzela ukuthula ngezindlela ezisesidlangalaleni?`

`3. Yisiphi isinyathelo esisodwa okukhulunywe ngaso kulesifundo ongathanda ukuzithathela sona empilweni yakho nasemphakathini?  Ungakufeza kanjani lokho?`

`4. Yibuphi ububi noma incindezelo esemphakathini wakini noma emhlabeni jikelele, ozimisele ukubuthandazela?`

**Ngokufingqiwe**:

Ukuba umlandeli kaJesu kuzoguqula izimpilo zethu ngezindlela eziningi, okuhlanganisa nokuthi sibe nokushisekela ukuzihlanganisa nokukhathazeka kukaNkulunkulu ngabampofu nababukelwa phansi.  Akuwona umsebenzi olula lona, noma othandwayo, kodwa uzoguqula uhlu lwezinto ezibalulekile empilweni yethu, usiqhube ukuba sithathe izinyathelo ezibonakalayo ukwelapha ubuhlungu obusemhlabeni osizungezile.