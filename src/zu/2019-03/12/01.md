---
title:  Ukuthanda Isihawu
date:  14/09/2019
---

### Kuleli viki funda ku
Math. 6:25-33; Jakobe 1:5-8; 2:15, 16; Isaya 52:7; 1 Johane 3:16-18; Isaya 58:1-10.

> <p>Indimana Yekhanda</p>
> Kuyabaphumela abalungileyo ukukhanya ebumnyameni: umusa, nobubele, nokulunga. Umuntu omuhle nguye onomusa, otshelekayo, esekela izindaba zakhe ngokulunga” (iHubo 112:4, 5).

Njengoba sesibonile, iBhayibheli ligcwele izibonelo zokunaka kukaNkulunkulu abampofu nabacindezelwe, kanye nobizo lokuthi abantu baKhe babasize.  Nakuba lezindaba zigqanyisiwe, lomyalo weBhayibheli ugcwaliseka ngezikhathi ezithile-nje, futhi ngendlela encane, kanti uyofezeka ngokuphelele mhla kubuya uKrestu nezigameko ezingaphezu kwemvelo eziyolandela.

Singakafiki leso sikhathi, ububi buzoqhubeka ngezindlela eziningi, buqhutshwa umthelela wobumnyama kaSathane nezingelosi zakhe.  Lobubi buvame ukubonakala kakhulu ngobumpofu, isihluku, incindezelo, ubugqila, ukuxhashazwa, ubugovu, nokuhaha. Emhlabeni onje, imiphakathi yethu, amabandla ethu, nemindeni yethu idinga ukumelana nalobu bubi noma ngabe kulukhuni kangakanani ngezinye izikhathi.  Ngokusabela othandweni nemiyalo kaNkulunkulu, njengoba siphila ngaphansi kokukhanya komsebenzi nomhlatshelo kaJesu, futhi sinamandla kaMoya oNgcwele, asibe nesihawu, sibe namacebo, sibe nesibindi sokufuna “ukwenza ukulunga kuphela nokuthanda umusa, uhambe noNkulunkulu wakho ngokuthobeka” (Mika 6:8).