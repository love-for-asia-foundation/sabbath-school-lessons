---
title:  Izwi labangenalo Izwi
date:  19/09/2019
---

USolomoni wabhala wathi “kukhona isikhathi sokuthula nesikhathi sokukhuluma” (uMshumayeli 3:7).  Wayeqinisile, futhi ukuzilinganisa lezinto akulula kithina sonke.  Kodwa, uma sekufika odabeni lokukhulumela abacindezelwe nokuba yizwi lalabo abangenalo izwi, nokufuna ukunqoba ububi ngokulunga, kungenzeka yini ukuthi njengebandla senze iphutha lokuthula ngokwedlulele lapho kwakufanele lizwakale izwi lethu? AmaKrestu avame ukuthi ayizandla nezinyawo zikaJesu, esho ubizo lokusebenzela abanye njengoba siyalwa nguJesu.  Kodwa ngokweBhayibheli ubizo lokuqala lukaNkulunkulu elokuthi abesilisa nabesifazane babe yizwi laKhe—kuthi ngokukhulumela uNkulunkulu, bakhulumele nalabo uNkulunkulu afuna ukubavikela (bheka iHubo 146:10).

`Funda kuIsaya 50:1-10.  Kufanele lesigijimi esanikezwa ngesikhathi esithile, nendawo ethile, phansi kwesimo esithile,  sithini kithina namhlanje ngesinye isikhathi, kwenye indawo, nangaphansi kwezinye izimo?  Kungakanani osekuguqukile ngempela phakathi kwesikhathi uIsaya asibhala ngaso, nesikhathi sethu namhlanje?`

Ubizo lwabaprofethi lokuthi kwenziwe ukulunga kwakungahlosiwe ukuzitholela udumo ngalo.  Kodwa ngokuqhutshwa uthumo lwabo oluvela kuNkulunkulu, bekwazi nokushisekela kukaNkulunkulu ngobulungiswa, bezwelana nabampofu nabacindezelwe, befuna nokuthi imiphakathi yabo ithole okuhle kuphela, labaprofethi bazidela baba yizwi lalabo abangenalo izwi ngesikhathi sabo nasezweni labo, yize babephikiswa, kubuhlungu futhi kunengozi (bheka u 1 Petru 3:17).

Ngokwazi kwethu ivangeli nobizo lokubonakalisa uJesu ezweni, amaSeventh-day Adventist anokuningi okuhle angakwenza mayelana nobubi obusezweni. Okufana nalokhu: “AmaSeventh-day Adventist akholwa ukuthi izenzo zokulwa nobumpofu nokungalungi okuhambisana nako, kuyinxenye ebalulekile yegalelo lamaKrestu emphakathini. IBhayibheli liwuveza ngokusobala umdlandla kaNkulunkulu ngabampofu nendlela alindele ukuthi abalandeli baKhe basabele ngayo ukunakekela labo abangakwazi ukuzinakekela. Bonke abantu banomfanekiso kaNkulunkulu, futhi bamukela izibusiso zikaNkulunkulu (Luka 6:20).  Ngokusebenza nabampofu, silandela isibonelo nemfundiso kaJesu (Mathewu 25:35, 36).  Njengompakathi wamakholwa, amaSeventh-day Adventist aqhakambisa ubulungiswa ngakulabo abampofu futhi “akhulumela  labo abangakwazi ukuzikhulumela” (Izaga 31:8) kanti amelene nalabo “abaphuca abampofu amalungelo abo” (Isaya 10:2). Sinesabelo noNkulunkulu “otholela abampofu ubulungiswa” (iHubo 140:12).”  Seventh-day Adventist Official Statement on Global Poverty, June 24, 2010.