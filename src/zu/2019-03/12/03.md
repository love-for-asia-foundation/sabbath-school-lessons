---
title:  Ukukhathala Ekubeni Nesihe
date:  16/09/2019
---

Ukugwema ukuthi izinhloso zethu ezinhle zigqitshwe “yizo zonke izinkathazo ezisemhlabeni” abaningi bethu bafuna ukwenza okungaphezulu ukuze benze umehluko ezimpilweni zalabo abahluphekayo.   Kunemiqondo eminingi nezenzo ezingasisiza sisabele ngendlela enhle kulabo abaswelayo.

_Isihe_: Njengoba sesibonile, ukubona ubuhlungu balabo abadabukile, nokuzwelana nabo, izinyathelo zokuqala ekwenzeni utho.  Sidinga ukuba nozwelo olukhulayo ngakulabo abahluphekayo.  Namhlanje, abantu bakhuluma “ngokukhathala ukuba nesihe,” okusho ukuthi sibhekene nosizi nezinhlekelele njalo-nje kangangoba abaningi bethu bakhathele yizicelo zemali nokutshengisa isihawu.  UJesu wayebubona kahle-nje ububi nobuhlungu obabumzungezile; kodwa wayelokhu enesihe.  Akube njalo nakithina.

_Ukufunda_: Ngenxa yokuthi izimo eziningi zokungalungi nobumpofu zinzima, ukulalela nokufunda ngalezo zimo kubalulekile.  Kunezibonelo eziningi lapho abantu abanezinhloso ezinhle, benze umonakalo ezimpilweni zabanye bethi bazama ukusiza.  Nakuba lokhu kungezona izaba zokungenzi lutho, masizibandakanye ngezindlela ezinobuhlakani.

_Umthandazo_: Uma sibona inkinga, umcabango ofika kuqala ukwenza okuthile. Kodwa iBhayibheli liyasikhumbuza ukuthi umthandazo into esebenzayo. Singenza umehluko ezimpilweni zabampofu nabacindezelwe ngemithandazo yethu, sithandazele bona kanye nalabo ababusa phezu kwabo (1 Thimothewu 2:1, 2), futhi sifune ukuqondiswa uNkulunkulu ngendlela esingaphendula ngayo uma sisiza (bheka iZaga 2:7, 8).

_Okulindelwe_: Elinye iphuzu elibalulekile emsebenzini wokunciphisa ukuhlupheka ukuba nezifiso ezifanelekile, njengoba izimo zasekuhlaleni, ezombusazwe, nezabantu ngabanye ngabanye zinzima.  Ithemba lethu akube ukunika abantu ilungelo lokukhetha namathuba abebengeke babe nawo ngaphandle kwalawo mathuba.  Ngesinye isikhathi okwenziwa abantu ngalamathuba kungasidumaza, kodwa asihloniphe ukukhetha kwabo.  Noma iyiphi indlela esizama ngayo ukusebenzela abahluphekayo, isiqondiso sethu akube yilesi: “konke nokungakanani enifuna ukuba abantu bakwenze kini, kwenzeni nani kanjalo kubo” (Math. 7:12).

`Funda kuJakobe 1:5-8.  Umthandazo umelwe ukudlala yiphi indima emsebenzini wobuKrestu? UJakobe 2:15 uthi singaba naliphi igalelo ekuphenduleni imithandazo esiyenzela abanye?`