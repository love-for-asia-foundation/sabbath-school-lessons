---
title:  Isingeniso Sentshumayelo Yasentabeni
date:  18/08/2019
---

Intshumayelo kaJesu ende kunazo zonke—noma ukuqoqelwa ndawonye kwezimfundiso— intshumayelo yasentabeni.  Ucwaningo lwaKhe lwempilo yasembusweni kaNkulunkulu oluqukethwe ezahlukweni ezintathu, luqala ngamazwi obuqotho aziwa ngesiNgisi ngokuthi ama-Beatitutdes (izibusiso).

`Funda kuMathewu 5:2-16.  Yini efanayo kulamazwi obuqotho angu 9 noma uhlobo lwabantu abachwazwa nguJesu njengababusisekile?`

Uma sibuka ukujula kwalamazwi, asingalahlekelwa yindlela asebenza ngayo.  UJesu wakhuluma ngokuthi sibheke ubumpofu bethu obusemhlabeni. Wabuye wakhuluma ngokulunga (okubizwa ngokuthi “ubulungiswa” kwezinye izihumusho), ukuzithoba, isihawu, ukulamula, kanye nobumsulwa benhliziyo.  Sidinga ukuqaphela umehluko ongenziwa yilezimfundiso empilweni yethu nasemhlabeni wethu uma siziphila.  Lokho kugcizelelwe kulamazwi kaJesu alandelayo lapho enxusa khona abafundi baKhe ukuba babe usawoti wezwe (Math. 5:13-16).

Uma kusetshenziswa ngendlela efanele, usawoti nokukhanya kumelwe ukwenza emehluko lapho kusetshenziswe khona. Usawoti uyayolisa, kanti futhi ugcina ukudla isikhathi eside; uyisifanekiso sobuhle esingaba yibo kulabo abasizungezile.  Ngokufanayo, ukukhanya kuxosha ubumnyama, kuveze okungase kusiqhuzule nokuyingozi, kwenze indlu noma idolobha liphephe, umuntu akwazi ukuthola indlela yakhe noma ekude.  UJesu wathi, njengokukhanya ebusuku obumnyama: “Makukhanye ukukhanya kwenu phambi kwabantu ukuze babone imisebenzi yenu emihle, badumise uYihlo osezulwini” (Math. 5:16).

Zombili lezifanekiso, usawoti nokukhanya, zisikhomba emsebenzini wokuthi abafundi ababe nomthelela futhi bathuthukise izimpilo zalabo ababazungezile.  Singusawoti nokukhanya uma sikhala ngokufaneleyo, simhlophe ngenhliziyo, sizithoba, sinesihawu, silamula, futhi sibekezelela ukucindezelwa.  Ngakhoke, uJesu uqala lentshumayelo ngobizo lokuthi kuphilwe lemithetho yombuso waKhe evame ukunganakwa.

`Yiziphi izindlela elisebenza ngazo ibandla lakho njengosawoti nokukhanya emphakathini?  Umphakathi wangakini uzuza kanjani ngokusebenza kwebandla lenu endaweni?  Ngenye indlela, uma belingahlakazwa ibandla, bekungenza mehluko muni lokho emphakathini?`