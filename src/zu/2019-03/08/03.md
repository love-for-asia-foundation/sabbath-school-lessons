---
title:  Ukunqoba Ububi Ngokuhle
date:  19/08/2019
---

Uma sicabanga ngemfundiso kaJesu, kuhle ukukhumbula abantu ayekhuluma nabo nezimo ababephila phansi kwazo. UJesu wayeseqale ukuheha izixuku ezinkulu ezindaweni lapho ayekade esebenza khona (bheka uMath. 4:25, 5:1). Abaningi babo kwakungabantukazana, bephila ngaphansi kombuso wamaRoma, kodwa abanye kwakungabaholi bamaJuda nabezenkolo.  Impilo yabantukazana yayinzima.  Kwakungekuningi ababengakwenza ngempilo yabo, bekhokhiswa intela enzima, besindwa amasiko ezenkolo.

Ngokufundisa labantu, ngokusobala uJesu wayefuna ukubanika indlela yokuphila kangcono, baphile impilo ehloniphekile ngesibindi noma ngabe zazinjani izimo zabo.  Isibonelo salokhu sitholakala kuMathewu 5:38-48.  Ngolimi lwesiNgisi, lemiyalo ethi—“phendula nesinye isihlathi,”  “mnike nejazi,” “hamba naye amamayela amabili”—ijwayeleke ngendlela yokuthi yase iphenduke isaga. Kodwa lokhu kwejwayeleka kwayo kusitha lezo zenzo nemicabango uJesu ayeyifundisa lapho.

Lezimo ezazichazwa uJesu zazivamile kwabaningi ababemlalele.  Kwakuvamile ukuthi bahlukunyezwe yilabo ababaphethe.  Izikhathi eziningi babenezikweleti, kudliwe imihlaba yabo yilabo ababakweletayo nabaqashe kubona.  Kwakuvamile ukuthi baphoqwe ukusebenzela amasosha amaRoma. UJesu wafundisa abantu ukuphendula ngobuqotho, ukuphatha kahle abacindezeli ngendlela abangayifanele, ukuze ngokwenze njalo bagweme ukulahlekelwa ubuntu babo.  Ngesikhathi labacindezeli bezama ukusebenzisa amandla abo, abantu babekwazi ukukhetha ukuthi bazophendula kanjani, ngokungaphenduli ngodlame kodwa baphendule ngobumnene, babedalula ububi bomcindezeli nokungalungi okwakuqhubeka.

`Qhathanisa uMathewu 5:38-48 namaRoma 12:20, 21.  Singayiphila kanjani lemithetho empilweni yethu na?`

`UJesu wafingqa wonke “umthetho nabaprofethi”—yonke imibhalo engcwele esivame ukuyibiza ngokuthi iTestamente eliDala—ngomthetho olula-nje owaziwa ngokuthi umthetho wegolide othi: “ngakho-ke konke nokungakanani enifuna ukuba abantu bakwenze kini, kwenzeni nani kanjalo kubo” (Math. 7:12). Yiziphi izindlela, khona manje, ongazama ngazo ukwenza lokhu esitshelwa ngakho lapha, kungakhathalekile ukuthi kubizani?`