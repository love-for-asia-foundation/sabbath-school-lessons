---
title:  Ukujula Nomcabango
date:  23/08/2019
---

Funda kuEllen G. White, “The Good Samaritan,” amakhasi 497-505, no “The Least of These My Brethren,” amakhasi 637-641, ku The Desire of Ages; “”A Great Gulf Fixed,” amakhasi 260-271, “Who is My Neighbour” amakhasi 376-389, ku Christ’s Object Lessons. “UKrestu ubhidliza udonga olwehlukanisayo, ukuzithanda, ukucwasa ngobuzwe okusehlukanisayo, afundise ukuthanda bonke abantu.  Uphakamisa abantu baphume esiyingini sobugovu babo; udiliza yonke imingcele eyenzelwe ukwehlukanisa abantu. Akenzi mehluko phakathi komakhelwane nabafokazi, abangane nezitha.  Usifundisa ukuthi sibuke wonke umuntu oswelayo njengomakhelwane wethu, umhlaba wona kube yinsimu yethu.”—Ellen G. White, Thoughts From the Mount of Blessing, ikhasi 42. “Iqophelo esilibekelwe umthetho wegolide yilona iqophelo leqiniso lamaKrestu; ukusilela kulona kusho inkohliso.  Inkolo eyenza abantu babukele phansi labo uKrestu  abathatha ngokuthi bayigugu kangangoba wazinikela ngenxa yabo; inkolo esiholela ukuba singanaki izidingo zabantu, ukuhlupheka kwabo, amalungelo abo, yinkolo yamanga.  Ngokunyathela amalungelo abampofu, abasosizini, nabayizoni, sizibonakalisa ukuthi asethembekile kuKrestu.  Kungenxa yokuthi abantu bazithathela igama likaKrestu kanti ngempilo yabo baphika isimilo saKhe, okwenza ubuKrestu bube namandla amancane kangaka emhlabeni.”—Ellen G. White, Thoughts From the Mount of Blessing, amakhasi 136, 137.

**Imibuzo Yokuxoxisana**

`1. Iyiphi indimana kwesizifunde kuleliviki, oyithanda kakhulu?  Ngasizathu sini?`

`2. Bheka okubhalwe nguEllen G. White okuthi “inkolo esiholela ukuba singanaki izidingo zabantu, ukuhlupheka kwabo, amalungelo abo, yinkolo yamanga.”  Yini kudingeka ukuba sigweme isihibe sokucabanga ukuthi ngoba “siphethe iqiniso” (siliphethe vele), konke okunye akusho lutho?`

`3. Izindimana zesifundo sangolwesiHlanu zisitshengisa kanjani ukuthi “iqiniso” lisho ukuthini?`

**Ngokufingqiwe**:

Izimfundiso zikaJesu zinikeza indlela eyehlukile yokuphila kulabo abayizakhamuzi nezithunywa zombuso kaNkulunkulu.  Ngokwakhela esisekelweni seTestamente eliDala, uzwakalisa futhi enabise umqondo wokunakekela abampofu nabacindezelwe, egcizelela ukuthi abalandeli baKhe abaphile njengabantu abanesihawu nomusa njengoba belindele ukubuya kwaKhe.