---
title:  Ukujula Nomcabango
date:  30/08/2019
---

Funda kuEllen G. White, “Dorcas—Her Ministry and Its Influence,” amakhasi 66, 67, ku Welfare Ministry;  “A Liberal Church,” amakhasi 335-345, ku The Acts of the Apostles; “This is Pure Religion,” amakhasi 35-41, ku Welfare Ministry. “UMsindisi wanikela ngempilo yaKhe eyigugu ukuze amise ibandla elizokwazi ukunakekela abadabukile nabalingwayo.  Iqoqwana labazalwane kungenzeka libe mpofu, kube elingafundile, futhi lingaziwa; kodwa ngoKrestu lingenza umsebenzi ekhaya, emphakathini, ebandleni, ngisho “nasemikhawulweni ekude,” imiphumelo yalokho izwakale kuze kube phakade.”—Ellen G. White, The Desire of Ages, ikhasi 640. “Ukuphana ngokungazicabangeli kwalethela ibandla lakuqala intokozo; ngoba abazalwane babazi ukuthi iminikelo yabo yayizosiza ukuhambisa ivangeli kulabo abasebumnyameni.  Ukuphana kwabo kwafakazela ukuthi abawamukelanga ngeze umusa kaNkulunkulu. Yini enye eyayingenza ukuphana okungaka ngaphandle kokungcwaliswa nguMoya? Emehlweni alabo abakholwayo nabangakholwa, kwakuyisimangaliso somusa.”—Ellen G. White, The Acts of the Apostles, ikhasi 344.

**Imibuzo Yokuxoxisana**

`1. Ibandla lakho lingenza kanjani ukuze lifane nalelo elichazwe ezahlukweni zokuqala ezimbalwa encwadini yeZenzo na?  Yiziphi izinyathelo ezibonakalayo ezingathathwa ubuholi bebandla lakho ukukhuthaza ibandla ekwenzeni lokhu?`

`2. Ibandla lama Seventh-day Adventist emhlabeni wonke lisebenzisa ezinye zezimiso esixoxe ngazo esifundweni saleliviki ukuchaza ukuthi kuhlukaniselwana kanjani ngokweshumi neminikelo phakathi kwezifunda ezihlukene zomhlaba. Kusiza ngani ukucazelana ngalendlela ngeminikelo emhlabeni wonke na?`

`3. Ngabe iziyalo zokuphila njengalezo ezibaliwe kumaRoma 12 zingasebenza ngempela kulomhlaba esiphila kuwona?—noma zizwakala njengezifiso ezinhle nje kubazalwane abakhonzela ezakhiweni ezinhle?`

`4. UJakobe 5:1-5 usebenzisa amazwi aqosheme afana nezixwayiso ezinzima ezazenziwa abaprofethi eTestamenteni eliDala.  Adingeke ngani, futhi afeneleke makunjani, amazwi alukhuni kanje?`

**Ngokufingqiwe**:

Ngokuqhutshwa umyalo kaJesu namandla kaMoya oNgcwele, abafundi nabazalwane ebandleni lakuqala baphuma ukuyokwabelana ngesigijimi nomsebenzi kaJesu lapho babengafinyelela khona. Bethathela ezimfundisweni zikaJesu neMibhalo yamaHeberu, ibandla lakuqala laba umphakathi omusha, owabelana ngalokho onakho nalabo abaswelayo, ngaphakathi nangaphandle kwebandla.  Ngesibonelo sabo nezimfundiso ezisezincwadini ezibhalelwe lawo mabandla, abaholi bokuqala bebandla banxusa abazalwane ukuba baphile impilo yokwethembeka nokukhonza abanye, kakhulukazi labo abaswelayo.