---
title:  UJakobe Olungileyo
date:  29/08/2019
---

Umlando wobuKrestu usitshela ukuthi uJakobe, umfowabo kaJesu, waba umholi ebandleni elalisafufusa eJerusalema, futhi uyena lowo Jakobe owayengusihlalo esigungwini saseJerusalema (bheka iZenzo 15, namaGalathiya 1 no 2).  Uma kunjalo ngempela, kungenzeka ukuthi uyena owabhala incwadi ebizwa ngoJakobe eBhayibhelini. Igama elithi Jakobe kwakuyigama elivamile ngalezo zikhathi, kodwa uma kwakungumuntu oyedwa lona, kungenzeka ukuthi wayephinde abe umholi webandla owayaziwa ngokuthi uJakobe “Olungileyo,” okusitshela ukuthi wayengumholi ohlakaniphile owayebeka abanye ngaphambi kokuzicabangela yena, abanakekele labo abanganakiwe nabanyathelwa phansi. Lencwadi ebizwa ngaye bayichaza ngokuthi “Incwadi yezaga eTestamenteni eliSha,” egxile ekukholweni okunemisebenzi nokuphila ngokuhlakanipha kubalandeli bakaNkulunkulu. Umbhali kaJakobe wayenomdlandla wokukhumbuza amaKrestu afunda lencwadi ukuthi “bangagcini-nje ngokuzwa izwi, bezikhohlisa.  Enzani okushiwoyo” (Jakobe 1:22), nokuthi ukukholwa kweqiniso—okumhlophe nokuhlala njalo emehlweni kaNkulunkulu—kugxile ekunakeni abaswelayo nabacindezelwe, nokumelana nenkohlakalo ebazungezile ezweni (bheka uJakobe 1:27).

`Funda kuJakobe 2:1-9 no 5:1-5.  Indlela uJakobe abuka ngayo izicebi yehluke kanjani kuleyo eyejwayelekile emhlabeni?  Zithini iziyalo zakhe mayelana nokuthi abacebile nabantukazana kufanele baphathwe kanjani ebandleni?`

UJakobe uthi izilokotho ezinhle—noma ukufisela umuntu isibusiso sikaNkulunkulu imbhala—ngeke kusize kakhulu uma elambile noma ehamba-ze.  Ukumnika ukudla noma okokwembatha kungangcono kakhulu ekuzwakaliseni nasekutshengiseni ukunaka kwethu kunawo wonke amazwi amnandi nezilokotho ezinhle (bheka uJakobe 2:14-16).  UJakobe usebenzisa lokhu njengesibonelo sokuxhumana okuphakathi kokukholwa nemisebenzi ebudlelwaneni bethu noNkulunkulu.  Aphinde (Jakobe 2:8) nokwafundiswa uJesu mayelana nokuthanda umakhelwane wakho njengoba uzithanda wena, etshengisa ukuthi lomyalo udinga ukulalelwa empilweni yansuku zonke.  Siwuphila ngokukhonza uNkulunkulu kanye nabanye abantu, hhayi ukuzama ukuthola ukusindiswa, kodwa ngoba ukubonakaliswa kokukholwa kweqiniso.

`Yini kulula kangaka ukuthi sivele sinake abacebile kunabampofu, noma singakuhlelanga lokho?`