---
title:  Umsebenzi kaDorka Nobufakazi Bakhe
date:  26/08/2019
---

Ngokwanda kwebandla okwakuprofethwe nguJesu ethi: “eJerusalema, naseJudiya lonke, naseSamariya kuze kube sekugcineni komhlaba.” (iZenzo 1:8), abazalwane abasha bamukela ukukholwa nomsebenzi kaJesu.  Phakathi kwalabo kwakukhona uDorka—owayephinde aziwe ngokuthi uThabitha—emzini waseJopha.  Ngokusobala, wawusukumela phezulu umyalo kaJesu othi uma wembesa abahamba-ze, lokho ukwenza kuJesu qobo lwaKhe (bheka uMath. 25:38, 40).

`Funda indlela okuchazwa ngayo uDorka nomsebenzi wakhe kuZenzo 9:36. Kungathiwani uma kuchazwa eyakho impilo nomsebenzi wakho okungafana nalendimana?  Ungathanda ukuchazwa kanjani?`

Kubonakala sengathi umsebenzi kaDorka wenza ukuba ukubizwa kwakhe njengo ”mfundikazi” (bheka iZenzo 9:36)  nokwethembeka kwakhe, nogqozi lwakhe nokunaka abanye, kwaba nedumela  nasezindaweni ezikude nalapho ehlala khona. UPetru wayevakashele emzini oseduze nalapho, waseLida, abantu baseJopha bamcela ukuba aye khona njengoba kwakushone uDorka kungalindelekile (bheka iZenzo 9:37-41).

Ekufikeni kwakhe eJopha, uPetru wahlangatshezwa abantu abaningi ababesizakala kuDorka ngomsebenzi ayewenzela abampofu.  Bamtshengisa izingubo ayebenzele zona, futhi ngokungangabazeki, bamtshela izindaba eziningi ngendlela ayebasize ngayo bona kanye nabanye. Ukuthi uPetru wathandazela uDorka, uNkulunkulu wamvusa, akusona isiqiniseko sokuthi kuyobahambela kahle kanjalo sonke isikhathi labo abanikele izimpilo zabo besebenzela abanye. Angithi phela uDorka wayesegulile, waze wafa, uStefanu, omunye walabo badikoni bokuqala abakhethwa ukusebenzela abafelokazi ebandleni, waba  ifelankolo lokuqala (bheka iZenzo 7:54-60).  Impilo yokukhonza akuyona impilo eshelelayo; ngeziye izikhathi kungenzeka kube iyona elukhuni kakhulu. Kodwa kulendaba, ngenxa yokuthi abantu balubona uthando lukaNkulunkulu empilweni kaDorka, bakholwa amandla aKhe, uNkulunkulu wazibonakalisa ebantwini baseJopha: “Kwezwakala lokho kulo lonke iJopha; abaningi bakholwa yiNkosi” (iZenzo 9:42).

`Ukuba bewungashona, igalelo lakho lingakhalelwa futhi likhumbuleke njengelikaDorka yini?  Singenza kanjani ukuze sikhumbuleke kangcono ngemisebenzi yethu na?  Yimaphi amakhono okusebenza onawo—njengekhono likaDorka lokwenza izingubo—ongawasebenzisela ukukhonza abanye?`