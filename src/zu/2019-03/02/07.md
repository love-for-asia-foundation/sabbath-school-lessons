---
title:  Ukujula Nomcabango
date:  12/07/2019
---

Funda kuEllen G. White, “The Law Given to Israel,” amakhasi 303-314; “God’s Care for the Poor,” amakhasi 530-536, ku Patriarchs and Prophets. “Akukho okunye, ngaphandle kokuqhakambisa lokho okufunwa uNkulunkulu, okugqamisa imithetho kaMose njengomoya wokuphana, ubumnene, nokunaka okumelwe kutshengiswe abampofu. Nakuba uNkulunkulu wayethembise ukubabusisa kakhulu abantu baKhe, kwakungelona icebo laKhe ukuthi ubumpofu buphele nya ezweni. Kuyolokhu kukhona labo phakathi kwabantu baKhe abayodinga isihe, ubumnene, nokuphiwa.  Ngaleso sikhathi, njengamanje, abantu babebhekene nezimo ezilukhuni, ukugula, nokulahlekelwa impahla; kodwa umanje kwakusalandelwa izimiso zikaNkulunkulu, babengekho abanxibayo phakathi kwabo, kanye nabaswele ukudla.”—Ellen G. White, Patriarchs and Prophets, amakhasi 530, 531.

“Lezimiso kwakuhloswe ngazo ukubusisa izicebi ngokunjalo nezihlupheki.  Zazizokhalima ubugovu nomoya wokuziphakamisa, zikhuthaze umoya omuhle wokuphana; kuthi ngokukhuthaza ukuzwana phakathi kwazo zonke izinhlobo zabantu, zikhuthaze inhlalakahle, nokuzinza kombuso.  Sonke siphakathi kokuxhumana kobuntu, futhi noma yini esingayenza ukusiza nokufukula abanye, kuzokuba nezithelo zezibusiso nakithina.”— Amakhasi 534, 535.

**Imibuzo Yokuxoxisana**

`1. Kulelicebo uNkulunkulu alinika uMose nabakwaIsrayeli maqondana nohlobo lomphakathi ayefuna ube khona, yimuphi umkhakha wawo, noma umthetho noma isimiso, esikuthathekisa kakhulu (kungaba sigaguliwe kulesifundo, noma ozazela sona-nje ekufundeni kwakho)?`

`2. Kulemithetho uNkulunkulu ayinika abantu baKhe, ucabanga ukuthi kungani egxila kakhulu kulabo abangenamalungelo?`

`3. Sifanele siyizwe kanjani, futhi siyigcine kanjani leyo mithetho namhlanje? Sikhetha kanjani ukuthi yimiphi esasebenza nesithintayo thina namhlanje?  Iyiphi into ebaluleke ngaphezu kwazo zonke esingayifunda kulezimiso  ezinemininingwane enjena yendlela abakwaIsrayeli okwakufuneka baphile ngayo na?`

**Ngokufingqiwe**:

UNkulunkulu wakuzwa ukukhala nokuhlupheka kwabantu bakwa Israyeli eGibithe, wangenelela wabahlangula. Wayefuna ukwakha ubudlelwano obukhethekile besivumelwano nabo nokusebenza nabo ekwakheni umphakathi omusha owawuzokuba yisibusiso kubo bonke abantu, ngisho nalabo abavame ukunganakwa, abangenamalungelo, nababuthakathaka.