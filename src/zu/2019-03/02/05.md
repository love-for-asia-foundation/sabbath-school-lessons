---
title:  Okweshumi Kwesibili
date:  10/07/2019
---

AmaKrestu amaningi ayawuvuma umyalo weBhayibheli mayelana nokukhokha—noma ukubuyisa okweshumi.  Ngokuvame ukucashunwa kuMalaki 3:10, isibalo esilula, lapho abazalwane benikela ngenxenye yokweshumi yenzuzo yabo—noma “inzuzo”—ukwesekela umsebenzi wokusabalalisa ivangeli.  Njengoba ephathiswe lokhu kweshumi, amabandla adonswe ngendlebe mayelana nendlela —okweshumi—noma “inzuzo”—okufanele ukusetshenziswa ngayo kakhulukazi ukondla abefundisi nabavangeli.

`Funda kuDuteronomi 14:22-29.  Kulemiyalo, yini injongo-ngqangi yokweshumi?`

Isilingo ukuthi sicabanga ukuthi sesiqedile ukunikela uma sikhipha okweshumi.  Kodwa imiyalo eyanikwa abakwaIsrayeli ithi okweshumi yisiqalo-nje.  Ucwaningo luveza ukuthi umIsrayeli wasendulo owayephila futhi enikela ngemiyalo ekuLevitikusi, wayenikela ngenxenye yesine kuye kweyesithathu yenzuzo yakhe yonyaka emsebenzini kaNkulunkulu, ukondla abapristi nokwenza izinkonzo zethempeli, nokusiza abampofu.

Abaziyo babiza ukunikela okunje—kakhulukazi ukwesekela abokufika, izintandane, nabafelokazi—ngokweshumi kwesibili.  Kusobala ukuthi abantu kwakufanele bathokozele umphumela womsebenzi wabo, bagubhe isivuno sabo.  UNkulunkulu wethembisa ukubabusisa, ngokukhethekile, ezweni labo elisha, kodwa kwakungafuneki basithathe ngenjwayelo leso sibusiso noma bakhohlwe labo abangenazo lezo zibusiso.

Eminyakeni eyejwayelekile, lenxenye yesivuno yayilethwa ethempelini, icazwe lapho. Kodwa njalo ngomyaka wesithathu, kwakugxilwa ekwabelaneni ngezibusiso zabo emiphakathini yabo.  Kulokho kugujwa kwesivuno, kwakugxilwa kakhulu kulabo ababevame ukunganakeki noma bakhohlwe: “Uyonika umLevi, nomfokazi, nentandane, ukuba badle phakathi kwamasango akho basuthe”  (Duter. 26:12).

Ngokweziyalo zikaNkulunkulu, inxenye ethile yeminikelo yamaIsrayeli kwakudingeka ukuthi isetshenziselwe ukubonelela ngemali labo ababeswele.  Futhi, lokhu kwakuya ngokukhumbula kwabantu nokuthakasela indlela uNkulunkulu abe nomusa nokulunga kubona.

`Funda kuDuteronomi 26:1-11.  Uthini kubona uNkulunkulu?  Sifanele sikuthathe kanjani lokhu emqondweni wethu uma sinikelela abaswelayo?`