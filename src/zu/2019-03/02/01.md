---
title:  Icebo Ngomhlaba Ongcono
date:  06/07/2019
---

### Kuleli viki funda ku
Eksodusi 3:7, Math. 22:37-40, Eksodusi 22:21-23, Duter. 14:22-29, 26:1-11, Levi. 25:9:23.

> <p>Indimana Yekhanda</p>
> “Ungaphindisi, ungabi namagqubu nabantwana babantu bakho, kepha wothanda umakhelwane wakho njengalokhu uzithanda wena; nginguJehova” (Levitikusi 19:18).

Ngomusa waKhe, uNkulunkulu ulokhu enabantu anobudlelwane obukhethekile nabo.  Endabeni kaEnoke, uNowa, uAbrahama, uIsaka, noJakobe—phakathi kwabaningi—sibona uNkulunkulu elangazelela ukwakha kabusha ubudlelwane obuphukile nabantu.  Kodwa lokhu kwakungezusiza-nje labo abambalwa nemindeni yabo.  Ekuxhumaneni kwabo noNkulunkulu, bebusiswa uYena, kwakuyinxenye yecebo elikhulu lokulungisa lobo budlelwane nokwabelana nabanye ngezibusiso.  Njengoba uNkulunkulu asho kuAbrahama, “Ngiyakukwenza ube yisizwe esikhulu, ngikubusise; Ngiyokwenza igama lakho libe likhulu, uyakuba yisibusiso …izizwe zonke zomhlaba ziyobusiswa ngawe” (Gen. 12:2, 3, NIV). Njengoba wayebusisiwe, wayezokuba yisibusiso nakwabanye.

Lesibusiso sasizofika ngesizwe sakwa Israyeli, kuze kufike uMesiya owayezovela kuleso sizwe. Ngokwenziwa kwabantu bakwa Israyeli, uNkulunkulu wayesebenza nesizwe sonke.  Ngakhoke, waqala ukubanika imithetho, izimiso, imikhosi, nezinto ababedinga ukuzenza ababezophila ngazo ukuze labo ababusiswe uNkulunkulu bakwazi ukubusisa abanye nabo.