---
title:  Ukujula Nomcabango
date:  09/08/2019
---

Funda kuEllen G. White, “Isaiah 58—A Divine Prescription,” amakhasi 29-34, ku Welfare Ministry; “Woes on the Pharisees,” amakhasi 610-620, ku The Desire of Ages. “Ngokukhuthaza ukubaluleka kwenkolo esebenzayo, umprofethi wayephinda isiyalo esasinikwe uIsrayeli emakhulwini eminyaka ngaphambili….Iminyaka ngeminyaka leziyalo zaziphindwa yizinceku zikaJehova kulabo ababesengozini yokubeka inqubo ngaphezu kokutshengisa umusa”--Ellen G. White, Prophets and Kings, amakhasi 326, 327.

“Ngiyaliwe ukuthi ngikhombe abantu bakithi esahlukweni sika 58 kuIsaya.  Fundisisani kahle lesahluko niqonde uhlobo lomsebenzi oluzoletha impilo emabandleni.  Umsebenzi wevangeli kufuneka uhanjiswe ngokuphana kwethu nangokusebenza kwethu. Uma uhlangana nemiphefumulo ehluphekayo edinga usizo, yinike usizo.  Uma uthola labo abalambile, baphe ukudla.  Ngokwenza lokho uzobe usebenza ngendlela kaKrestu. Umsebenzi ongcwele weNkosi kwakuwumsebenzi wokusiza.  Abantu bethu yonke indawo, abakhuthazwe ukuba nesabelo kuwona.”—Ellen G. White, Welfare Ministry, ikhasi 29.

**Imibuzo Yokuxoxisana**

`1. Wake wacabanga ngokwenza ukulunga nokuthanda umusa njengezenzo zokukhonza?  Lokhu kungayiguqula kanjani indlela obuka ngayo ukunakekela abanye?  Kungayiguqula kanjani indlela obuka ngayo ukukhonza?`

`2. Singaqikelela kanjani ukuthi asideli “okunzima komthetho” (Math. 23:23, NIV) empilweni yethu yobuKrestu, ngabanye ngabanye nanjengebandla?  Zikhona yini izibonelo ezithile kwawakho amava lapho kwenzeka “wahluza insensane kodwa wagwinya ikamela” (Math. 23:24, NIV)?`

`3. Kungani ukuzenzisa kuyisono esingaka?  Akungcono yini kanti, okungenani, ukubukeka sengathi senza ukulunga?`

`4. Ukubuka kukaNkulunkulu abampofu nabaswele kanye nesihe saKhe ngabo, njengoba kuzwakaliswa abaprofethi, kuyiguqula kanjani indlela obuka ngayo umhlaba?  Ungazifunda ngayiphi indlela ehlukile izindaba ukuba bewubona ngamehlo omprofethi futhi uzwa ngezindlebe zakhe?`

**Ngokufingqiwe**:

Nakuba abaprofethi babekhathazekile ngobubi obukhona ezweni, babegxile kakhulu kulobo bubi obenziwa abantu abakhonza uNkulunkulu futhi bembiza ngokuthi ungowabo. Kubaprofethi nakuJesu, ukukhonza kuyashayisana nokungalungi, futhi inkolo enjalo, ukuzenzisa.  Ukukholwa kweqiniso okufunwa uNkulunkulu kuhlanganisa nokusebenza silwisana nengcindezelo, sinakekele abampofu nabaswele.