---
title:  Dumisani uMdali
date:  03/08/2019
---

### Kuleli viki funda ku
IHubo 115:1-8, Duter. 10:17-22, IHubo 101:1; Isaya 1:10-17, Isaya 58, Marko 12:38-40

> <p>Indimana Yekhanda</p>
> “Akusikho  lokhu kuzila engikukhethileyo yini: ukuthukulula izibopho zobubi nokuxegisa imichilo yejoka; ukukhulula abacindezelwayo nokwaphula onke amajoka na? Akusikho ukwabela abalambileyo isinkwa sakho, nokuyisa abampofu nemihambima ekhaya lakho, nokwembesa ohamba ze, lapho umbonayo, nokungazisithezi kwaba yinyama yakho na?” (Isaya 58:6, 7).

Noma ngabe ubafunda ugijima abaprofethi beTestamente eliDala, basiqwashisa ngokukhathazeka kwabo ngokungaphathwa kahle kwabampofu nabacindezelwe. Abaprofethi kanye noNkulunkulu ababemkhulumela bayathukuthela uma bebona okwenziwa yizizwe zonke ezibazungezile (isibonelo: bheka kuAmose 1 no 2).  Kodwa futhi babethukuthela babuye babe nokudabuka ngobubi obenziwa abantu bakaNkulunkulu qobo lwabo, labo ababamukele izibusiso ezingaka zasezulwini. Uma ubheka umlando wabo, kanye nemithetho yabo evela kuNkulunkulu, labantu kwakufanele bazi kangcono. Ngeshwa, kwakungenjalo; abaprofethi kwafuneka bakhulume kakhulu ngaleso simo esidabukisayo. Futhi kuyathathekisa ukuthola ukuthi amanye amazwi aziwa kakhulu ngokuqondene nobulungiswa nokungabikho kwabo, avela kubaprofethi beTestamenti eliDala ashiwo njengemiyalo yokukhonza.  Njengoba sizobona, ukukhonza kweqiniso akusiyo into evele yenzeke-nje enkonzweni.  Ukukhonza kweqiniso kubuye kuthinte nempilo ekhathazeka njengoNkulunkulu ngenhlala-kahle yabanye, futhi ifune ukufukula labo abanyathelwe nabanganakiwe.