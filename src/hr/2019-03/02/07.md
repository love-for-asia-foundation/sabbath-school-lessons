---
title:  Za daljnje proučavanje
date:   12/07/2019
---

U knjizi Ellen G. White Patrijarsi i proroci pročitajte poglavlja “Izrael prima Zakon”, 245—255, i “Božja briga za siromašne”, 444—449.

“Ništa, osim njihova priznanja Božjih zahtjeva, ne izdvaja zakone dane Mojsiju tako kao njihov širokogrudni, nježni i gostoljubiv duh prema siromašnima. Premda je Bog obećao dati velike blagoslove svom narodu, Njegova namjera nije bila da im siromaštvo bude potpuno nepoznato. On je izjavio da zemlja nikada neće biti bez siromašnih. Među Njegovim je narodom uvijek trebalo biti onih koji su zahtijevali njihovu naklonost, nježnost i dobrostivost. Onda, kao i sada, ljudi su bili podložni nesrećama, bolestima, gubitku imetka, a ipak sve dok su slijedili upute što ih je Bog dao, među njima nije bilo prosjaka ni gladnih.” (Ellen G. White, Patrijarsi i proroci, 444,445; u izvorniku 530,531)

“Svrha ovih pravila bila je da jednako blagoslovi bogate kao i siromašne. Ona su trebala spriječiti pohlepu i sklonost k samouzdizanju te odgajati plemenit duh dobrostivosti, a njegovanjem dobre volje i povjerenja među svim klasama poticao bi se društveni red i stabilnost vladavine. Svi smo mi upleteni zajedno u veliku mrežu čovječanstva, i sve što možemo učiniti da pridonesemo i uzdignemo druge, kroz blagoslove se vraća nama samima.” (Isto, 448; u izvorniku 534)

**Pitanja za razgovor**

`1.	Koja odlika, zakon ili propis najviše privlači vašu pozornostu uputama koje je Bog dao Mojsiju i Izraelcima u vezi s društvom kakvo su trebali uspostaviti (bilo da je posebno spomenuto u pouci za ovaj tjedan ili na temelju vašeg opširnijeg proučavanja)?`

`2.	Što mislite, zašto je Bog u zakonima koje je dao svojemnarodu toliko usmjeren na najranjivije?`

`3.	Kako trebamo shvatiti ove zakone danas i kako se trebamoodnositi prema njima? Na osnovi čega zaključujemo koji su od njih primjenjivi i važeći za nas danas? Što je najvažnije u ovim opširnim uputama o tome kako su Izraelci trebali urediti svoje društvo i život?`

*Sažetak:* Bog je čuo vapaj napaćenog izraelskog naroda u Egiptu, umiješao se i izbavio ga. Nastojao je izgraditi poseban zavjetni odnos s njime i uspostaviti novo društvo koje će biti blagoslov svima, čak i onima koji su zaboravljeni, odbačeni i ranjivi.
