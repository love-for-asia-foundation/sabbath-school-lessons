---
title:  Naša zajednička čovječnost
date:   04/09/2019
---

Isus je svojom službom i naukom poticao potpunu uključenost. Sve koji su s iskrenim pobudama tražili Njegovu pomoć — bilo žene na lošem glasu, bilo carinici, gubavci, Samarijanci, rimski stotnici, vjerski vođe ili djeca — On je primao s istinskom toplinom i brižljivošću. To je trebala činiti i prva Crkva.

Kada su prvi vjernici polako prepoznali sveobuhvatnu narav Evanđelja, oni nisu samo svojoj vjeri dodavali dobra djela kao nešto “lijepo” što treba činiti. Takvo postupanje činilo je srž njihovog razumijevanja Evanđelja, kako su ga doživjeli u Isusovom životu, službi i smrti. Dok su se suočavali s teškoćama i problemima, prvo pojedinačno, kao u slučaju vođa Pavla i Petra (vidi Djela 10,9-20), zatim kao crkveno tijelo na saboru u Jeruzalemu (vidi Djela 15), počeli su shvaćati dramatičnu promjenu koju je ova Radosna vijest unijela u njihovo razumijevanje Božje ljubavi i kako to treba biti ostvareno u životu onih koji tvrde da Ga slijede.

**Što sljedeći tekstovi uče o našoj zajedničkoj čovječnosti? Kako svaka misao treba utjecati na naš stav prema drugima?**

`Malahija 2,10 `

`Djela 17,26 `

`Rimljanima 3,23 `

`Galaćanima 3,28 `

Galaćanima 3,28 teološki je sažetak praktične usporedbe koju je Isus ispričao o milosrdnom Samarijancu. Umjesto da se prepiremo oko toga kome smo dužni služiti, jednostavno idite i služite, i možda čak budite spremni da vam služe oni od kojih to možda ne biste očekivali. Zajednički element svjetske ljudske obitelji ostvaruje se na višem stupnju u zajedničkoj obitelji onih koji su međusobno povezani Evanđeljem, spasonosnom Božjom ljubavlju koja nas poziva na jedinstvo u Njemu: “Uistinu, mi smo svi — bilo Židovi bilo Grci, bilo robovi bilo slobodnjaci — kršteni jednim Duhom u jedno tijelo. I svi smo napojeni jednim Duhom.” (1. Korinćanima 12,13)
