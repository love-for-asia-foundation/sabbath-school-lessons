---
title:  Iskustvo
date:   06/09/2019
---

**Polovica kruha**

Maja je obišla Valentinu sa štrucom bijelog kruha nakon bogoslužja.

“Valja, molim te uzmi ovo”, rekla je ispruživši kruh.

Valentina, koja je imala četrdeset godina, gladno je pogledala kruh. Nije pojela mrvicu kruha više od šest mjeseci. Bilo je nemoguće pronaći kruh u trgovini Sukhumi, glavnom gradu odcijepljene Gruzije Abhazije. To je bilo 1993. godine, za vrijeme višemjesečnog oružanog sukoba između gruzijskih i abhazijskih snaga, što je rezultiralo velikim nedostatkom hrane.

“Uzmi ovo, molim te.” ponovno je rekla 45-godišnja Maja, još uvijek nudeći kruh. “Ovo je od mene za tebe.”

Valentina je polako odmahnula glavom. “Ne mogu ovo uzeti od tebe”, rekla je.

“Trebaš kruh; jednako si u krizi kao i ja.”

Maja je počela plakati. “Molim te, uzmi ovo”, rekla je. “Hodala si tako daleko da pomogneš nama. To je dar koji ti želim dati, ali ti ga odbijaš prihvatiti.”

“U redu”, rekla je Valentina, napokon popustivši. “Ali razrežimo kruh na pola. Ti uzmi pola, a ja ću uzeti pola.”

Žene su podijelile kruh nožem iz kuhinje kućne crkve, gdje se četrdesetero ljudi redovito okupljalo kako bi molili i čitali Bibliju pod vodstvom Valentininog supruga, adventističkog pastora Pavla Dmitrienkoa.

Nekoliko trenutaka kasnije Valentina i Pavel napustili su kuću i započeo je put od petnaest kilometara do njihove kuće.

Valentina se nasmiješila dok je razmišljala o kruhu u torbici. Razmišljala je unaprijed kako će uživati uz jednostavnu juhu od ječma i vode te večeri. I konačno, malo kruha.

“Napravit ću juhu i pojest ćemo je s pravim kruhom”, rekla je.

Pavel je uzvratio njezinom osmijehu sreće. Također je želio jesti kruh.

Negdje na pola puta je par susreo staru ženu na mostu. Bila je mršava i prljave odjeće. Pogledala je Valentinu.

“Kćeri”, rekla je drhtavim glasom, “imate li slučajno komad kruha?” Valentina je odmah izvadila polovicu kruha iz torbice i pokazala je ženi. “Da, imam, draga bako”, rekla je. “Molim vas, uzmite ovo.”

Starija je žena plakala dok je prihvaćala kruh. “Hvala”, rekla je, suze su joj oblivale prljave i naborane obraze. “Nisam jela tri dana. Spasila si me od smrti.”

Valentina i Pavel nastavili su svojim putom kući. Bili su sretni što su uspjeli žrtvovati svoj dragocjeni kruh. “Dali smo nešto što smo željeli najviše od svega, i spasili joj život.” rekla je Valentina, koja danas ima šezdeset i pet godina, u intervjuu u svojem domu u Belgorodu, u Rusiji. “To je bila prava žrtva, i to nas je učinilo sretnijima nego ikada prije.”

*Andrew Mc Chesney, Adventist Mission*
