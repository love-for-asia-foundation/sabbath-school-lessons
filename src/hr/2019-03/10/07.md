---
title:  Za daljnje proučavanje
date:   06/09/2019
---

Pročitajte u knjizi Ellen G. White Isusov život poglavlje “Bog je s nama”, 7—13; u Službi liječenja poglavlje “Spašen da služi”, 49—57.

“Bog polaže pravo na cijelu Zemlju kao na svoj vinograd. Iako je sada u rukama uzurpatora, ona pripada Bogu. Ona je Njegova ne samo stvaranjem, već i otkupljenjem. Kristova žrtva bila je prinesena za svijet. ‘Da, Bog je tako ljubio svijet da je dao svoga jedinorođenog Sina.’ (Ivan 3,16) Upravo preko tog jednog dara, ljudima su bili dani svi ostali darovi. Iz dana u dan cijeli svijet prima blagoslove od Boga. Svaka kap kiše, svaka zraka svjetla koja obasjava ovaj naš nezahvalni rod, svaki list, cvijet i plod svjedoče o Božjoj velikoj strpljivosti i ljubavi.” (Ellen G. White, Isusove usporedbe, 204; u izvorniku 301,302)

“Bez obzira na razlike u vjerovanjima koje nas dijele, mi moramo čuti svaki poziv napaćenih ljudi, na svaki se moramo odazvati. ...

Svugdje oko nas su jadne, napaćene duše kojima su potrebne suosjećajne riječi i ruka pomoćnica. Ima udovica kojima je potrebno naše suosjećanje i naša pomoć. Ima siročića koje je Krist preporučio svojim sljedbenicima kao svoje štićenike. Mi ih vrlo često zanemarujemo. Oni mogu biti poderani, neuredni, na svaki način neprivlačni, ali ipak su Božje vlasništvo. I oni su kupljeni skupo i isto su toliko dragocjeni u Njegovim očima kao i mi. Oni su pripadnici Božje velike obitelji, i kršćani su kao Božji upravitelji odgovorni za njih.” (Ellen G. White, Isusove usporedbe, 264,265; u izvorniku 386,387)

**Pitanja za razgovor**

`1.	U nastojanju da činimo dobra djela i pomažemo drugima,kako se možemo oduprijeti kušnji da pomislimo kako nas to na određeni način čini boljima i da time stječemo zasluge koje nam Bog treba priznati?`

`2.	Postoje li u vašoj mjesnoj crkvi razlike, ili su svi jedno uKristu? Koliko je vaša crkva spremna prihvatiti druge ljude?`

`3.	Kako pronalazimo pravu ravnotežu u činjenju dobra onimakojima je pomoć potrebna, dok im se istodobno približavamo istinom Evanđelja? Kako možemo činiti oboje, i zašto je to najbolje?`

*Sažetak:* Božja ljubav izražena u planu spasenja i ostvarena u Isusovom životu i žrtvi nudi nam oprost, život i nadu. Kao primatelji ove milosti, nastojmo je dijeliti s drugima, ne da bismo zaradili spasenje, već zato što smo stvoreni da to činimo. Evanđelje preobražava odnose i pokreće nas da služimo, pogotovo onima kojima je pomoć najviše potrebna.
