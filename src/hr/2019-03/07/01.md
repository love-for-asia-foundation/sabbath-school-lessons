---
title:  Isus i potrebiti
date:   10/08/2019
---

> <p></p>
> “Na meni je duh Gospodnji, jer me pomazao. Poslao me da donesem Radosnu vijest siromasima, da navijestim oslobođenje zarobljenicima i vraćanje vida slijepcima, da oslobodim potlačene, da proglasim godinu milosti Gospodnje.” (Luka 4,18.19)

### Biblijski tekstovi
Luka 1,46-55; Luka 4,16-21; Luka 7,18-23; Matej 12,15-21; Matej 21,12-16; Marko 11,15-19; Izaija 53,3-6.

Između ostalih razloga, Isus se utjelovio kako bi nam pokazao kakav je Bog. To je činio svojim poučavanjem, žrtvom i životom, odnosno načinom na koji se ophodio prema običnim ljudima. Mnoga Njegova djela izvršila su trenutačne, stvarne promjene u životu ljudi.

Ovu stranu Mesijine službe prorekli su starozavjetni proroci, Isusova majka Marija, čak i Isus osobno kada je u prvoj zabilježenoj propovijedi objavio svoje poslanje (Luka 4). Osim toga, govoreći o Isusovom životu, u nastojanju da objasne Njegova djela, pisci evanđelja često su upotrebljavali jezik starozavjetnih proroka. Tako se Isusov život jasno vidio u proročanstvima ovih proroka, kao i njihovo suosjećanje prema siromašnima i potlačenima.

Vjerski vođe, međutim, smatrali su Isusa prijetnjom. Strašnu nepravdu i okrutnost pokazuje trenutak kada su uhitili Isusa, nepravedno Mu sudili i razapeli Ga. Bog je preko Isusa upoznao što znači nepravda, a u Njegovoj smrti razotkrio je užas zla. U Njegovom uskrsnuću izvojevao je pobjedu za život, dobrotu i spasenje.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlja 52 i 53**
