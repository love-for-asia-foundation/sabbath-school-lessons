---
title:  Živjeti prema adventnoj nadi
date:   07/09/2019
---

> <p></p>
> “Prema tome, braćo moja ljubljena, budite čvrsti, nepokolebljivi, uvijek napredujte u djelu Gospodnjem, svjesni da vaš trud u Gospodinu nije uzaludan!” (1. Korinćanima 15,58)

### Biblijski tekstovi

Luka 18,1-8; Matej 24; Matej 25; 1. Korinćanima 15,12-19; Propovjednik 8,14; Propovjednik 12,13.14; Otkrivenje 21,1-5; Otkrivenje 22,1-5.

Isus je objavio da je Božje kraljevstvo sadašnja stvarnost čiji dio možemo biti već danas. On je poslao učenike da objave ovu vijest i uspostave Njegovo kraljevstvo propovijedanjem Evanđelja i služenjem drugima; odnosno, besplatnim davanjem jer su besplatno i primili (vidi Matej 10,5-8).

Međutim, Isus je jasno istaknuo da je Njegovo kraljevstvo drugačije — “moje kraljevstvo nije odavde” (Ivan 18,36) — i da će tek doći u punini. Njegovim je utjelovljenjem, službom, smrću i uskrsnućem Božje kraljevstvo uspostavljeno, ali se Isus radovao trenutku kada će Njegovo kraljevstvo u potpunosti zamijeniti kraljevstva ovoga svijeta, a Božja vladavina postati potpuna.

Nesumnjivo je da su adventistički kršćani koji čekaju Isusov dolazak i Njegovo kraljevstvo ljudi nade. Međutim, ta se nada ne odnosi samo na budući novi svijet. Iako nada gleda u budućnost, ona preobražava i sadašnjost. S tom nadom živimo u sadašnjosti onako kako očekujemo da ćemo živjeti u budućnosti, i počinjemo unositi promjene koje odgovaraju našim očekivanjima svijeta koji dolazi.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlje 58**