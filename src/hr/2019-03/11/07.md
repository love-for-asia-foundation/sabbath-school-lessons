---
title:  Za daljnje proučavanje
date:   13/09/2019
---

poglavlje, “Pozvani na postizanje višeg mjerila”; Velika borba, 41. poglavlje, “Zemlja pretvorena u pustoš”.

“Kada Božji glas izmijeni udes Njegova naroda, dolazi do velikog otrežnjenja među onima koji su u velikom životnom sukobu izgubili sve. Za trajanja vremena milosti bili su zaslijepljeni Sotoninim obmanama i opravdavali svoj grešni put. Bogati su se ponosili svojom nadmoćnosti nad onima koji nisu imali takve prilike, a svoje su bogatstvo stekli kršenjem Božjeg zakona. Zanemarili su nahraniti gladne, odjenuti gole, postupati pravično i ljubiti milosrđe. … Prodali su svoje duše za zemaljska bogatstva i uživanja, i nisu se trudili bogatiti u Bogu. Posljedica je promašen život; njihova su uživanja pretvorena u gorčinu, a njihovo blago u trulež.” (Ellen G. White, Velika borba, 561,562; u izvorniku 654)

“Veliki je sukob završen. Grijeha i grešnika više nema. Cijeli je svemir čist. Bilo neizmjerna svemira kuca istim otkucajem sklada i radosti. Od Njega koji je sve stvorio teče život, svjetlost i radost kroz prostranstva beskrajnog svemira. Od najmanjeg atoma do najvećeg svijeta, sve, živo i neživo, u svojoj nepomućenoj ljepoti i savršenoj radosti objavljuje da je Bog ljubav.” (Ellen G. White, Velika borba, 583; u izvorniku 678)

**Pitanja za razgovor**

`1.	Objasnite kako ono o čemu ste proučavali ovaj tjedan pokazuje da je život ovdje i sada važan. Usporedite to s vjerovanjem pojedinih ljudi da se ne trebamo brinuti o ovom životu i ovom svijetu zato što će ga Bog uništiti i ponovno stvoriti. Kako možemo paziti da zbog ove istine, obećanja o novom životu, ne zanemarimo nevoljne (uostalom, Bog će na kraju sve srediti)? Što je još gore, kako možemo biti sigurni da nismo među onima koji su iskoristili ovu istinu da izrabljuju druge?`

`2.	Prema adventističkom razumijevanju biblijskog proročanstva, zlo, nevolje i patnja uvećavat će se kako se bude bližio Isusov drugi dolazak. Kada se takve stvari događaju, obično ukazujemo na 24. poglavlje Evanđelja po Mateju. Kako trebamo sagledati ove nesreće u svjetlu 25. poglavlja?`

*Sažetak:* Naš Bog neće dopustiti da zlo vječno traje. Uzvišena nada u Bibliji glasi da će Isus uništiti zlo kada se vrati, ispraviti nepravdu i stvoriti nov svijet kakav je trebao biti. Na temelju Isusovog uskrsnuća, ova nada preobražava nas danas i pruža nam hrabrost da služimo Bogu i bližnjima dok čekamo Njegov povratak.
