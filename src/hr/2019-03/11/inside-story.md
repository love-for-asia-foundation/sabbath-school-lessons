---
title:  Iskustvo
date:   13/09/2019
---

**Televizija privlači ljude**

Kao djevojčici na Novom Zelandu, Coralie Schofield su upozorili na moguće opasnosti od gledanja televizije i savjetovali su je da se drži podalje od nje.

Ali danas je iznenađena i presretna što ljudi hrle u Adventističku crkvu širom zemlje zbog televizije. “To je samo najskromnije iskustvo za vidjeti. To je samo televizija”, kaže Coralie, supruga pastora Nealea Schofielda, upravitelja Hope Channel New Zealand, mjesne podružnice Adventističke crkve na tom međunarodnom kanalu.

“Kad sam odrastala u Adventističkoj crkvi, gledala sam televiziju s oprezom”, rekla je Coralie, koja nadgleda korespondenciju gledatelja Hope Channela. “Ali sada su se izbori za gledanje proširili. Dobili smo Adventistički kanal koji svjedoči dvadeset i četiri sata i tako sedam dana u tjednu.”

Gledatelji prilaze Coralie i njezinom suprugu na bogoslužju u subotu na Novom Zelandu. U jednoj crkvi stariji par je rekao kako je njihova kći, kao odrasla osoba, pregledavala kanale i zaustavila se na Hope Channelu. Uskoro je redovito gledala, a onda je rekla i svojim roditeljima i sestri o tom kanalu. Cijela obitelj počela ga je redovito gledati.

“Sada je četvero njih kršteno!” kaže Coralie.

U drugoj mjesnoj crkvi Coralie je čula za ženu koja je došla jedne subote i zatražila proučavanje Biblije. Kad je pastor stigao u njezin dom, zatekao je jedanaest žena koje su čekale na proučavanje Biblije. Žena je pozvala deset prijateljica. Polovica njih sada je krštena.

Hope Channel počeo je besplatne emisije diljem Novog Zelanda 2016. godine, uz pomoć dara trinaeste subote. Danas ima oko dvije stotine tisuća gledatelja mjesečno, ili pet posto stanovništva, prema istraživaču tržišta Nielsenu. Adventistička crkva ima oko dvanaest tisuća članova u Novom Zelandu, zemlji s vrlo posvjetovljenim društvom u kojem se crkva mučila da se probije.

Gledatelji se pojavljuju na neočekivanim mjestima. Dok leti na domaćim linijama, pastor Neale Schofield je jednom radio na svojem prijenosnom računalu, a suputnik je vidio logotip Hope Channela na zaslonu njegovog računala. “Jeste li povezani s Hope Channelom?” pitao je stranac.

Čovjek se predstavio kao pastor jedne kršćanske denominacije u Aucklandu i rekao kako on i njegove kćeri od petnaest i osamnaest godina gledaju samo Hope Channel.

“Smatram prednošću biti dio tog posla, da se sretnemo s tim ljudima i vidimo potpunu radost na njihovim licima.” kaže Coralie. “To je kao da su došli kući.”
