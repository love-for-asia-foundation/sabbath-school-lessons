---
title:  Misijski automobil
date:   26/07/2019
---

Na parkiraliπtu ispred kuće u američkoj saveznoj državi Maryland, Joe Marcellino je uočio trag nafte koja je curjela ulicom iz njegovog automobila isuzu trooper SUV.

“Uh-oh”, rekao je svojoj supruzi, Susan: “Nešto nije dobro.”

Joe, 33-godišnji IT menadžer u svjetskom središtu Crkve adventista sedmog dana u Silver Springu, Maryland, pozvao je prijatelja u pomoć. Prijatelj Eric Armer pronašao je kvar: motor je izbacivao naftu iz filtera za ulje, i upozorio ga da taj popravak vjerojatno stoji više od 3.000 dolara.

Nedavno oženjeni Joe i Susan imali su točno 3.000 dolara u banci. Ali Joe nije htio potrošiti novac na SUV, jer je par želio sa zakašnjenjem darovati Bogu desetinu od svojih prihoda. U posljednja tri mjeseca dugovali su 1.500 dolara.

Susan nije vidjela razloga za raspravu. “Moramo dati prve plodove!” rekla je.

Joe i Susan su se molili i odlučili vratiti desetinu umjesto popraviti SUV. Nakon te odluke, Eric je savjetovao Joeu da nazove benzinsku postaju koja je izmijenila ulje neposredno prije izlijevanja. Benzinska postaja je poslala mehaničara Joeovoj kući i, nakon pregleda, ponudio im je popravak motora besplatno.

Ali Joe nije bio siguran da ima povjerenja u benzinsku crpku, pa je prihvatio 3.000 dolara umjesto popravka. Joe je pitao drugog prijatelja, Billa Brodyja, automehaničara za cijenu popravka motora. Kad su popravci završili, Joe je primio račun na 1.500 dolara. Na njegovo iznenađenje, 3000 dolara s benzinske postaje bilo je dovoljno pokriti popravak i desetinu.

Bill je upozorio Joea kao prijatelja da proda SUV, rekavši da bi se u bilo koje vrijeme moglo dogoditi opet nešto nepredviđeno. Nekoliko dana kasnije Wayne Calbi, direktor nabave u Adventističkoj crkvi, upitao je Joea je li spreman prodati SUV.

Joe je odmah ispričao povijest SUV-a, ali Wayne je rekao da je voljan riskirati. Dao je Joeu poštenu cijenu i poslao vozilo u Afriku. SUV je imao oko 40.000 prijeđenih kilometara.

Nakon osamnaest mjeseci Wayne je rekao Joeu: “Sjećaš se onog SUV-a? Sada ima više od 160.000 kilometara.”

“Hvala Gospodinu!” rekao je Joe. “Nisam mislio da će trajati tako dugo.” Nekoliko godina kasnije Wayne je objavio da je prošao 320.000 kilometara. A onda 480.000 kilometara. Joe je bio zapanjen!

“Sâm Gospodin ga drži u voznom stanju za tog misionara!” zaključuje on.

Joe, koji danas ima šezdeset i jednu godinu, kaže kako ga je iskustvo naučilo pouku o misiji i desetini.

“Gospodin je zadovoljio naše potrebe kad smo mi kao muž i žena sjeli i odlučili dati naše prvine Njemu”, kaže on. “Bog nije zadovoljio samo naše potrebe, nego je odgovorio i na potrebe misionara u Africi. SUV je postao izvor blagoslova koji su se redali iz godine u godinu.”
