---
title:  Za daljnje proučavanje
date:   26/07/2019
---

U knjizi Ellen G. White Patrijarsi i proroci pročitajte poglavlje “Davidove posljednje godine”, 631—639.

“U Davidovim psalmima ogleda se čitav niz iskustava, od najdublje svijesti o krivnji i osuđivanja samog sebe do najplemenitije vjere i najuzvišenijeg odnosa s Bogom. Zapis o njegovom životu govori da grijeh može donijeti samo sramotu i jad, da Božja ljubav i milost može dosegnuti do najvećih dubina, da vjera može podignuti pokajanu dušu da bude usvojena među Božje sinove. Od svih obećanja koja Njegova Riječ sadrži, to je jedno od najsnažnijih svjedočanstava o Božjoj vjernosti, pravednosti i zavjetnoj milosti.” (Ellen G. White, Patrijarsi i proroci, 638; u izvorniku 754)

“Na tim načelima [mudrosti u Izrekama] počiva blagostanje društva, bilo da je riječ o svjetovnim ili vjerskim zajednicama, jer daju sigurnost imovini i životu. Na svemu što omogućuje međusobno povjerenje i suradnju, svijet može zahvaliti Božjem zakonu koji je zapisan u Njegovoj Riječi, i još postoji u ljudskom srcu, upisan često nejasnim i gotovo izbrisanim slovima.” (Ellen G. White, Odgoj, 116; u izvorniku 137)

**Pitanja za razgovor**

`1.	U kojem smislu sebe možete smatrati vođom ili osobom nautjecajnom položaju? Kako možete biti oruđe pravednosti u tom području svojeg života?`

`2.	Razmišljajte o kulturi i društvenoj strukturi mjesta u kojemživite. Na koji način unutar postojećeg sustava možete poboljšati život nevoljnih?`

`3.	Zašto su načela pravde i pravednosti toliko važna za izgradnju snažnog društva?`

`4.	Knjiga Izreke sadrži mudre savjete kako da živimo boljimživotom. Što nam to govori o Božjem karakteru?`

*Sažetak:* Psalmi i Izreke posebno se bave izazovima vjernog života usred uobičajenih životnih iskustava i kušnji. Obje knjige pružaju uvid u Božje viđenje društva i Njegovu posebnu brigu o siromašnima i potlačenima. Vapaj u Psalmima i mudrost u Izrekama snažno svjedoče da Bog sve vidi i da će se umiješati i zaštititi one koji se često zanemaruju i iskorištavaju. Ako se Bog time bavi, trebamo i mi.
