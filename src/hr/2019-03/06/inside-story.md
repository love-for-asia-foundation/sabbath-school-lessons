---
title:  Snovi o Isusu
date:   09/08/2019
---

Susumu Kanai je imao svoje prvo viđenje Isusa dok je ležao u krevetu u pet sati ujutro, u Osaki, u Japanu. Proveo je neko vrijeme razmišljajući o životu, kako je to bilo svakog jutra, i tako dvanaest godina, u svojem rodnom gradu koji ima dva milijuna i šesto tisuća stanovnika, a nalazi se petsto kilometara jugozapadno od Tokija. Ali ovaj se put iznenadio jakoj svjetlosti. Na svjetlu je ugledao figuru osvijetljenu sa stražnje strane, s ispruženim rukama.

Zanimljivo bi bilo znati više o tome, pomislio je Susumu, i pretražio na tu temu nešto na  internetu. Pronašao je fotografiju na kojoj je bio kip Krista Otkupitelja s raširenim rukama u Rio de Janeirou, u Brazilu. Zaključio je da je možda vidio Isusa. Nemojmo zaboraviti da je u Japanu kršćanstvo nedovoljno poznata religija i da skoro ništa ne znaju o Isusu.

Nedugo zatim Susumu je imao san u kojem je sjedio nasuprot muškarca za stolom. Čovjek je imao ruke na stolu i bile su obavijene jarkim duginim bojama. Kad je posjetio brijačnicu nekoliko dana kasnije, Susumu je shvatio da je čovjek kojega je vidio u snu Isus.

Dok je pregledavao knjigu s poznatim slikama, čekajući na red za šišanje, vidio je Posljednju večeru Leonarda da Vincija i na slici prepoznao Isusa, kakvog je vidio u snu. Snovi i viđenja su se nastavili.

Susumu je imao san kako su on i sedmero drugih ljudi zarobljeni u stranoj zemlji. Gledao je kako je sedmero muškaraca ubijeno, i to jedan po jedan. Kad je došao red na njega, netko ga je zgrabio s leđa i šapnuo: “Ja sam koptske kršćanske vjere. Dođi sa mnom.”

Susumu se u tom trenutku probudio. Potražio je pojam “Kopti” na internetu, i bio je zapanjen kad je pronašao Koptsku crkvu udaljenu samo pedeset pet kilometara od njegovog grada. Prvi put se pitao bi li trebao ići u crkvu.

Nekoliko dana kasnije, ujutro je Susumu imao još jedno viđenje. Vidio je riječi “Evanđelje po Mateju”, koje su mu prolazile kroz um, poput digitalnog oglasa. Nije znao što te riječi znače. Pogledao je na internetu online i saznao da je to knjiga Biblije. Preuzeo je s interneta Bibliju u audio obliku, potražio Evanđelje po Mateju i počeo ga slušati u automobilu dok se vozio.

Istodobno, pitao je svoju stanodavku, za koju je znao da je kršćanka, gdje pohađa bogoslužja. Ona ga je odvela u Crkvu adventista sedmog dana u Adventistički centar u Osaki.

Susumu se nalazi među desetinama netraženih gostiju koji su se pojavili na jedinstvenom evangelizacijskom nizu na 161 sajtu (evangelizacija preko interneta) diljem Japana 2018. godine.

Oni nikada nisu vidjeli ništa slično u zemlji gdje kršćani čine samo 0,7 posto stanovništva. “Sveti Duh čini nešto izvanredno u Japanu, dovodeći ljude u crkvu i osvjedočava ih u istinu”, kaže predsjednik Adventističke crkve u svijetu Ted N. C. Wilson, koji se sreo sa Susumom. “Moramo se moliti za kasnu kišu Svetog Duha, da zemlje poput Japana, i mnoge druge, budu potpuno preplavljene adventnom porukom.”
