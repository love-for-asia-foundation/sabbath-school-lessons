---
title:  Za daljnje proučavanje
date:   09/08/2019
---

U knjizi Ellen G. White Isusov život pročitajte poglavlje “Isus kori farizeje”, 502—512.

“Uzdižući vrijednost praktične pobožnosti, prorok je samo ponovio savjet koji je Izrael dobio prije mnogo stoljeća. ... Iz stoljeća u stoljeće ove su savjete Gospodnji sluge ponavljali onima koji su bili u opasnosti da prihvate izvanjske običaje i da zaborave biti milosrdni.” (Ellen G. White, Proroci i kraljevi, 206,207; u izvorniku 326)

“Bila sam poučena da pozornost našeg naroda trebam usmjeriti na pedeset osmo poglavlje Izaije. Čitajte pozorno ovo poglavlje u kojem je opisana vrsta službe koja će doprinijeti životu Crkve. Djelo Evanđelja zahtijeva našu velikodušnost kao i naš rad. Kad vidite dušu koja pati, koja očekuje pomoć, pomozite joj. Kad nađete gladne, nahranite ih. Tako ćete raditi u Kristovim redovima. Učiteljev sveti rad bio je ispunjen milosrđem. Pozivajmo ljude gdje god se nalaze da sudjeluju u tom radu.” (Ellen G. White, Welfare Ministry, 29)

**Pitanja za razgovor**

`1.	Jeste li o djelima pravde i ljubavi ikada razmišljali kao očinu bogoslužja? Kako ovakvo razmišljanje može promijeniti vaš pristup brizi za druge? Kako može promijeniti vaš stav prema bogoslužju?`

`2.	Kako se u kršćanskom životu, osobnom životu i životu crkvene zajednice, možemo sačuvati od zanemarivanja onoga “što je najvažnije u Zakonu” (Matej 23,23)? Možete li se prisjetiti nekih primjera kada ste možda “cijedili komarca, a devu proždirali” (Matej 23,24)?`

`3.	Zašto se licemjerje smatra tolikim grijehom? Zar nije boljeda makar pokušamo izgledati kao da činimo dobro?`

`4.	Kako Božje viđenje siromašnih i nevoljnih i Njegova briga zanjih, izraženi preko proroka, mijenjaju vaš pogled na svijet? Biste li drugačije razumjeli dnevne vijesti i izvještaje da ih čitate i slušate očima i ušima proroka?`

*Sažetak:* Dok su proroci bili zabrinuti zbog zla u zemlji, posebno su bili usredotočeni na zla koja je činio narod koji je tvrdio da služi Bogu. I proroci i Isus smatrali su da njihovo bogoslužje nije u skladu s pravdom i da je takva religija licemjerna. Pravo bogoslužje kakvo Bog traži uključuje borbu protiv tlačenja i brigu o siromašnima i nevoljnima.
