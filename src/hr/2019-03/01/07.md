---
title:  Za daljnje proučavanje
date:   05/07/2019
---

Pročitajte u knjizi Ellen G. White Patrijarsi i proroci poglavlje “Stvaranje”, 25—31.

“‘Bog je ljubav.’ ... Njegova narav, Njegov Zakon je ljubav. On je to uvijek bio i uvijek će biti. … Višnji i Uzvišeni, koji vječno stoluje, čije su ‘staze od vječnosti’, ne mijenja se. U Njega nema ‘promjene, ni zasjenjenja zbog mijene’. … Svaki je prikaz stvaralačke sile izraz beskonačne ljubavi. Božja vladavina obuhvaća puninu blagoslova za sva stvorena bića.” (Ellen G. White, Patrijarsi i proroci, 15; u izvorniku 33)

“Kada bi ljudi izvršavali svoju dužnost kao vjerni upravitelji Gospodnjih dobara, ne bi bilo plača za kruhom, nikoga tko bi patio u oskudici, nikoga bez odjeće ili u nevolji. Upravo je nevjernost ljudi dovela svijet u ovo stanje patnji u kojem se nalazi čovječanstvo. ... Bog je ljude učinio upraviteljima i Njega ne treba kriviti zbog patnji, jada, siromaštva i potrebe za čovječnošću. Gospodin je na sve izlio obilje dobara.” (Ellen G. White, Welfare Ministry, 16)

**Pitanja za razgovor**

`1.	Pozorno pročitajte posljednju izjavu Ellen G. White u prethodnom tekstu. O čemu ona govori? Tko je krajnje odgovoran za toliko siromaštvo? Što nam to govori o važnosti vjerne upraviteljske službe?`

`2.	Nakon nekoliko tisuća godina narušenih odnosa izazvanihgrijehom, kako je moguće da još uvijek zapažamo da je sve stvoreno dobro? Kao ljudi koji vjeruju u Boga Stvoritelja, kako možemo pomoći drugima da uvide da je Bog sve dobro stvorio?`

`3.	Kako shvaćate izraz upraviteljska služba? Je li nešto u pouci za ovaj tjedan proširilo vaše razmišljanje o tome što znači biti upravitelj, pogotovo zato što smo pozvani od Boga?`

`4.	Kako bi se način na koji se odnosimo i ophodimo premadrugima promijenio da na svakoj osobi koju sretnemo vidimo znak koji nas podsjeća da je ta osoba “stvorena na Božju sliku i da je On voli”?`

*Sažetak:* Bog je stvorio dobar i cjelovit svijet i povjerio ljudskim bićima, stvorenima na Njegovu sliku, da se brinu o Njegovim djelima stvaranja. Iako je grijeh narušio odnose kakve nam je Bog namijenio u početku, mi i dalje imamo ulogu upravitelja svega dobrog što je Bog stvorio i čuvara svojih bližnjih. Ispunjavanje ove uloge jedan je od načina na koji možemo proslaviti Boga kao Stvoritelja.
