---
title:  Za daljnje proučavanje
date:   20/09/2019
---

Pročitajte u knjizi Ellen G. White Služba liječenja 43. poglavlje: “Uzvišenije iskustvo”, 323—332.

“Pretražite Nebo i Zemlju, ali nećete naći da se ijedna istina otkrila tako silno kao istina objavljena djelima milosrđa prema onima kojima je potrebno suosjećanje i pomoć. To je istina kakva je u Isusu. Kad nositelji Kristovog imena ostvare načela zlatnoga pravila, otkrit će se ista sila koja je pratila djelo Evanđelja u doba apostola.” (Ellen G. White, Misli s Gore blaženstava, 116; u izvorniku 137)

“Vrhunska ljubav prema Bogu i nesebična ljubav jednih prema drugima — to je najbolji dar što ga naš nebeski Otac može dati. Ova ljubav nije trenutačna pobuda, već božansko načelo, trajna snaga. Ona ne može poteći iz neposvećenog srca niti je ono može proizvesti. Ona se nalazi samo u srcu u kojem vlada Isus. … Ova ljubav, njegovana u duši, sladi život i širi profinjeni utjecaj na sve oko sebe.” (Ellen G. White, Djela apostolska, 347; u izvorniku 551)

**Pitanja za razgovor**

`1.	Kao što smo vidjeli u pouci za ovaj tjedan, Evanđelje je idalje uzor i nadahnuće za djelovanje u ime drugih, kao što je Isus djelovao u naše ime. Kako je to proširilo vaše razumijevanje i vrednovanje Radosne vijesti, onoga što je Bog učinio za nas i načina kako pokazuje svoju ljubav prema nama?`

`2.	Podizanje glasa za nijeme, zalaganje za mir i slične aktivnostimogu nas uvesti u javne i političke krugove. Međutim, Crkva adventista sedmoga dana pobornik je razdvajanja crkve i države. Koja je razlika između neprikladne političke uključenosti i javnog zalaganja za gradnju mira?`

`3.	Koji biste korak ili djelo o kojima smo razgovarali u pouciza ovaj tjedan željeli poduzeti u svojem životu i zajednici? Kako to možete ostvariti?`

`4.	Protiv kakvog ste se oblika zla ili tlačenja odlučili moliti usvojoj zajednici ili šire?`

*Sažetak:* Kada postanemo Isusovi sljedbenici, naš će se život umnogome promijeniti. Između ostaloga, u nama će se javiti želja da se pridružimo Bogu u Njegovoj brizi o siromašnima i ubogima. To nikada nije laka zadaća i rijetko kad je općeprihvaćena. To će promijeniti naše prioritete i potaknuti nas da poduzmemo određene korake i iscijelimo ranjene u svijetu oko nas.
