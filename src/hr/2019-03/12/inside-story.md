---
title:  Iskustvo
date:   20/09/2019
---

**Američki bajker prihvaća subotu**

Poziv je zaprepastio Richarda Smitha dok se zaustavio u centru za starije osobe, i dok je  preuzimao obroke kako bi ih razvezao umirovljenicima na svojem motociklu Harley-Davidson u američkoj saveznoj državi West Virginia.

“Želite li sa mnom ići u Crkvu adventista sedmog dana?” — pitala je Ruth, koja je također radila u tom centru za starije osobe.

“Ne znam,” odgovorio je Richard. “Ne znam ništa o Adventističkoj crkvi.”

Richard, koji ima sedamdeset i dvije godine, posjetio je razne crkve koje svetkuju nedjelju. Dosad je imao dva braka i promijenio dva radna mjesta. Ali nikada nije bio kršten. Nije znao zašto bi se pridružio nekoj crkvi, i često je mislio: “Ako me Bog jednog dana probudi i kaže: Idi! — idem u drugu crkvu. Želim biti u mogućnosti spakirati stvari i premjestiti se.”

Kad ga je Ruth pozvala u crkvu, odgovorio je: “Pokušajmo najprije s mojom crkvom.”

Upitao je Ruth, inače svoju razvedenu sestru, koja je šest godina mlađa od njega, za njezino mišljenje nakon posjeta crkvi zajedno u nedjelju.

“Ako sam samo htjela doručak, bilo je dobro”, rekla je Ruth o crkvi. “I krafne i voćni sok.”

Kao odgovor na svoje pitanje nakon posjeta dugoj crkvi, Ruth je primijetila da je župnik proveo mnogo više vremena u najavama od same propovijedi.

Ruthina zapažanja pružila su Richardu novu perspektivu, i on je konačno pristao otići s njom u Adventističku crkvu. Uskoro je počeo salijetati pastora Billa Hunta s pitanjima o Bibliji i bio zadivljen odgovorima.

“Kao da sam imao neki zastor preko očiju.” — kaže Richard. “Mogao sam vidjeti kroz njega, ali sve je bilo nekako mutno. Bill je maknuo taj zastor s mojih očiju, i rekao sam: “To! Stvari su jasne kao dan!”

Richard je također imao nešto zajedničko s pastorom; obojica su ljubitelji motora.

Zatim je pastor pozvao Richarda da prisustvuje evangelizacijskom nizu, na jedan od trideset i pet evangelizacijskih nizova u Virdžiniji, koji su financirani do 2015. godine darom trinaeste subote. Richard je prisustvovao s Ruth i bili su kršteni.

Ukupno je osmero ljudi kršteno nakon niza predavanja 2016. godine u crkvi Huntington.

Danas Richard ima sedamdeset i dvije godine i objavljuje svoju ljubav prema Isusu svima koji hoće slušati.

“Gospodin se tako dobro brine o meni, a ja mislim: Zašto?” kaže Richard. “Znam da se brine o svima, ali zašto? To je kao da sjedim za stolom, gledam svoj tanjur, i sve na njemu volim jesti. Što još mogu tražiti?”
