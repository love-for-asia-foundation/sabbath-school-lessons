---
title:  Zajednica slugu
date:   21/09/2019
---

> <p></p>
> “Držimo nepokolebljivim ispovijedanje naše nade — vjeran je, naime, onaj koji je obećao — i pazimo jedan na drugoga da se potičemo na ljubav i dobra djela!” (Hebrejima 10,23.24)

### Biblijski tekstovi
2 Korinćanima 2,14-16; Izlazak 32,1-14; 1. Petrova 2,12; Filipljanima 2,15; Efežanima 2,19; Hebrejima 10,23-25.

U težnji da ispunimo kršćansko poslanje, ne trebamo podcijeniti potencijal crkve kao organizirane zajednice vjernika. Već smo zapazili izazove s kojima se možemo suočiti kada naiđemo na nepravdu i siromaštvo. Međutim, radeći s drugim vjernicima u zajednici vjernih, možemo postati blagoslov ljudima oko sebe.

Nama prijeti kušnja da se u crkvi sve odvija nesmetano na našim okupljanjima, zaboravljajući da ona postoji zato da služi svijetu u koji ju je Bog postavio. Kao crkveno tijelo, ne smijemo zanemarivati patnju i zlo koji vladaju oko nas. Ako ih Krist nije zanemarivao, ne smijemo ni mi. Moramo biti vjerni nalogu da propovijedamo Evanđelje, a osim propovijedanja trebamo pomagati potlačenima, gladnima, golima i bespomoćnima.

Kao crkvena zajednica i organizacija, mi smo Kristovo tijelo (vidi 1. Korinćanima 12,12-20). Kao takvi, trebamo hoditi kao što je Isus hodio, raditi s drugima kao što je Isusu radio i služiti u današnjem svijetu kao Isusove ruke, noge, glas i srce.

**Oikos: Ovog tjedna čitamo iz knjige Ellen G. White, Velika borba, Znaci vremena, 2010., poglavlje 2**
