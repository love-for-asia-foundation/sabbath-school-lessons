---
title:  Osveta i oprost
date:   02/08/2019
---

Duga oštrica mačete zasvjetlucala je kad je 21-godiπnji Wilder zamahnuo njom pokraj svoje glave. Oči su mu bljesnule od bijesa. Usmjerio se prema očuhu.

U tom trenutku je njegov očuh, Alberto Rui Quaresma, podigao ruku i oštrica se urezala duboko u njegovu podlakticu.

Alberto je proveo sljedeća dvadeset i četiri dana u bolnici u São Toméu, glavnom gradu otoka São Tomé i Príncipe na zapadnoafričkoj obali. Otišao je na operaciju, a liječnici su mu ugradili metalnu pločicu u ruku. Ljutito je kovao osvetu. Uzet će mačetu i odsjeći Wilderu ruku.

Nakon što je njegov biološki otac povukao neke veze, Wilder nije uhićen. On je napao svojeg očuha zbog ruganja.

Ležeći u bolničkom krevetu, Alberto je primijetio da svakoga dana u isto vrijeme u posjet bratu ozlijeđenom u nesreći s motociklom dolazi žena, Maria Rita.

Divio se njezinoj ljubaznosti prema bratu i jednog dana izjavio:

“Zaljubljen sam u tebe.”

“Ne”, odgovorila je Maria Rita. “Ne želim imati muža. Svi muškarci bi trebali biti bačeni u vatru.”

Njezina reakcija iznenadila je Alberta, koji je shvatio da ona nosi bolnu ranu iz nekog prošlog odnosa. Mogao ju je razumjeti. U dobi od četrdeset i četiri godine promijenio je već tri supruge, a sin njegove najnovije žene pokušao ga je ubiti.

Maria Rita nije htjela raspravljati o braku. Promijenila je temu i govorila o Bogu.

“Bog je ljubav, i Bog može promijeniti vaš život i učiniti vas novim stvorenjem,” rekla je. “Bog će vam pomoći da zaboravite što se dogodilo i da oprostite tom mladiću.”

Nakon što je pušten iz bolnice, Alberto je povremeno vidio Mariu Ritu na ulici. Jednoga dana pozvala ga je da prisustvuje četrdesetodnevnim sastancima duhovne obnove u Adventističkoj crkvi.

Alberto je bio oduševljen onim što je vidio i čuo, i kršten je pet mjeseci kasnije. Predložio je Mariji Riti brak i ona je to prihvatila.

Danas Alberto ima pedeset godina i radi kao nadzornik u skladištu cementa.

On je također blagajnik u crkvi, vođa subotnje škole i učitelj u svojoj mjesnoj crkvi

Moli se za priliku da pojasni Wilderu kako je Bog promijenio njegov život. U međuvremenu su se dvaput sreli na ulici i razmijenili pozdrave.

Nasmijao se kad se podsjetio da ga je, kad su imali ozbiljan i težak razgovor, Wilder pokušao ubiti.

“Ne bojim se jer je Bog sa mnom,” kaže on.
