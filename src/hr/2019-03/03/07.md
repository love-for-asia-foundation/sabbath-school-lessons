---
title:  Za daljnje proučavanje
date:   19/07/2019
---

Pročitajte: Ellen G. White, Patrijarsi i proroci, “Od Crvenog mora do Sinaja”, 237—239; Isusov život, “Subota”, 220—227.

“Isus im je objasnio da je djelo izlječenja bolesnih u skladu sa zakonom o suboti. Ono je bilo u skladu s radom Božjih anđela koji neprekidno silaze i penju se između Neba i Zemlje služeći čovječanstvu koje pati. ... Tog dana i čovjek mora raditi. Životnim se potrebama mora odgovoriti, bolesni se moraju njegovati, oskudica se siromašnih mora ublažiti. Neće ostati bez krivice onaj tko u subotu zanemari pomoći u nevolji. Božji sveti odmor načinjen je za čovjeka i djela milosrđa su u savršenom skladu s njezinim ciljem. Bog ne želi da Njegova stvorenja ijedan čas podnose bol koju se može otkloniti subotom ili u bilo koji drugi dan.” (Ellen G. White, Isusov život, 155,156; u izvorniku 206,207)

**Pitanja za razgovor**

`1.	Na koje ste načine subotu doživjeli kao izraz vašeg povjerenja u Boga? Jeste li u svojem životu doživjeli iskustvo koje vas je podsjetilo na iskustvo s manom, kada se Bog pobrinuo za vaše potrebe kao odgovor na vaše povjerenje u Njega? Ako jeste, ispričajte ga u razredu i recite što ste naučili.`

`2.	Kao što smo vidjeli u četvrtoj zapovijedi zabilježenoj u Izlasku 20,8-11 i Ponovljenom zakonu 5,12-15, Bog je naglasio različite aspekte subote. Koji aspekt subote najviše cijenite?`

`3.	U razredu ili pojedinačno, razmislite kako možete podijelitiblagoslove i koristi subote u svojoj zajednici.`

`4.	Na koje je načine subota promijenila vaš život? Postoje lipodručja u vašem životu u kojima subotnja načela trebaju imati snažniji utjecaj?`

*Sažetak:* Bog je dao subotu da se sjećamo stvaranja i otkupljenja, ali ona donosi i mnoge praktične koristi. Uči nas da se oslanjamo na Božju brigu o nama; uči nas da njegujemo jednakost; daje nam duhovnu disciplinu koja može promijeniti sve naše odnose. Isus je pokazao ideal za subotu liječeći bolesne i ističući subotu kao dan koji treba biti na korist onima kojima je potrebna pomoć.
