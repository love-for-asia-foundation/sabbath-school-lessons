---
title:  "Subota: dan slobode"
date:   13/07/2019
---

> <p></p>
> “Tada nastavi: ‘subota je stvorena radi čovjeka, a ne čovjek radi subote.’” (Marko 2,27)

### Biblijski tekstovi
Izlazak 16,16-18; Izlazak 20,8-11; Ponovljeni zakon 5,12-15; Matej 12,9-13; Levitski zakonik 25,1-7.

Bog je stvorio subotu kao posljednji čin tjedna stvaranja. U izvještaju stoji da se Bog sedmog dana nije samo odmarao, već da je stvorio odmor kao sastavni dio svijeta kakav je osmislio. Subota je bila pokazatelj da smo stvoreni za zajednicu s Bogom i jedni s drugima.

Prema tome, ne iznenađuje nas što se subota, kao jedna od zapovijedi u Božjem planu za Njegov narod, spominje na samom početku osnivanja izraelskog naroda. Trebala je imati središnju ulogu u životu Hebreja.

U razgovorima o suboti često brzo prijeđemo na pitanje o tome kako je trebamo svetkovati, što ne bismo smjeli raditi i slično. Koliko god ova pitanja bila važna, važno je shvatiti cjelovitu ulogu kakvu je subota trebala imati u svijetu i u životu Božjeg naroda kao simbol Božje milosti i skrbi.

Isus je rekao da je sedmi dan subota stvorena za cijelo čovječanstvo. Kada se istinski sjećamo “dana subotnog”, on će nas mijenjati svakoga dana u tjednu i — kao što je Isus pokazao — taj dan može postati izvor blagoslova za druge.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlja 43 i 44**
