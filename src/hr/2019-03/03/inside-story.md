---
title:  Iskustvo
date:   19/07/2019
---

**Ugriz zmije je promijenio selo**

Sundar Rao, 27-godišnji radnik na seoskom imanju, bio je zainteresiran za bijelog čovjeka koji se pojavio u njegovom indijskom selu i čitao o Bogu Stvoritelju iz crne Knjige subotom. Sundara je privukao misionar Theodor R. Flaiz iz Sjedinjenih Američkih Država, koji je čitao biblijske događaje i odlučio slijediti tog Boga.

Sundarov je poslodavac bio bijesan na njega, jer nije otišao na polje raditi prve subote. Njegov je gnjev porastao kad je shvatio da Sundar odbija raditi subotom.
Kod kuće je Sundar naljutio svoje rođake time što više nije sudjelovao u obiteljskim vjerskim svečanostima, uključujući i obožavanje Nage, božice zmija.

Nakon nekog vremena Sundar je tražio mir gradeći kuću odmah iza potoka koji je označavao granicu sela. Uskoro se oženio i rodila im se kći. Jednog dana, kad je Sundar imao dvadeset i devet godina, njegov poslodavac ga je zamolio da radi u subotu.

“Nakon što se tvoje bogoslužje završi u subotu, dođi i pomozi prevoziti bale sijena”, zahtijevao je.

Sundar je nevoljko poslušao. Stigao je na polje nakon zalaska sunca, ali prije tame. Uz pomoć drugih radnika prevezao je bale. Primijetio je zmiju kraj jedne male bale i šutnuo je prema većoj bali. U djeliću sekunde mlada kobra se podigla, ugrizla ga za nogu i pobjegla.

Nije bilo zdravstvene pomoći, a Sundar je znao da će uskoro umrijeti.

Seljani su smatrali da ga to božica Naga kažnjava.

“Naga je jako ljuta na tebe”, rekao je jedan od seljana.

“To je zato što nisi slušao sve bogove sela”, rekao je drugi.

Sundar se počeo znojiti. Okupili su se nekada otuđeni članovi obitelji oko njega i plakali. Selo je čekalo da sklopi oči i umre.

Ali ništa se nije dogodilo. Za provjeru su pozvali stručnjaka za zmije. Bio je zapanjen onim što je pronašao. On je izjavio da je kobra, koju je Sundar udario, zahvatila svojim ustima njegovu nogu, ali ne i s otrovnim očnjacima, i pobjegla u strahu ne pokušavajući ugristi drugi put.

Sutradan su seljani bili zaprepašteni kad su vidjeli da je Sundar zdrav i sretan.

“Zaštita Boga bijelog čovjeka spasila ga je od ugriza kobre”, rekli su seljani.

Od tog trenutka, 1957. godine, mnogi seljani su se pridružili Sundaru u svetkovanju subote. Pet godina nakon ugriza zmije rođen sam ja u Sundaru. Danas je Gudem Madhavaram adventističko selo. To je rezultat djelovanja četrdeset pastora i biblijskih radnika i mnogih nastavnika i zdravstvenih djelatnika. Subotom cijelo selo obožava Boga Stvoritelja. To je moć Boga koji je ugriz zmije pretvorio u blagoslov.

*Wilson Measapogu je izvršni tajnik Južnoazijske divizije Adventističke crkve, čije područje uključuje Indiju; otac mu je umro 2017., u dobi od 77 godina.*
