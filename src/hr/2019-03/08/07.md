---
title:  Za daljnje proučavanje
date:   23/08/2019
---

Pročitajte u knjizi Ellen G. White Isusov život poglavlje “Milosrdni Samarijanac”, 408—413, i poglavlje “Jednomu od ove moje najmanje braće”, 528—532; u knjizi Isusove usporedbe poglavlje “Nepremostiva provalija premošćena”, 171—181, i poglavlje “Tko je moj bližnji?”, 257— 267.

“Krist ruši zid razdvajanja, samoljublja i nacionalnih predrasuda propovijedajući ljubav prema svim pripadnicima ljudske obitelji. On uzdiže ljude iz uskog kruga u koji ih je zatvorila njihova sebičnost, uklanjajući sve zemaljske granice i umjetno stvorene razlike u društvu. Ne pravi nikakvu razliku između susjeda i stranaca, prijatelja i neprijatelja. Krist nas uči da svaku dušu kojoj je potrebna pomoć gledamo kao svojeg bližnjeg, a cijeli svijet kao svoje područje rada.” (Ellen G. White, Misli s Gore blaženstava, 41; u izvorniku 42)

“Mjerilo zlatnog pravila mjerilo je kršćanstva. Sve što je manje od toga, zapravo je prijevara. Lažna religija navodi ljude da malo cijene ljudska bića — a Krist ih je toliko cijenio da je dao život za njih — i da budu nemarni prema ljudskim potrebama, patnjama ili pravima. Omalovažavajući prava siromašnih, patnika i grešnika, pokazujemo da smo izdali Krista. Kršćanstvo u svijetu ima tako malo sile zato što ljudi samo nose Kristovo ime, a životom se odriču Njegova karaktera.” (Ellen G. White, Misli s Gore blaženstava, 115,116; u izvorniku 137)

**Pitanja za razgovor**

`1.	Koji je vaš omiljeni tekst koji smo proučavali ovoga tjedna?Zašto?`

`2.	Pogledajte što je Ellen G. White napisala o tome kako je vjerakoja navodi “da budemo nemarni prema ljudskim potrebama, patnjama ili pravima” lažna. Zašto moramo paziti da ne pomislimo kako ništa drugo nije važno zato što imamo “istinu” (što je točno)?`

`3.	Kako redci u odsjeku od četvrtka pokazuju što obuhvaćaposjedovanje “istine”?`

*Sažetak:* Isusov nauk prikazuje drugačiji način života stanovnika i pripadnika Božjeg kraljevstva. Gradeći na temelju Starog zavjeta, On je ponovio i proširio pouke o brizi o siromašnima i potlačenima naglašavajući da će Njegovi sljedbenici živjeti kao osjećajni i milosrdni ljudi dok čekaju Njegov povratak.
