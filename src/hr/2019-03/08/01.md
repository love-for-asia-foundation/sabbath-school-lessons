---
title:  “Jednomu od ove moje najmanje braće”
date:   17/08/2019
---

> <p></p>
> “Kralj će im odgovoriti: ‘Zaista, kažem vam, meni ste učinili koliko ste učinili jednomu od ove moje najmanje braće’.” (Matej 25,40)

### Biblijski tekstovi
Matej 5,2-16.38-48; Rimljanima 12,20.21; Luka 16,19-31; Luka 12,13-21; Matej 25,31-46.

Nakon što smo vidjeli da je Isusov život bio posvećen brizi za druge, pogotovo za napaćene i izgubljene, očekujemo da je Isus imao mnogo toga za reći o brizi za druge ljude. I rekao je.

Isusove pouke su praktične i odgovaraju na pitanje što znači živjeti kao Božji sljedbenik. Zapažamo da nas Isus upućuje na djela pravde, ljubaznosti i milosrđa, koja je i On činio dok je bio ovdje na Zemlji. Ako slijedimo Njegov primjer, služit ćemo drugima kao što je i On služio.

Isus je govorio i o nebeskom kraljevstvu. Prema Isusovom opisu, nebesko kraljevstvo je stvarnost koju možemo doživjeti već sada. To je način života u kojem vladaju drugačiji prioriteti, vrijednosti i vrline u odnosu na one koje nalazimo u zemaljskim kraljevstvima. Isus je u svojem nauku objasnio uređenje ovog kraljevstva, koje je snažno usredotočeno na služenje Bogu i odnos prema drugima. Također otkrivamo da služenjem drugima — brinući se o njihovim potrebama i pružajući im pomoć — neposredno služimo Bogu.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlja 54 i 55**
