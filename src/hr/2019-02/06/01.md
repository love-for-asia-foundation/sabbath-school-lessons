---
title: 'Kraljevska Ljubavna Pjesma'
date: 04/05/2019
---

### Biblijski tekstovi
Pjesma; Postanak 2,7; 1. Korinćanima 7,3-5; Ivan 17,3; 1. Ivanova 1,9; Rimljanima 1,24-27; Galaćanima 5,24.

> <p></p>
> “Stavi me kao znak na srce, kao pečat na ruku svoju, jer ljubav je jaka kao smrt, a ljubomora tvrda kao grob. Žar je njezin žar vatre i plamena Jahvina.” (Pjesma 8,6)

Brak je jedno od najvažnijih životnih razdoblja. Ponovimo još jednom, ne stupaju u brak svi, ali onima koji to učine, brak donosi posebne izazove i posebne blagoslove. Među tim blagoslovima je divan dar spolnosti. U pravo vrijeme i na pravom mjestu, ovaj dar je snažan izraz ljubavi. Nasuprot općeprihvaćenom mišljenju, Biblija se ne protivi spolnim odnosima. Ona je protiv zloupotrebe ovog posebnog dara koji je Stvoritelj darovao ljudskim bićima.

Pjesma nad pjesmama, jedna od najkraćih i jedna od najmanje čitanih biblijskih knjiga, opisuje odnos između mlade zaručnice, Sulamke, i njezinog voljenog, za koga se vjeruje da je kralj Salomon. Knjiga otkriva tajne ljudske intimnosti i radosti bračne ljubavi. Iako se Pjesma nad pjesmama često smatra alegorijom, simbolom odnosa između Boga i Božjeg naroda ili Krista i Crkve, ona je u prvom redu pjesma o ljubavi koju pronalazimo u stvarnom ljudskom odnosu između muškarca i žene.

Ovog ćemo se tjedna osvrnuti na brak prikazan u ovoj starozavjetnoj knjizi.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlja 26 i 27**
