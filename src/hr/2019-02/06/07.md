---
title: 'Za Daljnje Proučavanje'
date: 10/05/2019
---

“Na brak je izliven Kristov blagoslov i treba ga smatrati svetom ustanovom. Prava vjera se ne suprotstavlja Gospodnjim planovima. Bog je odredio da muškarac i žena budu ujedinjeni u svetoj zajednici braka, da podižu obitelj koja će, ovjenčana čašću, biti simbol obitelji na Nebu. Na početku svoje javne službe Krist je dao odlučnu suglasnost ustanovi odobrenoj u Edenskom vrtu. Prema tome, On je izjavio da neće uskratiti svoju prisutnost na skupovima povodom sklapanja braka i da je brak, kada se sklopi u čistoći i svetosti, istini i pravdi, jedan od najvećih blagoslova danih ljudskoj obitelji.” (Ellen G. White, Daughters of God, str. 180,181)

Kao što je rečeno u Pjesmi nad pjesmama, spolna ljubav može biti lijepa strana braka. Međutim, trajan odnos ne može se temeljiti samo na izvanjskoj ljepoti ili tjelesnim užicima. Naše tijelo stari i propada, i nikakva dijeta, tjelesna aktivnost ili plastična operacija neće nam pomoći da vječno izgledamo mladi. Salomonov i Sulamkin brak je doživotan, posvećen odnos. Oni triput potvrđuju da pripadaju jedno drugom (Pjesma 2,16; 6,2; 7,10). Prvi put izjavljuju da je on njezin i ona njegova (usporedite Efežanima 5,21.33). Drugi put ona mijenja redoslijed potvrđujući svoju pokornost (također Efežanima 5,22.23). Treći put izražena je njegova želja prema njoj (Efežanima 5,24-32). Ljubav poput ove ne može se potopiti (Pjesma 8,7); ona je nalik pečatu koji se ne može slomiti (Pjesma 8,6).

**Pitanja za razgovor**

`1.	Kako Salomonov opis svoje žene kao savršene (Pjesma 4,15; 6,9; 7,1-9) odgovara Adamovom opisu Eve kada ju je prvi put ugledao? (Postanak 2,23) Kako se, onda, muževi trebaju ophoditi prema svojim ženama? (Efežanima 5,28.29)`

`2.	Neki ljudi u Pjesmi nad pjesmama zapažaju alegoričan odnosizmeđu Boga i Njegovog naroda ili između Isusa i Njegove Crkve. Iako moramo paziti da se pretjerano ne bavimo alegorijom, koje se odlike odnosa između ove dvije osobe mogu usporediti s našim odnosom s Bogom? Usporedite Izaija 54,4.5; Jeremija 3,14; 2. Korinćanima 11,2.`

`3.	Pročitajte sljedeće tekstove: Izreke 31,26; Pjesma 5,16; Izreke25,11. Koliko su važne naše riječi u obeshrabrivanju ili izgradnji bračnog druga, i slabljenju ili jačanju našeg braka? Upotrijebite sljedeće tekstove kao primjere: Jakov 1,26; 3,5-11.`
