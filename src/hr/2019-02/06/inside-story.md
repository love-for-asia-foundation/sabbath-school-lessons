---
title:  ČUDNO SVJETLO
date:   10/05/2019
---

Ruth Jereh je oduševljeno pjevala dok se vraćala kući iz bara u svojem rodnom gradu, Mazabuka, na jugu Zambije. Bio je petak navečer, a ona je cijeli dan pila pivo.

Odjednom se pred njom pojavilo zasljepljujuće svjetlo. Svjetlo je visjelo ni na čemu u zraku. Ruth je zurila u svjetlo ne znajući odakle je došlo. Pjesma joj se zaglavila u grlu, a ona se odmah otrijeznila. Zatim je svjetlo nestalo.

Drhteći, Ruth se uputila kući. O tome te večeri nije ništa rekla svojem suprugu niti ikome od četrnaestero djece, ali ujutro je prekinula svoju šutnju.

“Dušo”, rekla je suprugu, “sinoć kad sam se vraćala kući vidjela sam veliko svjetlo koje me je uplašilo.”

“Prestani piti pivo”, odgovorio je njezin suprug. “To bi Bog mogao razgovarati s tobom.”

Kasnije toga dana jedan je humanitarni djelatnik posjetio Ruthinu kuću i pozvao je na predavanje u adventističkoj crkvi. Pod dojmom iskustva prethodne noći, Ruth je s mužem otišala na predavanja.

Ruth je odrasla u adventističkom domu, ali je napustila crkvu nakon što se udala, jer joj je muž pripadao drugoj crkvi. Svirao je saksofon u barovima i godinama je uz svirku prodavao hranu. Nakon toga bi satima pili. Došlo je do točke kad je Ruth pila od jutra do večeri i zaboravila na svoju djecu.

Pijenje je bilo dio Ruthinog života, ali ona se borila da prestane nakon što je vidjela jarko svjetlo. Dva tjedna se budila noću, uplašena i uplakana.

“Bože, život kojim živim prouzročio je da zanemarim svoju djecu”, molila se. “Pomozi mi da prestanem piti pivo.”

Onda je jednog dana izgubila svaku želju za alkoholom. Građani su bili začuđeni kad su je vidjeli trijeznu. Znali su kakva je ona bila prije i pitali su se koju vrstu korijenja je uzela od vrača da je ostavila piće.

“Kako si prestala piti pivo?” upitao je jedan čovjek. “Daj nam korijen koji ti je pomogao da prestaneš piti.” rekao je drugi.

Ruth je svima odgovorila: “Lijek koji ja koristim je molitva.” Ona je iskoristila moć molitve kako bi svoju obitelj dovela Kristu. Bila je krštena i njezinim utjecajem kršteno je desetero njezine djece, uključujući i njezinog muža.

“Uvijek se u svojim molitvama zahvaljujem Bogu što je dopustio mojoj obitelj i meni da Ga počnemo štovati.” govori Ruth, koja ima šezdeset i dvije godine. “Obožavanje Boga je vrlo važno u životu.”

*Andrew McChesney*
