---
title: 'Borba Za Izgubljenog Sina'
date: 23/05/2019
---

`Pročitajte Izreke 22,6. Kako shvaćate ovaj tekst? Je li to jamstvo, obećanje ili mogućnost?`

Katkad kao roditelj učinite sve što biste trebali — posvetite vrijeme poučavanju svoje djece ispravnim vrijednostima, živite u skladu s poznavanjem Boga, upisujete ih u dobre škole, redovno odlazite u crkvu, uključeni ste u evanđeoski rad zajedno s njima — a ona na kraju napuste vjeru u kojoj ste ih odgajali. Velika je bol koju tada osjećate, i ni za trenutak se ne prestajete brinuti za njihovo spasenje.

Uzrok nije nužno roditeljska pogreška. Djeca odgovaraju za sebe i na kraju su Bogu odgovorna za svoje postupke.

Riječi “pa neće odstupiti od njega ni kad ostari” pojedini ljudi shvaćaju kao obećanje, jamstvo da će ishod odgovarajućeg odgoja djece uvijek biti njihovo spasenje. Međutim, u Izrekama su nam često dana načela, a ne uvijek bezuvjetna obećanja. Ovaj tekst nas uvjerava da će pouke naučene u djetinjstvu trajati cijeli život. Svako dijete stupa u doba kada prihvaća baštinu svojih roditelja ili je odbacuje. Roditelji koji su svojoj djeci pružili pobožan odgoj, mogu biti sigurni da će ono što su učili svoju djecu uvijek biti uz njih i da će ih, ako ili kada njihova djecu odu, sjeme koje su posijali u njihovom srcu neprestano pozivati da se vrate svojem domu. Na nama je da budemo dobri roditelji; kakva će djeca na kraju biti, ovisi o njima.

Što roditelj trebaju učiniti kada njegovo dijete krene stranputicom? Usmjerite svoje dijete Bogu u iskrenoj molitvi. Ako itko razumije vašu bol, onda je to Bog čija su djeca, milijarde Njegove djece, okrenula leđa Njemu, savršenom roditelju. Svojoj izgubljenoj djeci možete pokazivati ljubav, moliti se za njih i stajati uz njih dok se bore s Bogom.

Nemojte se stidjeti molitve i zatražiti pomoć, nemojte okrivljavati sebe i nemojte zbog usredotočenosti na izgubljeno dijete zaboraviti ostatak obitelji. Odgajanje izgubljenog djeteta može podijeliti obitelj. Zato sa svojim bračnim drugom usuglasite stav i postavite jasne granice svojem djetetu. Ne zaboravite da Bog voli vaše dijete više od vas, nadajte se svjetlijoj budućnosti, prihvatite da je vaše dijete Božje djelo u izgradnji.

`Prirodno je da u takvim prilikama okrivljujemo sebe; ali čak i ako ste pogriješili, zašto je bolje da se usredotočite na budućnost i Božja obećanja? Vidi Filipljanima 3,13.14.`
