---
title: 'Za Daljnje Proučavanje'
date: 24/05/2019
---

“Nađite vremena da razgovarate i da se molite sa svojim mališanima, i ne dopustite da išta ometa vrijeme vaše zajednice s Bogom i djecom. Svojim posjetiteljima možete reći: ‘Bog mi je povjerio da izvršim jedan zadatak i nemam vremena za prazne razgovore.’ Trebaš znati da ti je za ovaj život i za vječnost povjeren zadatak. Tvoja djeca su tvoja prva dužnost.” (Ellen G. White, Temelji sretnog doma, Zagreb 1984., str. 247)

“Roditelji, sa svojom prvom lekcijom o disciplini trebate početi dok su vam djeca još bebe na vašim rukama. Učite ih da svoju volju pokore vašoj. To se može učiniti dosljednošću i pokazivanjem čvrstine. Roditelji trebaju savršeno vladati svojim vlastitim ponašanjem, i s blagošću, ali čvrstinom savijati volju djeteta dok ono ne očekuje ništa drugo nego da se pokori njihovim željama. Roditelji ne počinju na vrijeme. Njihovo pokazivanje tvrdoglavosti nije pokoreno i djeca rastu tvrdoglava, a to se povećava s njihovim rastenjem i jača s njihovom snagom.” (Ellen G. White, Svjedočanstva za Crkvu, sv. 1, str. 196)

**Pitanja za razgovor**

`1.	Što znači biti Božje “dijete”? Kako trebamo shvatiti tu slikui kakvu utjehu možemo izvući iz nje?`

`2.	Jedan otac, ubrzo nakon rođenja svoje djece, rekao je: “Naučiosam dvije velike teološke istine prvih nekoliko godina nakon rođenja svoje djece. Prva je stvarnost slobodne volje, a druga stvarnost grešne ljudske naravi.” Kako su ga mala djeca mogla naučiti ovim istinama?`

`3.	Kada je odgovarajuće vrijeme da oblikujemo dječju volju?Kako to treba učiniti? Kako možemo oblikovati volju svoje djece prema Božjem planu kada se nismo u potpunosti pokorili Njegovoj volji?`

`4.	Razmišljajte više o pitanju samohranih roditelja. Na kojepraktične načine vaša crkva kao cjelina može pomoći samohranim roditeljima i djeci koju sami odgajaju?`

`5.	Kako možemo ohrabriti roditelje čija su djeca odlutala odvjere?`
