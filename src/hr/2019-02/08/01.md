---
title: 'Razdoblje Roditeljstva'
date: 18/05/2019
---

### Biblijski tekstovi
Postanak 18,11; Jeremija 31,25; Matej 11,28; Psalam 127; Izreke 22,6; 1. Samuelova 3,10-14; Filipljanima 3,13.14.

> <p></p>
> “Evo, djeca su baština Gospodnja, plod utrobe njegova je nagrada.” (Psalam 127,3 — Varaždinska Biblija)

Rođenje je tako uobičajena, tako prirodna pojava da često u potpunosti ne cijenimo čudo koje ono prikazuje. Zamislite kako se Eva osjećala dok je držala Kajina u svojem naručju, dok je doživljavala promjene u svojem tijelu devet mjeseci i snažne bolove prigodom donošenja djeteta na svijet, a zatim dok je promatrala to malo dijete, toliko nalik na njih, a ipak tako bespomoćno. Kakvo li je iskustvo Sara doživjela kada je u dobi od devedeset godina, u odmakloj dobi za rađanje, ugledala lice svojega sina Izaka; sigurno se nasmiješila kad god je izgovarala njegovo ime. Nakon što se tko zna koliko vremena molila da dobije sina, Ana je držala Samuela u naručju i rekla: “Molila sam za ovo dijete, i Jahve mi je uslišio prošnju kojom sam ga prosila.” (1. Samuelova 1,27) Zamislite čuđenje u Marijinom srcu, još uvijek mlade žene, dok miluje svojega sina, Božjeg Sina, s divljenjem i strahom.

Međutim, nemaju svi tu prednost i odgovornost koje donosi roditeljstvo. Ovoga ćemo se tjedna posvetiti istraživanju razdoblja roditeljstva sa svim njegovim izazovima, strahovima, zadovoljstvima i radostima.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlje 30**
