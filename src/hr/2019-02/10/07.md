---
title: 'Za Daljnje Proučavanje'
date: 07/06/2019
---

“Vrlo često roditelji se ne slažu u vođenju svoje obitelji. Otac, koji je vrlo malo sa svojom djecom, i ništa ne zna o njihovim sklonostima i naravi, grub je i strog. On ne upravlja svojom naravi, već kažnjava u žestini. Dijete to zna, i umjesto da bude obuzdano, kazna ga ispunjava gnjevom. Majka ne kažnjava dijete za prekršaj da bi ga kasnije za isti strogo kaznila. Djeca nikada ne znaju što ih čeka i dolaze u kušnju da saznaju dokle mogu tako postupati a da ne budu kažnjena. Tako je posijano sjeme zla, koje raste i donosi rod.” (Ellen G. White, Temelji sretnog doma, Zagreb 1984., str. 291)

“Dom treba biti središte najčistijih i najuzvišenijih osjećaja. Mir, sklad, ljubav i sreća trebaju se ljubomorno čuvati svakoga dana, dok ove vrijednosti ne zauzmu srca članova obitelji. Biljku ljubavi treba brižljivo njegovati, u protivnom će uvenuti. Ako želimo da živi u našem srcu, svako dobro načelo treba njegovati. Ono što Sotona sadi u srce, mora se iskorijeniti: zavist, ljubomora, sumnja, kleveta, nestrpljenje, predrasude, sebičnost, pohlepnost i taština. Ako dopustimo da ovo zlo ostane u duši, ono će donijeti rod koji će mnoge ukaljati. Koliko je onih koji uzgajaju ove otrovne biljke, koje uništavaju dragocjene rodove ljubavi i kaljaju dušu.” (Ellen G. White, Temelji sretnog doma, str. 177,178)

**Pitanja za razgovor**

`1.	Pročitajte biblijski redak i misao koja slijedi o braku. “Nemamo, naime, nekoga velikog svećenika koji ne bi mogao suosjećati s našim slabostima, nego jednoga koji je iskusan u svemu (kao i mi), samo što nije sagriješio.” (Hebrejima 4,15) Kao što se Krist stavio u naš položaj da bi na najbolji način uspostavio vezu s nama, tako trebamo mi postupati prema svojem bračnom drugu. Pokušajte sagledati svaku situaciju ili krizu ne samo iz svojeg ugla, već i iz ugla svojega bračnog druga. Razmislite kako on sagledava te prilike, kako one utječu na njega i zašto se osjeća tako kako se osjeća. Ovo načelo može se primijeniti u olakšavanju teških situacija. Na koje načine možemo primijeniti ovo načelo u svim područjima sukoba s drugima?`

`2.	Odgovorite u razredu na sljedeće pitanje: “Je li gnjev uvijekgrijeh?” Obrazložite svoj odgovor.`
