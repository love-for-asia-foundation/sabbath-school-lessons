---
title: 'Uloga Gnjeva U Sukobu'
date: 04/06/2019
---

Tko u određenom trenutku nije osjetio gnjev na svojoj koži? Još teže je kada je gnjev usmjeren prema nekom članu obitelji. Kada odbijamo oprostiti, gnjev se može pretvoriti u otrov koji će nanijeti veliku bol i patnju domu, obitelji i odnosima općenito.

`Pročitajte sljedeće tekstove: Efežanima 4,26.27; Propovjednik 7,9. Kako možemo uspostaviti ravnotežu između razumijevanja gnjeva kao osjećaja i gnjeva kao grijeha? U čemu je razlika?`

`Što prema Jakovu 1,19.20 trebamo primijeniti u svakom trenutku, pogotovo u ophođenju s članovima obitelji čiji postupci, stavovi i riječi izazivaju u nama gnjev?`

Ako ste zbog nekog razloga ljuti, umjesto da dopustite da ljutnja lebdi iznad vašeg života poput tamnog oblaka, pretvorite je u nešto pozitivno. Molite se za one koji vas povređuju i vrijeđaju, oprostite im i budite im na blagoslov. To u početku neće biti lako, ali kada čvrsto donesete tu odluku i budete je se držali, Bog će se pobrinuti za ostalo.

Katkad korijen gnjeva potječe iz doma u kojem smo odrasli. Gnjevni ljudi često dolaze iz obitelji u kojima je gnjev bio prisutan, jer uče od svojih uzora i njeguju isti oblik ponašanja u svojem životu, na kraju ga prenoseći na svoju djecu. Gnjev katkad može biti posljedica neispunjenih potreba ili ljubomore, kao u Kajinovom slučaju, što je dovelo do ubojstva njegovog brata. Možda imate opravdan razlog da budete ljuti, ali nemojte ga koristiti kao izgovor da ostanete u takvom stanju. Nemojte poricati gnjev ili ga pokušati opravdati. Umjesto toga, zamolite Boga da vam pomogne da se na pozitivan način suočiti s njim. Apostol Pavao upućuje dobar savjet: “Ne dopusti da te svlada zlo, već zlo svladaj dobrom!” (Rimljanima 12,21)

`Sve nas nešto ljuti, čak do točke da osjetimo bol: a u određenim slučajevima opravdano smo ljuti. Pitanje je kako mi Božjom silom možemo uspjeti da nas taj gnjev, i druge oko nas, ne učini očajnima?`
