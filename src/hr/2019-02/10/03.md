---
title: 'Načela Za Brak'
date: 03/06/2019
---

Brak, kao i subota, Božji je dar čovječanstvu koji potječe iz Edenskog vrta. Kao adventistički kršćani znamo što je neprijatelj duša učinio i što još uvijek čini suboti i braku. Čak i u najuspješnijim brakovima katkada dolazi do sukoba.

Slijedi nekoliko načela koja mogu pomoći bračnim drugovima da riješe probleme.

`Pročitajte Efežanima 1,7. Koje ključno načelo mora biti dio svakog braka?`

Morate naučiti opraštati, osobito kada vaš bračni drug to ne zaslužuje. Svatko može oprostiti onome tko to zaslužuje: to se jedva može nazvati oprostom. Pravo opraštanje je kada opraštamo onima koji ne zaslužuju oprost, onako kako Bog oprašta nama preko Krista. I mi moramo tako činiti. U protivnom, naš brak, ako i opstane (što je manje vjerojatno), ličit će na pakao.

`Pročitajte Rimljanima 3,23. Koje važno načelo nalazimo i u ovom tekstu?`

Morate prihvatiti činjenicu da ste u braku s grešnom osobom, bićem koje je u izvjesnoj meri emocionalno, tjelesno i duhovno oštećeno. Naviknite se na to. Prihvatite nedostatke svojega bračnog druga. Molite se Bogu da zauzmete ispravan stav. Možda morate živjeti s tim nedostacima, ali ne morate biti zaokupljeni njima. Zaokupljenost njima će vas izjesti. Sveti i savršeni Bog preko Krista prihvaća nas takve kakvi jesmo: vi, koji niste sveti i savršeni, morate postupati isto sa svojim bračnim drugom.

`Pročitajte Filipljanima 2,4-8. Koje nam važno načelo iz ovog teksta također može pomoći ne samo u braku, već u svim mogućim problematičnim odnosima?`
