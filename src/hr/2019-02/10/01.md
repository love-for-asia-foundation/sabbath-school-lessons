---
title: 'Trenuci Nevolje'
date: 01/06/2019
---

### Biblijski tekstov
Matej 7,5; Efežanima 1,7; Filipljanima 2,48; Efežanima 4,26.27; Jakov 1,19.20; Kološanima 3,19; Matej 7,12.

> <p></p>
> “Ako se ljutite, ne griješite! Neka sunce ne zađe nad vašom srdžbom!” (Efežanima 4,26)

Čak će se i domovi u kojima vladaju najbolji odnosi suočiti s trenucima borbe i sukoba. To je jedna od stvarnosti života u palom svijetu. Jednostavna pitanja, kao što su čiji je red da odnese smeće, je li kći napisala domaću zadaću, je li sin očistio svoju sobu, jesu iscrpljujuća, ali su prilično zanemariva i obično se mogu riješiti uz najmanje poteškoća. Međutim, pojedine teškoće mogu ugroziti i poremetiti obiteljski život: svekrva čije vrijeđanje i manipuliranje ugrožavaju ženin brak i njezino zdravlje; duševno neuravnoteženi otac koji zlostavlja svoju djecu; sin koji napušta svoj vjerski odgoj i odaje se neurednom životu; ili kći koja koristi psihoaktivne tvari.

U Novom zavjetu višeput nam je rečeno da volimo jedni druge (Ivan 13,34; Rimljanima 12,10), da jedni s drugima živimo u miru i skladu (Rimljanima 15,5; Hebrejima 12,14), da budemo strpljivi, ljubazni, blagi jedni prema drugima (1. Korinćanima 13,4), da druge činimo većim od sebe (Filipljanima 2,3) i da nosimo terete jedni drugih (Efežanima 4,2). Naravno, sve je ovo lakše reći nego učiniti, čak i kada su u pitanju članovi naše obitelji. U ovoj ćemo pouci vidjeti kako možemo ublažiti trenutke nevolje, osobito u obitelji.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlje 33**
