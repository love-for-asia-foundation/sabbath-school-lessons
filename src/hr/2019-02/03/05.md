---
title: 'Priprema Za Starost'
date: 17/04/2019
---

“Zbroj naše dobi sedamdeset je godina, ako smo snažni, i osamdeset; a većina od njih muka je i ništavost; jer prolaze brzo, i mi letimo odavle.” (Psalam 90,10) Ove Mojsijeve riječi podsjećaju nas na neumoljiv protok vremena. Kako godine dolaze i prolaze, uočavamo i osjećamo promjene u svojem tijelu. Kosa sijedi ili opada, pokreti su usporeniji, bol i žiganje postaju naši svakidašnji pratioci. Ako smo u braku i imamo djecu, i ako su naša djeca dobila svoju djecu, možemo uživati u svojim unucima. Prethodna životna razdoblja pomogla su nam da se pripremimo za posljednje.

`Pročitajte Psalam 71. Čemu nas ovaj psalam uči ne samo o pripremi za stare dane, već o životu uopće?`

Psalam 71 ispjevala je starija osoba koja je iskusila životne izazove, ali koja je sretna jer se neprestano oslanja na Boga. Najbolje je da položimo svoje povjerenje u Njega dok smo još mladi. Pisac ovog psalma u općim crtama dijeli tri važne pouke koje je naučio bližeći se ovom životnom razdoblju.

`1.	Razvijte duboko, osobno poznanstvo s Bogom. Bog je od mladosti(Psalam 71,17) bio njegova silna pomoć (Psalam 71,1.7) i njegov Spasitelj (Psalam 71,2). Bog je stijena i krepost (Psalam 71,3), njegovao nada i uzdanje (Psalam 71,5). On govori o silnim Božjim djelima (Psalam 71,16.17), Njegovoj sili i moći (Psalam 71,18) i svim velikim djelima koja je učinio (Psalam 71,19). Na kraju uzvikuje: “Bože, tko je kao ti!” (Psalam 71,19) Ovakvi svakidašnji razgovori s Bogom, dok proučavamo Njegovu Riječ i dok razmišljamo o svemu što čini za nas, produbit će naše iskustvo s Njim.`

`2.	Razvijte dobre navike. Dobra prehrana, tjelesna aktivnost, voda,sunčevo svjetlo i odmor pomoći će nam da duže i bolje uživamo u životu. Posebno zapazite da psalmist ukazuje na potrebu njegovanja povjerenja u Boga (Psalam 71,3), proslavljanja (Psalam 71,6) i pouzdanja u Njega (Psalam 71,14).`

`3.	Razvijte žar prema Božjem djelu. Osoba u ovom psalmu nijejedva čekala da u starosti prestane s radom. Čak i tada ona želi slaviti Boga (Psalam 71,8) i drugima govoriti o Njemu (Psalam 71,15-18).`

Sljedeća pitanja upućena su starijim osobama.

`Koje su prednosti ulaska u godine starosti? Što znate sada što niste znali kada ste bili mlađi, a možete podijeliti s mlađima?`
