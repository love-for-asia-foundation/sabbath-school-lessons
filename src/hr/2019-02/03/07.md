---
title: Lekcija
date: 19/04/2019
---

Dok čitamo izvještaj o starom Izraelu u pustinji, zapazit ćemo čitav niz pogrešaka koje su Izraelci počinili suočeni s velikim promjenama, čak usprkos zadivljujućem otkrivenju Božje ljubavi i sile. Prije nego što je Izrael konačno ušao u Obećanu Zemlju — i tako se suočio s još jednom velikom promjenom — Mojsije je rekao izraelskom narodu: “Vidjeli ste svojim očima što je Jahve učinio s Baal Peorom: jer Jahve, Bog tvoj, iskorijenio je iz tvoje sredine svakoga koji je slijedio Baal Peora. A svi vi koji se čvrsto držite Jahve, Boga svoga, živi ste i danas. Ja sam vas, eto, poučio o zakonima i uredbama, kako mi je Jahve, Bog moj, naredio da ih vršite u zemlji u koju idete da je zaposjednete. Držite ih i vršite; to će u očima narodâ biti vaša mudrost i vaša razboritost. Kad oni čuju za sve ove zakone, reći će: ‘Samo je jedan narod mudar i pametan, a to je ovaj veliki narod.’ Jer, koji je to narod tako velik da bi mu bogovi bili tako blizu kao što je Jahve, Bog naš, nama kad god ga zazovemo? Koji je to narod tako velik da bi imao zakone i uredbe pravedne kao što je sav ovaj Zakon koji vam ja danas iznosim? Zato pazi i dobro se čuvaj da ne zaboraviš događaje što si ih svojim očima vidio; neka ti ne iščeznu iz srca ni jednoga dana tvoga života; naprotiv, pouči o njima svoje sinove i sinove svojih sinova.” (Ponovljeni zakon 4,3-9) Vrlo je važno da ne zaboravimo što je Gospodin učinio za nas. Ima li boljeg načina da to zapamtimo od poučavanja drugih i onih koji dolaze nakon nas? Zapazite, također, središnju ulogu obitelji u poučavanju djece ovim istinama. Grijeh počinjen kod Baal Peora mogao je imati razorne posljedice za obiteljski život. “Razvrat je bio zlo koje je na Izrael donijelo Božje sudove. Nastojanje žena da u zamke uhvate duše nije se ugasilo kod Baal Peora.” (Ellen G. White, Temelji sretnog doma, Zagreb 1984., str. 301)

**Pitanja za razgovor**

`1.	Razgovarajte u razredu o nekim pripremama koje ste izvršilisuočeni s velikim prekretnicama u životu, brakom, roditeljstvom, starošću ili nečim drugim. Kako su promjene utjecale na vašu obitelj? Što ste naučili što bi drugima koji se suočavaju s istim promjenama moglo pomoći?`

`2.	Razmislite o Davidovim riječima upućenim Salomonu, ponovnou okviru njegovog grijeha s Bat-Šebom, nesreće koja je bacila sjenku na ostatak Davidove vladavine i u velikoj mjeri utjecala na njegovu obitelj`
