---
title:  MOLITVA ZA NOVOROĐENČE
date:   19/04/2019
---

Moj sin je rođen godinu dana nakon što sam se udala. Nakon toga — ništa; više nisam imala djece. Ljudi su to počeli primjećivati.

“Zašto ne zatrudniš?” upitala me jedna osoba.” (Vidite, ljudi vode tuđu brigu.) “Možda bi trebala otići k liječniku za pomoć.” rekla je druga. Neki su ljudi predložili da posjetim vješticu. Moj suprug i ja htjeli smo još djece. On je radio kao nastavnik u srednjoj školi u Rusangu, gdje je adventistička akademija internatskog tipa u mjestu Monze, u Zambiji.

Učila sam kako bih postala učiteljica u osnovnoj školi. Što sam mogla reći onima koji se raspituju o brojnosti moje obitelji? “Tako je”, ponavljala sam opet i opet. “Bog će se postarati.”

Nisam bila tužna ili ljutita zbog sažalijevanja ljudi. Ali kako je vrijeme prolazilo, neki od mojih praznovjernih prijatelja počeli su mislili da sam kažnjena iz nepoznatog razloga.

Onda je umrla sestra mojeg supruga, a mi smo posvojili njezinu trogodišnju kćer. Sada smo u našem domu imali dvoje djece. Moji praznovjerni prijatelji radovali su se, rekavši kako bi prisutnost djevojčice mogla probuditi moje hormone i pomoći mi da imam još jedno dijete.

Ali ništa se nije dogodilo. Biblijski izvještaj o Ani u 1. Samuelovoj 1 davao mi je nadu. Ana je stvarno bila žena molitve koja ne odustaje. Ustrajala je u svojim molitvama Bogu i rodila je Samuela.

Moj suprug i ja smo se i dalje molili. Molili smo se trinaest dugih godina. Zatim sam jednog dana primijetila da je nešto drukčije. Bila sam trudna! Moj muž i ja smo odmah kleknuli da se zahvalimo Bogu.

Naše drugo dijete nazvali smo Cheelela, što na jeziku tonga znači “vrijedno”. Bilo je vrijedno čekanja. Odmah iza toga rodila sam trećeg sina, Chakondeli, što znači “neka bude tako.”

Moja dva mlađa sina danas imaju sedamnaest i četrnaest godina, i oni vole Isusa. Bog je obilno blagoslovio moju obitelj. Samo smo morali biti strpljivi. Kad u vjeri tražite da vam Bog daruje nešto dobro, On će vam dati više nego što biste mogli poželjeti.

Marjorie Chisonga (52) podučava ekonomiku domaćinstva na Srednjoj školi u Rusangu, koja se nalazi u zemlji u kojoj je William Harrison Anderson, misionar iz Sjedinjenih Američkih Država, osnovao prvu adventističku misionarsku postaju u Sjevernoj Rodeziji (sada Zambija), 1905. godine. Darovi za misiju podržali su Andersonovo djelo, i sve do danas financiraju širenje Radosne vijesti. Hvala vam što podržavate misiju svojim darovima.

*Marjorie Chisonga*
