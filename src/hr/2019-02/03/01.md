---
title: 'Priprema Za Promjenu'
date: 13/04/2019
---

### Biblijski tekstovi
1. Korinćanima 10,1-13; Postanak 2,24; 1.Korinćanima 13,4-8; 1. Samuelova 1,27; Psalam 71; 1. Korinćanima 15,24-26.

> <p></p>
> “Pravda će stupati pred njim, a Mir tragom stopa njegovih.” (Psalam 85,14)

Život je pun promjena. Prilike se stalno mijenjaju. Jedino se ne mijenja činjenica da se promjene neprestano događaju. Promjena je sastavni dio našeg postojanja. Čak i zakoni fizike uče da je promjena osnovna struktura stvarnosti. Promjene često dođu neočekivano. Život teče određenim tijekom kada se iznenada, odjednom, sve promijeni i mi potpuno nespremni bivamo zatečeni određenim prilikama.

S druge strane, katkad možemo vidjeti kako promjene dolaze. Dobivamo upozorenja, znakove, pokazatelje koji nas obavještavaju da će se prilike promijeniti. Kada se to dogodi, mudro je započeti s pripremama, koliko je to moguće, za ono što vidimo da se približava. Neke od velikih promjena jesu brak, djeca, starost, čak i smrt.

Mi ne živimo u izolaciji. To znači da promjene u velikoj mjeri mogu utjecati i na našu obitelj. Istodobno, promjene u obitelji mogu utjecati na sve članove obitelji.

Ovog ćemo se tjedna osvrnuti na neke promjene s kojima se prije ili poslije, na ovaj ili onaj način, većina nas suoči i na to kako ove promjene utječu na obiteljski život.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlje 23**
