---
title: 'Potpora Obitelji U Trenucima Promjena'
date: 11/06/2019
---

Promjene su neizbježna i uznemirujuća pojava u obitelji, bez obzira na kulturu u kojoj živimo. Određene promjene povezane su s predvidljivim životnim ciklusima. Promjene su često i nepredvidljive, kao što su smrt, nesreće, rat, bolest, selidba, neuspjeh u poslu. Mnoge obitelji suočavaju se s ekonomskim i društvenim promjenama u svojoj zajednici i zemlji. Druge promjene neposredno su povezane s kulturom.

Dolje su navedeni određeni primjeri velikih, čak i traumatičnih, promjena s kojima su se pojedinci suočili. Upotrijebite maštu i stavite se na njihovo mjesto. Kako su ove promjene utjecale na njihov obiteljski život? Koje bi vam metode pomogle da se suočite s njima? Na koje biste načine možda drugačije reagirali?

`Abraham, Sara i Lot (Postanak 12,1-5)`

`Hadasa (Estera 2,7-9)`

`Daniel, Hananija, Mišael i Azarja (Daniel 1) `

Promjene donose gubitak i uznemirenost zbog nesigurnosti u vezi s bliskom budućnošću. Ovisno o sposobnosti obitelji da se prilagodi promjenama, ova iskustva mogu potaknuti pojedinca na daljnji rast, da cijeni ono što je duhovno, ili prema napetosti i nemiru. Sotona koristi poremećaje koje donose promjene želeći potaknuti sumnju i nepovjerenje u Boga. Obećanja Božje riječi, pomoć obitelji i prijatelja i sigurnost da je njihov život u Božjim rukama pomoglo je mnogim junacima i junakinjama vjere da se uspješno suoče sa značajnim životnim prevratima.

`Ako poznajete nekoga (ili cijelu obitelj) tko se suočava s bolnom promjenom, na praktičan način učinite nešto što će mu pružiti pomoć i ohrabrenje.`
