---
title: 'Za Daljnje Proučavanje'
date: 14/06/2019
---

Pročitajte sljedeće ulomke: Ellen G. White, Proroci i kraljevi, “Na babilonskom dvoru”, 303—310; Propovjednici Radosne vijesti, “Riječi upozorenja”, str. 266—270; “Bog ne gleda tko je tko”, str. 271,272; Put Kristu, “Radosni u Gospodinu”, str. 122—135.

Bog ne gleda tko je tko. “Onoga tko je prihvaća, Kristova vjera uzdiže na viši stupanj razmišljanja i postupanja, dok istodobno pokazuje da je čitav ljudski rod ravnopravan predmet Božje ljubavi, otkupljen žrtvom Njegovog Sina. Bogati i siromašni, učeni i neuki zajedno, okupljaju se kod Isusovih nogu ne razmišljajući o društvenim klasama ili svjetovnim položajima. Kad gledamo Onoga koji je proboden zbog naših grijeha, zaboravljamo sve zemaljske razlike. Samoodricanje, poniženje, beskrajno suosjećanje Onoga koji je u Nebu bio visoko poštovan, posramljuju ljudsku oholost, samouzvisivanje i društvene podjele. Čista i neokaljana vjera pokazuje svoja nebeska načela ujedinjujući sve koji su posvećeni istinom. Svi se sastaju kao krvlju otkupljene duše, jednako ovisne o Onome koji ih je otkupio Bogu.” (Ellen G. White, Propovjednici Radosne vijesti, str. 271)

**Pitanja za razgovor**

`1.	Razgovarajte u razredu o odgovorima na pitanja iz odsjekaod nedjelje.`

`2.	Koja načela možemo pronaći u prethodnom navodu Ellen G.White koja će, ako ih primijenimo, promijeniti naš obiteljski život?`

`3.	Koliko je vaša mjesna crkva uspješna u njegovanju mladognaraštaja vjernika? Što vi kao razred možete učiniti da pomognete crkvi u ovom važnom zadatku?`

`4.	S kakvim se izazovima suočavamo u nastojanju da prenesemo vjeru na sljedeći naraštaj?`

`5.	Na koji način kultura u kojoj živite pozitivno utječe na vašobiteljski život, a na koji negativno?`
