---
title: 'Obitelji U Kojima Se Njeguje Vjera'
date: 08/06/2019
---

### Biblijski tekstovi
Djela 10,1-28.34.35; 1. Korinćanima 2,2; 1. Solunjanima 5,21.22; Ivan 1,12.13; Ivan 3,7; 1. Ivanova 5,1.

> <p></p>
> “Zato ... trčimo u boj koji je pred nama. Uprimo pogled u začetnika i dovršitelja vjere, Isusa, koji umjesto radosti što je stajala pred njim podnese križ, prezrevši sramotu, te sjede zdesna prijestolju Božjemu.” (Hebrejima 12,1.2 — Varaždinska Biblija)

Bez obzira na našu životnu dob, na to kroz što smo prošli i s čim ćemo se suočiti, naše postojanje oblikuje se prema kulturi koja nas okružuje. Naši roditelji, naša djeca, naš dom, naša obitelj, čak i naša crkva — svi su u velikoj mjeri pod utjecajem kulture u kojoj žive. Iako su u pitanju i drugi čimbenici, promjena subote na nedjelju bila je snažan primjer kako je kultura određenog vremena, silno i na negativan način, utjecala na Crkvu.

Kršćanske se obitelji stalno suočavaju s kulturološkim promjenama. Katkad utjecaji kulture mogu biti pozitivni, mada su uglavnom negativni. Uzvišena je vijest da nam sila Evanđelja pruža svjetlo, utjehu i snagu u suočavanju s izazovima koje nam kultura nameće. Ovog ćemo tjedna razmišljati o tome kako možemo postati obitelj u kojoj se njeguje vjera dok nastojimo biti “besprijekorni i čisti, neporočna djeca Božja usred nastranog i pokvarenog naraštaja u kojem svijetlite kao zvijezde u svemiru” (Filipljanima 2,15).

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlja 34 i 35**
