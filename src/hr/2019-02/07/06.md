---
title: 'Pokazivati Ljubav Koju Smo Obećali'
date: 16/05/2019
---

Obiteljska povezanost i jedinstvo počiva na posvećenosti članova obitelji, počevši od posvećenosti bračnih drugova da se brinu jedno o drugom. Žalosno je što je biblijski izvještaj pun primjera neispunjenih obećanja, iznevjerenog povjerenja i nedostatka posvećenosti. U Pismu ima uzbudljivih primjera običnih ljudi koji su se uz Božju pomoć posvetili prijateljima i obitelji i održali svoja obećanja.

Pročitajte sljedeće izvještaje o obiteljima i njihovom stupnju posvećenosti. Kako se posvećenost u pojedinim obiteljima mogla osnažiti? Što je potaknulo posvećenost koju zapažamo u drugima?

`Posvećenost u odnosu između roditelja i djeteta (Postanak 33,1214; Izlazak 2,1-10)`

`Posvećenost braće i sestara (Postanak 37,17-28)`

`Posvećenost članova obitelji (Ruta 1,16-18; 2,11.12.20; 3,9-13; 4,10.13)`

`Posvećenost bračnih drugova (Hošea 1,2.3.6.8; 3,1-3)`

Kada se posvetimo drugoj osobi, na primjer u braku ili kada odlučimo dobiti ili posvojiti dijete, moramo se spremno predati da bismo donosili drugačije odluke u budućnosti, predati upravljanje nad važnim segmentima života. Zakoni mogu ograničiti negativno ponašanje, ali da bi brak i obiteljski odnosi napredovali, u njima mora vladati ljubav.

`Što Isusovo obećanje o posvećenosti (Hebrejima 13,5) znači za vas osobno? Kakav utjecaj Njegova posvećenost treba imati na vašu posvećenost Njemu, vašem bračnom drugu, djeci ili drugim vjernicima?`
