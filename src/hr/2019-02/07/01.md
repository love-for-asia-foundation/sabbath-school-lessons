---
title: 'Rješenja Za Obiteljsko Jedinstvo'
date: 11/05/2019
---

### Biblijski tekstovi
Postanak 33,12-14; Ruta 1,16-18; Ivan 17,21-26; Galaćanima 3,28; Efežanima 2,11-22; Efežanima 5,216,9.

> <p></p>
> “Da svi budu jedno. Kao što si ti, Oče, u meni, i ja u tebi, tako neka i oni u nama budu jedno, da svijet vjeruje da si me ti poslao!” (Ivan 17,21)

Obiteljski život obuhvaća različita životna razdoblja članova obitelji. Ocu i majci dolazak djeteta u njihov život donosi veliku promjenu koja će trajati cijeli njihov život. Za mladi naraštaj, naravno, velika je promjena prijeći iz nepostojanja u postojanje. Zatim, djeca prolaze kroz različite faze života dok ne napuste dom i ne dobiju svoju djecu.

Ipak, bez obzira na to jesmo li roditelji ili djeca u obitelji, svi se mi suočavamo s istim problemom, svojom grešnom palom naravi, koja jedinstvo u obiteljskom životu može staviti pred velike izazove.

Da, u tijelu Isusa Krista na križu cijelo čovječanstvo se pomirilo s Bogom i međusobno (Efežanima 2,13-16; Kološanima 1,21-23), ali u svakidašnjem praktičnom životu mi moramo prisvojiti Kristovu milost, koja jedino može učiniti obiteljsko jedinstvo živim iskustvom svih koji ga traže u vjeri. To mora biti svakidašnje iskustvo u našem životu. Na sreću, to je moguće Kristovom milošću.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlja 28 i 29**
