---
title: 'Sebičnost Uništava Obitelj'
date: 14/05/2019
---

“Kad ne bi bilo oholosti i sebičnosti, pet minuta bilo bi dovoljno za uklanjanje većine teškoća.” (Ellen G. White, Rani spisi, str. 112)

Naša narav kao ljudskih bića iskvarena je grijehom. Možda je najveći primjer te iskvarenosti prokletstvo sebičnosti. Kao da se rađamo sebični; ovu činjenicu zapažamo u maloj djeci čija je glavna osobina da žele sve za sebe. “Ja, ja, ja...” Pa i kad odrastemo, ova osobina može se očitovati na strašne načine, osobito u domu.

Naravno, Isus je to došao promijeniti (Efežanima 4,24). U Njegovoj Riječi nalazi se obećanje da u nama ne mora vladati ova razorna karakterna osobina. Cijeli Njegov život savršeni je primjer što znači biti nesebičan; u mjeri u kojoj oponašamo Njegov život (1. Ivanova 2,6), pobijedit ćemo sklonost da živimo samo za sebe.

**Pročitajte sljedeće tekstove. Što govore o sebičnosti?**

`Filipljanima 2,3-5 `

`1. Ivanova 3,16-18 `

Kao što je Ellen G. White zabilježila, kad ne bi bilo oholosti i sebičnosti, mnoge teškoće bile bi riješene vrlo brzo, mnogo prije nego što se uvećaju, postanu još složenije i na kraju prijeđu u nešto vrlo neugodno. Svi članovi obitelji, posebno roditelji, moraju biti očišćeni (Izreke 16,6) od ovoga grijeha u podnožju križa (najuzvišeniji primjer nesebičnosti u čitavom svemiru), čak ako to znači da se stalno vraćamo križu i klečimo u molitvi, vjeri, suzama i pokoravanju.

`Koliko vremena provodite kraj križa boreći se sa svakom sebičnošću koja se pojavi u vašem životu? Kako tekst u Mateju 7,16 pokazuje provodite li na tom mjestu dovoljno vremena?`
