---
title: 'Što Su Vidjeli U Vašem Domu'
date: 15/06/2019
---

### Biblijski tekstovi
Izaija 38; 39; 1. Korinćanima 7,12-16; 1. Petrova 3,1.2; Hebrejima 6,12; Hebrejima 13,7; 3. Ivanova 1,11; Izaija 58,6.7.10.12.

> <p></p>
> “Vi ste, naprotiv, izabrani rod, kraljevsko svećenstvo, sveti puk, narod određen za Božju svojinu, da razglasite slavna djela onoga koji vas pozva iz tame u svoje divno svjetlo.” (1. Petrova 2,9)

Možda smo dostigli točku kada je u našem životu (makar za sada), zahvaljujući Gospodinu, sve dobro: obitelj je odlično, posao je u redu, zdravlje i novčane prilike također. Ili možda nisu? Možda vaš dom sada doživljava bol i nemir? U svakom slučaju, kada netko dođe u posjet u vaš dom, poput poslanika iz Babilona koji su posjetili kralja Ezekiju, kakav biste odgovor mogli dati na pitanje koje je prorok Izaija poslije postavio kralju: “Što su vidjeli u tvojem dvoru?” (Izaija 39,4)

Što su ljudi vidjeli u vašem domu? Što su vidjeli nebeski anđeli? Kakav se duh širi u njemu? Može li netko “osjetiti” miris molitve? Može li se zapaziti ljubaznost, velikodušnost i ljubav, ili napetost, gnjev, mržnja, gorčina i nesloga? Hoće li netko tko je bio u vašem domu pomisliti da je Isus u njemu? Ovo su važna pitanja koja svatko od nas treba postaviti sebi o tome kakav smo dom stvorili. Ovog ćemo se tjedna baviti pitanjima koja mogu doprinijeti lijepom životu u domu, usprkos neizbježnim napetostima i borbama s kojima se domovi danas suočavaju.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlja 36 i 37**
