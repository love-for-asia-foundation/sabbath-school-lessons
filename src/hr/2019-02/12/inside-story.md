---
title:  HVALJENJE BOGA HIV-OM
date:   21/06/2019
---

Maria Samo ima HIV i hvali Boga. Rođena je u adventističkoj obitelji u selu Nicuadala, u Mozambiku, a krštena je u dobi od sedam godina. Njezino selo nije imalo srednju školu, pa su se preselili u Quilimane, tridesetak minuta vožnje na jug, kako bi mogla nastaviti školovanje. Tamo je upoznala nove prijatelje ali, nažalost, upoznla se i s alkoholom i duhanom.

Marijini roditelji nisu znali da ona puši i pije sve do njezine udaje. Otac joj je jednog dana došao u posjet i vidio je kako puši. Nije rekao niti riječ, ali krivnja je preplavila Mariju te je odlučila da više nikada neće ni puši niti piti alkohol. Prestanak pušenja se pokazao lakim, ali s pićem je bilo daleko teže.

Molila se za pomoć. Bog je odgovorio na neobičan način. Počela je trpjeti teške napade panike. Bojeći se da će umrijeti, njezin suprug ju je odveo u Južnoafričku Republiku na liječenje. Liječnik je upozorio muža da će mu žena umrijeti u roku od tri mjeseca, ako se ne odrekne alkohola. Maria je prestala piti uz pomoć 45-dnevnog programa za rehabilitaciju i, kad se vratila u Mozambik, posvetila je svoj život Isusu.

Zatim joj je umro suprug. Šest godina kasnije doznala je da je bio zaražen virusom HIV-a (sidom) i prenio ga na nju.

“Od tog trenutka,” govori ona s osmijehom, “slavim Gospodina.” Razlog tome je što se osjeća zdravije nego u bilo kojem drugom razdoblju u životu. “Moje je zdravlje bolje nego što je bilo prije no što sam se zarazila virusom, i moja savjest je čista,” kaže ona.

Danas Maria, baka četvero unučadi, radi kao trgovkinja, kupuje zlato i drago kamenje u selima i prodaje ih u Nampuli, trećem po veličini gradu u Mozambiku. Njezina borba za održanjem ohrabruje druge s HIV-om da se bore.

“Mnogi ljudi gube nadu kad saznaju da su zaraženi,” kaže ona. “Nemaju s kim razgovarati i umiru.”

Ona kaže da adventisti trebaju osjećati poseban teret da dopru do onih s HIV-om, da se mole s njima i hrabre ih. “Objavimo im nadu koju imamo u Isusu i Njegov skori dolazak.”

Dio subotnjeg dara prvog tromjesečja trinaeste subote 2019. godine namijenjen je podizanju sirotišta za djecu koja su izgubila roditelje zbog posljedica HIV-a u mjestu Nampula. Hvala vam što podržavate misiju.

*Andrew McChesney*
