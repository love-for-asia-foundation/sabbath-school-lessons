---
title: 'Središte Utjecajnog Prijateljstva'
date: 20/06/2019
---

Usporedite biblijske izreke o gostoljubivosti sa stvarnim događajima u domovima nekoliko biblijskih obitelji. Izaija 58,6.7.1012; Rimljanima 12,13; 1. Petrova 4,9. Zapazite koje su odlike gostoljubivosti prikazane.

`Abraham i Sara (Postanak 18,1-18)`

`Rebeka i njezina obitelj (Postanak 24,15-20. 31-33)`

`Zakej (Luka 19,1-9)`

Gostoljubivost ispunjava osnovne potrebe druge osobe za odmorom, hranom i zajedništvom. To je opipljiv izraz nesebične ljubavi. Isus je pripisao teološko značenje gostoljubivosti kada je rekao da onaj tko nahrani gladnoga i napoji žednoga služi Njemu (Matej 25,34-40). Služba doma može se kretati od jednostavnog pozivanja susjeda na obrok do ustupanja sobe žrtvi nasilja. To jednostavno može biti prijateljstvo, da se molite za nekoga ili održavate biblijske satove. Istinska gostoljubivost izvire iz srca onih koji su dirnuti Božjom ljubavlju i žele izraziti svoju ljubav riječima i djelima.

Obitelji se katkad žale da im nedostaju odgovarajuće sposobnosti, vrijeme i/ili energija za pružanje gostoprimstva. Neke obitelji osjećaju nelagodu, nesigurnost i nedostatak iskustva kad je u pitanju povezivanje s nevjernima. Neki žele izbjeći složene odnose u svojem životu koji se mogu pojaviti u dodiru s drugima. Mnoge suvremene obitelji brkaju gostoljubivost i zabavljanje.

`Na koji način vaš život u domu odražava vaše duhovno stanje?`
`
