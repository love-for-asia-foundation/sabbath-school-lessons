---
title: 'Kada Smo Sami'
date: 20/04/2019
---

### Biblijski tekstovi
Propovjednik 4,9-12; Filipljanima 4,11-13; 1. Korinćanima 7,25-34; Matej 19,8; Postanak 37,34; Izaija 54,5.

> <p></p>
> “I reče Jahve, Bog: ‘Nije dobro da čovjek bude sam: načinit ću mu pomoć kao što je on.’” (Postanak 2,18)

Prije nekoliko godina u vijestima se pojavio nevjerojatan, pa ipak žalostan događaj. U svojem stanu pronađena je mrtva mlada žena. Iako je smrt sama po sebi tragična, ono što ovaj događaj čini još strašnijim jest što je žena bila mrtva više od deset godina prije nego što je pronađena. Deset godina! Pitanje koje su ljudi postavljali, i to s pravom, glasilo je: Kako je jedna žena u velikom gradu poput ovoga, u kojem živi toliko mnogo ljudi, i pokraj toliko sredstava komunikacije, mogla biti mrtva toliko dugo a da to nitko ne zna?

Iako drastičan, ovaj događaj oslikava našu stvarnost: mnogi ljudi pate jer su usamljeni. Godine 2016. u časopisu New York Times objavljen je članak pod nazivom “Znanstvenici se suočavaju s epidemijom usamljenosti”. Taj problem je stvaran.

Mi kao ljudska bića od samog početka nismo trebali biti sami. Još od Edenskog vrta trebali smo do određene mjere živjeti u zajednici s drugim ljudima. Naravno, pojavio se grijeh i otada ništa nije kako bi trebalo biti. Ovog ćemo tjedna razmotriti pitanje društva i usamljenosti u različitim trenucima života s kojim se, možda, suočavamo. Ako se niste suočili s usamljenošću, smatrajte se sretnom osobom.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlje 24**
