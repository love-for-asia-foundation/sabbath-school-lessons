---
title: 'Za Daljnje Proučavanje'
date: 26/04/2019
---

“U životu ispunjenom radom Henok je ustrajno održavao zajednicu s Bogom. Što je veći i teži bio njegov posao, njegove su molitve bile žarče i ozbiljnije. S vremena na vrijeme povlačio se iz društva. Nakon što bi neko vrijeme boravio među ljudima, djelujući među njima primjerom i poučavanjem, povlačio bi se na neko vrijeme u osamu, gladan i žedan božanskog znanja koje jedino Bog može dati.

Održavajući zajedništvo s Bogom, Henok je sve više odražavao božanski lik. Njegovo je lice zrcalilo svetom svjetlošću, svjetlošću kojom svijetli Kristovo lice. Kad bi se nakon susreta s Bogom vraćao među ljude, čak su i bezbožnici sa strahopoštovanjem promatrali otisak Neba na njegovu licu.” (Ellen G. White, Propovjednici Radosne vijesti, str. 39) Iako je izvještaj o Henoku ohrabrujuć i nosi snažnu poruku o onima koji biraju trenutke usamljenosti, mnogi se suočavaju s usamljenošću koju ne priželjkuju. Oni ne žele biti sami. Da, s druge strane, mi uvijek možemo imati radosnu zajednicu s Gospodinom koji je uvijek prisutan, ali katkad čeznemo za ljudskom zajednicom i zajedništvom. Vrlo je važno da se kao članovi crkve približimo onima koji možda svake subote sjede do nas, a doživljavaju strašno vrijeme usamljenosti. Istodobno, ako vi prolazite kroz takvo razdoblje, potražite nekoga u crkvi (ili na nekom drugom mjestu) kome možete vjerovati i s kim možete porazgovarati o tome. Ljudi često nemaju pojma o tome što netko proživljava. Neke se osobe skrivaju iza maske.

**Pitanja za razgovor**

`1.	Kako vaša crkva može biti osjetljivija za potrebe usamljenihu svojoj sredini?`

`2.	“Ne govorim to zbog oskudice, ta ja sam naučio biti zadovoljanu kojem god stanju bio.” (Filipljanima 4,11 — Varaždinska Biblija) Pročitajte širi okvir Pavlovih riječi u ovom tekstu. Kako to možemo primijeniti u svojem životu? U isto vrijeme, zašto moramo paziti kako navodimo ovaj redak nekome tko proživljava bol?`

`3.	Razgovarajte u razredu o trenucima kada ste doživjeli velikusamoću. Što vam je pomoglo? Što vas je povrijedilo? Što ste naučili što može pomoći drugima?`
