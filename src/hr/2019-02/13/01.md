---
title: 'Obraćenje Srca U Posljednje Vrijeme'
date: 22/06/2019
---

### Biblijski tekstovi
Malahija 4,5.6; Matej 11,14.15; Matej 17,10; 1. o kraljevima 16,29-17,24; 1. o kraljevima 18,20-45; Matej 3,2.

> <p></p>
> “Evo, poslat ću vam proroka Iliju prije nego dođe Dan Jahvin, dan velik i strašan. On će obratiti srce otaca k sinovima, a srce sinova k ocima, da ne dođem i ne udarim prokletstvom zemlju.” (Malahija 4,5.6)

U svojem životu prolazimo kroz određena razdoblja. Katkad je sve u najboljem redu, katkad nije. Katkad su odnosi u obitelji skladni i srdačni; katkad su krhki, čak i poremećeni.

Bez obzira na fazu života, životno razdoblje i stanje u kojem se nalazimo mi ili naša obitelj u ovom trenutku, možemo i moramo živjeti u svjetlu Božjih obećanja držeći ih se cijelim svojim srcem, dušom i snagom, jer su ona naša jedina nada. Božja riječ daje obećanja na koja se u svakom trenutku našeg života ili života naše obitelji možemo pozvati.

U ovom posljednjem tjednu ovog tromjesečja osvrnut ćemo se na određene biblijske izvještaje, obećanja i iskustva u različitim okolnostima. Nastojat ćemo izvući pouke za nas danas bez obzira na naše prilike: jer tko god i gdje god vi bili, u kakvom se god razdoblju života nalazili, imate borbe, strahove i brige. Na sreću, služimo Bogu koji ne samo da zna s čim se suočavamo, već tko je, u to možemo biti sigurni, ispred svega toga.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlje 38**
