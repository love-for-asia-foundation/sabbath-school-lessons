---
title: 'Ispravne Odluke'
date: 08/04/2019
---

Svi vrlo dobro znamo koliko su važne odluke koje donosimo. I svi znamo također kako pogrešne odluke mogu negativno utjecati na naš život i život drugih. Postavlja se pitanje: Kako da naučimo donositi ispravne odluke?

Sljedeći redci upućuju na neke opće korake koji nam mogu pomoći u težnji da donosimo ispravne odluke. Koji su to koraci?

`1)	1. Solunjanima 5,17; Jakov 1,5`

`2)	Izaija 1,19; Matej 7,24.25`

`3)	Psalam 119,105; 2. Timoteju 3,16`

`4)	Izreke 3,5.6; Izaija 58,11 `

`5) Izreke 15,22; 24,6`

Vrlo je važno da kod donošenja svake važne odluke pristupimo Gospodinu u molitvi, da budemo sigurni da nas naš izbor neće navesti da na bilo koji način prekršimo Božji zakon ili načela iz Njegove riječi. Trebamo se osloniti na Boga, prepustiti svoj izbor Njemu; moramo se moliti da odluke koje donosimo proslave Boga i da se budemo spremni odreći svih svojih želja ako se protive Njegovom planu za naš život. Mudri savjetnici često mogu biti od velike pomoći u trenucima kada donosimo određene odluke. Na kraju krajeva, možemo imati veliku sigurnost znajući da nas Bog voli i da nam želi najbolje, i da možemo ići naprijed u vjeri kad je riječ o odlukama koje donosimo ako u vjeri i poniznosti predamo svoj život Njemu.

`Kako donosite važne odluke u svojem životu? Koje duhovne korake poduzimate u nastojanju da donesete ispravne odluke?`
