---
title: 'Slobodna Volja Slobodan Izbor'
date: 07/04/2019
---

Pojedini kršćani vjeruju da Bog i prije nego što se neka osoba rodi, odredi hoće li ta osoba biti spašena. Dakle, oni koji na kraju budu zauvijek izgubljeni, bit će izgubljeni zato što je Bog u svojoj mudrosti (prema tom nauku) tako odlučio. To znači da će te osobe, bez obzira na njihove odluke, biti osuđene.

Srećom, kao adventistički kršćani, mi se ne slažemo s tim učenjem. Umjesto toga, vjerujemo da je Bog izabrao da svi budemo spašeni, i da smo čak i prije stvaranja svijeta bili izabrani u Njemu da imamo vječni život.

`Pročitajte Efežanima 1,1-4; Titu 1,1.2; 2. Timoteju 1,8.9. Što ovi redci govore o tome da nas je Bog izabrao i o tome kada smo izabrani?`

Koliko god ova vijest bila dobra, neki ljudi će ipak biti izgubljeni (Matej 25,41). Jer iako nas je Bog sve izabrao, On je dao ljudima najsvetiji dar, slobodnu volju, slobodni izbor.

`Što tekst u Mateju 22,35-37 uči o slobodnoj volji?`

Gospodin nas ne prisiljava da Ga volimo. Da bi bila ljubav, ona mora biti dragovoljna. Mogli bismo reći da je Biblija izvještaj o Bogu koji želi doprijeti do izgubljenih ljudskih bića i bez prisile zadobiti njihovo srce. Ovo najbolje možemo vidjeti u Isusovom životu i Njegovoj službi, i u tome kako su Mu ljudi odgovorili koristeći se svojom slobodnom voljom. Neki su bili privučeni Njemu; drugi su željeli da umre.

Da, Bog nas je izabrao za spasenje, ali na kraju sami moramo donijeti odluku hoćemo li prihvatiti to spasenje. Nema sumnje da je od svih odluka koje moramo donijeti, odluka da služimo Gospodinu daleko najvažnija za nas i za one na koje utječe naš život (kao što je najuža obitelj).
