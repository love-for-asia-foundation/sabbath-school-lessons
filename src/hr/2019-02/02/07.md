---
title: 'Za Daljnje Proučavanje'
date: 12/04/2019
---

U cijelom Svetom pismu suočavamo se sa stvarnošću čovjekove slobodne volje. Čak su i Adam i Eva prije pada (Postanak 3) imali slobodnu volju, ali su, nažalost, napravili pogrešan izbor. Ako su bezgrešna bića u stanju savršenstva mogla zloupotrijebiti slobodnu volju, koliko će je više zloupotrijebiti bića poput nas, ogrezla u grijehu?

Trebamo zapamtiti da nam slobodna volja, bez obzira na pritisak koji osjećamo izvana i iznutra, omogućuje da ne moramo izabrati ono što je pogrešno. Božjom silom u nama, možemo donositi ispravne odluke služeći se slobodnom voljom koju nam je Bog dao. Prema tome, vrlo je važno da pomno razmislimo o svojim odlukama i o tome kako te odluke mogu utjecati na naš obiteljski život. Kajinov slobodan izbor da ubije brata sigurno je uništio njegovu obitelj. Odluka Josipove braće, donesena slobodnom voljom, da ga prodaju u ropstvo uništila je život njihovog oca. “Prepozna je on pa reče: ‘Haljina je moga sina! Divlja ga je zvijer rastrgla! Na komade je Josip rastrgan!’ I razdere Jakov svoje haljine, stavi pokorničku kostrijet oko bokova i dugo vremena oplakivaše svoga sina. Svi su ga njegovi sinovi i sve njegove kćeri nastojali utješiti, ali se on ne mogaše utješiti. Govorio je: ‘Ne, sići ću k svome sinu u Šeol tugujući!’ Tako ga je oplakivao njegov otac.” (Postanak 37,3335)

U cijeloj Bibliji, kao i u životu, možemo pronaći primjere kako je slobodan izbor članova obitelji utjecao na druge na dobro ili na zlo, kao što su izbori Koraha, Datana i Abirama (Brojevi 16,1-32; vidi Daniel 6,23.24; Postanak 18,19).

**Pitanja za razgovor**

`1.	Koje ste odluke danas donijeli svojom slobodnom voljom?Što vam one govore o vama i vašem odnosu s Bogom i drugima? Od odluka koje ste donijeli, koje biste željeli da ste donijeli drugačije?`

`2.	Koje su biblijske osobe učinile pogrešan izbor i što možemonaučiti iz njihovih pogrešaka? Kako su njihove pogrešne odluke negativno utjecale na njihovu obitelj?`

`3.	Svi nesumnjivo žalimo zbog određenih pogrešnih odlukakoje smo donijeli. Zašto je u takvim trenucima Evanđelje Radosna vijest? Na koja ste se biblijska obećanja pozivali u trenucima žalosti i osjećaja krivnje zbog pogrešnih izbora?`

`4.	Kada bi vam netko prišao da s vama razgovara o braku,kakav biste mu savjet dali i zašto? Na koja im načela iz Božje riječi možete ukazati koja bi im pomogla da donesu ovu važnu odluku?`
