---
title: 'Izbori Koje Činimo'
date: 06/04/2019
---

### Biblijski tekstovi
Efežanima 1,1-4; Matej 22,35-37; Matej 7,24.25; Izreke 18,24; 1. Korinćanima 15,33; Propovjednik 2,11.

> <p></p>
> “Međutim, ako vam se ne sviđa služiti Jahvi, onda danas izaberite kome ćete služiti: možda bogovima kojima su služili vaši oci s onu stranu Rijeke, ili bogovima Amorejaca u čijoj zemlji sada prebivate. Ja i moj dom služit ćemo Jahvi.” (Jošua 24,15)

Jeste li zapazili da je život pun izbora? Mogli bismo reći da tijekom dana, od trenutka kada ustanemo, pa sve dok uvečer ne legnemo, na mnogo načina donosimo odluke. Pravimo toliko mnogo izbora da često i ne razmišljamo o njima. Jednostavno ih pravimo.

Pojedine odluke su jednostavne i postaju ustaljene, dok druge mijenjaju život i imaju trajne posljedice, ne samo za nas, već i za našu obitelj. Prema tome, vrlo je važno da dobro razmislimo o svojim izborima, posebno velikim, koji mogu utjecati na nas i našu obitelj do kraja ne samo našeg života, već i života članova naše obitelji.

Koliko mnogo nas u ovom trenutku žali zbog izbora koje smo učinili? Koliko mnogo ljudi živi u ruševinama života zbog pogrešnih izbora koje su davno napravili? Srećom, postoji oprost. Postoji otkupljenje i iscjeljenje, čak i kad su u pitanju najgore odluke. Ovoga tjedna opširno ćemo se baviti pitanjem odluka koje donosimo, kako bismo ih trebali donositi i kakav utjecaj mogu vršiti na nas i na našu obitelj.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlja 21 i 22**
