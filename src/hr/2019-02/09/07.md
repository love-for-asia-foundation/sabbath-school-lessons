---
title: 'Za Daljnje Proučavanje'
date: 31/05/2019
---

Mnogi pate zbog ovisnosti. Postavši robovi svojih želja, izgubili su novac, posao, zdravlje i slobodu. Međutim, Isus nas je došao osloboditi od naših grijeha i ovisnosti i “ako vas Sin oslobodi, zaista ćete biti slobodni” (Ivan 8,36). Isus je obećao da će uvijek biti uz nas (Matej 28,20; Izaija 43,2); ovaj rat ne moramo voditi sami. Zapravo ne smijemo zaboraviti da je bitka Gospodnja (1. Samuelova 17,47) i da On obećava pobjedu (1. Petrova 1,3-9). Danas možete krenuti putem na kojem ćete izvojevati pobjedu nad svakom ovisnošću i primiti slobodu kojoj težite i koju vam Bog nudi. To ne znači da se nećete boriti i da katkad nećete doživjeti neuspjeh. Međutim, radosna je vijest da dok se god ne okrenete od Gospodina, On se neće okrenuti od vas. I još nešto — nema ničega pogrešnog u traženju stručne pomoći. Kao što Gospodin može upotrijebiti zdravstvenog stručnjaka da vam pomogne u vašim zdravstvenim problemima, tako može upotrijebiti i stručnog savjetnika da vam pomogne u borbi s ovisnošću.

“Kada nas okruže poteškoće i nevolje, trebamo uteći k Bogu i s punim povjerenjem zatražiti pomoć od Onoga koji je moćan da nas spasi i snažan da nas izbavi. Moramo tražiti Božji blagoslov ako ga želimo primiti. Molitva je dužnost i potreba; ali zanemarujemo li hvalu? Zar ne bismo trebali češće upućivati zahvalnost Darovatelju svih blagoslova? Trebamo njegovati zahvalnost. Trebamo često razmišljati i prisjećati se Božje milosti, hvaliti i proslavljati Njegovo sveto ime, čak i kada tugujemo i nalazimo se u nevolji.” (Ellen G. White, Selected Messages, sv. 2, str. 268)

**Pitanja za razgovor**

`1.	Kakvu ulogu ima opraštanje kada dođe do gubitka povjerenjai narušenih odnosa? Matej 6,12-15; 18,21.22. Ljubav zaboravlja i oprašta zlo (1. Korinćanima 13,5).`

`2.	Kakva je prednost u tome da razmišljamo o Božjoj milostii da je se prisjećamo kada tugujemo i patimo?`

`3.	Na koje praktične načine vaša crkvena obitelj kao cjelinamože pomoći onima koji se suočavaju s nekom vrstom gubitka?`
