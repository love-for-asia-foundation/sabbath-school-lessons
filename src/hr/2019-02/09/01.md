---
title: 'Vrijeme Gubitka'
date: 25/05/2019
---

### Biblijski tekstovi
Marko 5,22-24.35-43; 1. Petrova 5,6.7; Postanak 37,17-28; Luka 16,13; Rimljanima 6,16; 1. Korinćanima 15,26.

> <p></p>
> “Što više, sve sada gubi u mojoj cijeni svoju vrijednost zbog najveće prednosti: spoznaje Krista Isusa, moga Gospodina. Radi njega sam sve žrtvovao, i sve smatram blatom, da Krista dobijem.” (Filipljanima 3,8)

U trenutku kada su Adam i Eva okusili plod sa stabla spoznaje dobra i zla, doživjeli su prvi gubitak, gubitak bezgrešnosti, koja je bila zamijenjena sebičnošću, sukobima, krivnjom i željom za upravljanjem i prevlašću jednog nad drugim.

Ubrzo nakon pada svjedočili su prvom gubitku života kada su im životinjske kože bile dane da pokriju svoju golotinju. Pošto im je zabranjen pristup stablu života da ne bi živjeli vječno, izgubili su i svoj savršeni dom u vrtu, a godinama poslije izgubili su i svojeg sina Abela koji je stradao od ruke brata Kajina. Na kraju je jedno od njih izgubilo svojega bračnog druga, a onaj koji je duže ostao u životu i sam je umro. Toliko mnogo gubitaka kao posljedica jedne odluke!

Da, svima nam je poznata stvarnost i bol gubitka, i većina nas je to duboko osjetila kada je gubitak pogodio našu obitelj. Nije ni čudo, jer u obitelji njegujemo najbliskije veze; prema tome, gubitak u obitelji u različitim oblicima zadaje nam najteži udarac. Ovog ćemo tjedna u nastavku proučavanja obiteljski život promatrati u okviru različitih gubitaka.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlja 31 i 32**
