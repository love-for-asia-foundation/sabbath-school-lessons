---
title: 'Ritmovi U Životu'
date: 01/04/2019
---

Znanstvenici govore o takozvanim dnevnim ritmovima — naglašavaju misao da postoje biološki ritmovi (katkad se nazivaju “tjelesnim satom”), koji reguliraju funkcije u našem tijelu. Drugim riječima, određeni stupanj točnosti i reda postoji čak i u našem tijelu. Prema tome, ritmovi u izvjesnoj mjeri postoje svuda oko nas, čak i u nama.

Koja su predvidljiva životna razdoblja spomenuta u sljedećim biblijskim tekstovima, i kako su neposredno povezana s obiteljskim životom?

`Propovjednik 3,2 `

`Postanak 21,8; Suci 13,24 `

`Psalam 71,5; Izreke 5,18 `

`Postanak 15,15; Suci 8,32`

`Psalam 90,10 `

Između početka i kraja života, rođenja i smrti, svi prolazimo krot različita razdoblja, drugačija kod svakog pojedinca. Neka djeca ne žive dugo nakon rođenja; druga izrastu u odrasle ljude koji dožive duboku starost. Djeca rastu i razvijaju se individualnom brzinom. Neka prohodaju ili progovore brže od ostale djece. Neka pohađaju školu i razviju se u stručnjake u određenim područjima, dok druga posvećuju svoje vrijeme drugim oblicima rada. Neke osobe imaju obitelji, dok druge nikada neće stupiti u brak ni imati djece.

Na Zemlji žive milijarde ljudi i iako imamo mnogo zajedničkog (vidi Djela 17,26), svatko od nas je pojedinac za sebe pa će, prema tome, u životu svakoga od nas postojati razlike.

U određenom smislu ove razlike su važne jer nas čine jedinstvenima, što znači da svatko od nas ima nešto što drugi nemaju. Ukratko rečeno, razlike nam omogućavaju da budemo blagoslov drugima. Na primjer, i mladi i stari mogu imati koristi od onoga što svatko od njih nudi: “Ljepota je mladićima njihova snaga, a starcima je ures sijeda kosa.” (Izreke 20,29) Bez obzira na životno razdoblje u kojem se nalazimo i bez obzira na međusobne razlike, svi mi možemo nešto ponuditi ne samo Gospodinu, već i jedni drugima.

`Kakve god bile vaše trenutačne životne prilike, što možete učiniti da postanete blagoslov drugima? Zašto ne učinite svjestan napor da postanete taj blagoslov, posebno nekom u svojoj obitelji?`
