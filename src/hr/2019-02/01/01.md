---
title: 'Ritmovi Života'
date: 30/03/2019
---

### Biblijski tekstovi
Postanak 1; Postanak 8,22; Psalam 90,10; Job 1,13-19; Djela 9,1-22; Filipljanima 1,6; Rimljanima 8,1.

> <p></p>
> “Sve ima svoje doba, i svaki posao pod nebom svoje vrijeme.” (Propovjednik 3,1)

Neki od najljepših redaka ikada zabilježenih potekli su od kralja Salomona: “Sve ima svoje doba, i svaki posao pod nebom svoje vrijeme. Vrijeme rađanja i vrijeme umiranja; vrijeme sađenja i vrijeme čupanja posađenog. Vrijeme ubijanja i vrijeme liječenja; vrijeme rušenja i vrijeme građenja. Vrijeme plača i vrijeme smijeha; vrijeme tugovanja i vrijeme plesanja. Vrijeme bacanja kamenja i vrijeme sabiranja kamenja; vrijeme grljenja i vrijeme kad se ostavlja grljenje. Vrijeme traženja i vrijeme gubljenja; vrijeme čuvanja i vrijeme odbacivanja. Vrijeme deranja i vrijeme šijenja; vrijeme šutnje i vrijeme govorenja. Vrijeme ljubljenja i vrijeme mržnje; vrijeme rata i vrijeme mira.” (Propovjednik 3,1-8)

Ove se riječi u velikoj mjeri odnose na ljudsko postojanje — različita razdoblja i ritmove života. Da, naš život prolazi kroz etape, kroz promjene, i to se događa od trenutka našeg rođenja. Katkad su promjene dobre, katkad nisu; katkad njima možemo upravljati; katkad ne možemo. Ovog ćemo se tjedna osvrnuti na razdoblja i ritmove našeg života, posebno na to kako utječu na nas i našu obitelj.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlja 19 i 20**
