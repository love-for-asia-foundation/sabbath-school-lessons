---
title: 'Za Daljnje Proučavanje'
date: 05/04/2019
---

Zamislite promjene koje su se dogodile u životu Kristovih učenika kada su provodili vrijeme s Njim. Oni su uglavnom bili neobrazovani, jednostavni ljudi, naviknuti na judaistički nauk i običaje, ali sada je galilejski Učitelj stavio izazov pred njih. Pokazali su zavist (Matej 20,2024) i sukobljavali se (Ivan 3,25); činilo se da im nedostaje vjera (Marko 9,28.29), čak su i napustili (Matej 26,56) i izdali Isusa (Matej 26,69-74). U isto vrijeme duhovno su rasli, tako da su ljudi prepoznali da je Petar bio s Isusom (Matej 26,73), a čak su se i članovi Velikog vijeća divili kada su shvatili da su Petar i Ivan “neobrazovani i priprosti”. “I prepoznaše ih da su bili s Isusom.” (Djela 4,13 — Varaždinska Biblija)

Razmišljajte, također, o nevjerojatnom pozitivnom utjecaju koji možemo vršiti u svojoj obitelji ako živimo tako da ostali članovi obitelji znaju da “smo bili s Isusom” kada nas vide.

Evo što sljedeće riječi Ellen G. White govore o utjecaju u domu: “Dom može biti jednostavan, ali on uvijek mora biti mjesto na kome se čuju radosne riječi i čine djela ljubavi, gdje su uljudnost i ljubav stalni gosti.” (Temelji sretnog doma, Zagreb 1984., str. 11)

**Pitanja za Razgovor**

`1.	Pročitajte Propovjednik 3,1-8. O čemu govore ovi redci ikako to načelo možete primijeniti u svojem životu i iskustvu?`

`2.	Razgovarajte u razredu o nekim doživljenim iskustvima kojamijenjaju život; razgovarajte o poukama koje ste naučili i, ako je moguće, o poukama koje ste trebali naučiti, ali niste. Što ste naučili iz pouka što dotada niste znali? Razgovarajte i o tome kako su ova iskustva koja mijenjaju život utjecala na vašu obitelj. Kakve ste pouke naučili i u tim prigodama?`

`3.	Što bi u vašem životu danas, da ne poznajete Krista, bilobitno drugačije? Što vam to govori o Kristovoj sili koja nas mijenja?`
