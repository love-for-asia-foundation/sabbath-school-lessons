---
title: 'Mudre Riječi Upućene Obiteljima'
date: 27/04/2019
---

### Biblijski tekstovi
Izreke 5,3-14; Matej 19,5; 1. Korinćanima 7,3.4; Izreke 13,22; Izreke 14,26; Izreke 17,22; Izreke 23,13; Izreke 31,10-31.

> <p></p>
> “Uzdaj se u Jahvu svim srcem i ne oslanjaj se na vlastiti razbor. Misli na nj na svim svojim putovima, i on će ispraviti tvoje staze.” (Izreke 3,5.6)

Koje god bilo životno razdoblje u kojem se nalazimo, svi smo mi potekli od majke i oca, bez obzira na vrstu odnosa koji smo uspostavili s njima nakon rođenja. S druge strane, pojedinci, osim što imaju braću, sestre i druge rođake, nikada nisu osnovali svoju vlastitu obitelj.

Salomonove Mudre izreke sadrže mješavinu pouka, pjesama, pitanja i mudrih izreka za sve životne prilike i faze života u kojima se nalazimo. One se neposredno odnose na obiteljske odnose i mnoge mudre riječi mogu se primijeniti na dom. Mudre izreke su poput obiteljskog spisa u kojem se smjernice za pobožni život prenose s roditelja na dijete. Kao što roditelji mogu posavjetovati sina ili kćer kada pođu na fakultet, kada počnu samostalno živjeti ili dobiju posao daleko od kuće, tako je i Mudre izreke otac uputio sinu: “Poslušaj, sine moj, pouku oca svoga i ne odbacuj naputka svoje majke!” (Izreke 1,8) U Ponovljenom zakonu roditeljima je dan nalog da prenose svoja uvjerenja na sljedeći naraštaj. Upravo to čine Mudre izreke. U očevim pozivima čujemo glas nebeskog Oca koji nas poziva da primimo pouke.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlje 25**
