---
title: 'Za Daljnje Proučavanje'
date: 03/05/2019
---

Neka se vaše srce drži Neba. “Kršćani trebaju brižno i marljivo čuvati svoje srce. Trebaju njegovati ljubav prema razmišljanju i duh pobožnosti. Izgleda da je mnogima žao vremena provedenog u razmišljanju, u proučavanju Pisma, u molitvi, kao da je tako provedeno vrijeme uzalud utrošeno. Voljela bih kada biste svi sagledali te probleme u svjetlu kojim vas Bog želi obasjati, jer biste tada Božje kraljevstvo smatrali najvažnijim. Ako se vaše srce bude držalo Neba, to će dati životnu snagu svim vašim vrlinama i unijeti život u sve vaše dužnosti. Discipliniranjem uma da se bavi onim što je na Nebu, unijet će život i ozbiljnost u sve naše pothvate. ... Mi smo patuljci u duhovnim dostignućima (Efežanima 4,13).” (Ellen G. White, The SDA Bible Commentary, sv. 3, str. 1157)

**Pitanja za razgovor**

`1.	Mnogi kršćani smatraju korisnima skupine potpore doknastoje “sačuvati svoje srce” od kušnji. Na koji način to može osnažiti molitvu, proučavanje Biblije i oslanjanje na Duha Svetoga? Zašto je u nekim slučajevima dobro potražiti stručnu pomoć ako se netko bori s kušnjama koje ga navode na grijeh i ne može se sâm zaustaviti?`

`2.	Iznesite u razredu svoj odgovor na posljednje pitanje izodsjeka od srijede. Porazgovarajte o vašim različitim odgovorima. Kao i s toliko mnogo divnih stvari koje nam Bog daje, kako se smijeh i humor mogu izopačiti i pretvoriti u nešto vrlo štetno?`

`3.	U suprotnosti s Izrekama 31, koje osobine žene uzdižesuvremena kultura? Što kao pojedinci možemo učiniti da ne zauzmemo takav ponižavajući stav?`

`4.	Općenito govoreći, koji se kulturološki stavovi o obiteljskomživotu u vašem društvu neposredno suprotstavljaju biblijskim načelima obiteljskog života? S druge strane, postoje li neki kulturološki stavovi koji se podudaraju s biblijskim načelima? Ako postoje, koji su i kako mogu osnažiti naše obitelji?`
