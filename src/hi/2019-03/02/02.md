---
title:  परमेश्वर जो सुनता है
date:  07/07/2019
---

> <p></p>
> "मैंने अपनी प्रजा के लोग जो मिस्त्र में हैं, उनके दुःख को निश्चय देखा है; और उनकी जो चिल्लाहट परिश्रम कराने वालों के कारण होती है उसको भी मैं ने सुना है, और उनकी पीड़ा पर मैंने चित लगाया है" (निर्ग० 3:7).

चार सौ वर्षों का इंतजार बहुत लम्बा था, खास कर तब जब स्थिति बढ़ती गुलामी की थी। परमेश्वर ने उन्हें प्रतिज्ञा दी थी कि वह उन्हें मिस्र की गुलामी से छुड़ायेगा, परन्तु वे पीढ़ी दर पीढ़ी अपने मूर्ति पूजक उत्पीड़कों के लिए धन और सम्मान बनाते रहे, और उस दौरान परमेश्वर शान्त लगने लगा।

तब परमेश्वर ने स्वयं को अनोखे ढंग से पेश किया। उसने सुनसान स्थान पर भगोड़े राजकुमार और नम्र गड़ेरिया मूसा के सामने जलती झाड़ी में स्वयं को प्रकट किया। उसने अनिच्छुक मूसा को एक काम करने को दिया। उस काम का प्रथम भाग था परमेश्वर के संदेश के साथ वापस मिस्त्र में इस्राएलियों के पास जाकर बतलाना कि परमेश्वर ने उनके उत्पीड़न को सुना और देखा है- और हाँ, उसने ऐसा किया। वास्तव में, वह उनकी दशा को बदलने के लिये कुछ करना चाहता था।

`पढ़ें- निर्गमन 3:16,17. इस खास संदेश के साथ इन लोगों के लिये अपनी योजना का शुरू करना परमेश्वर के लिये क्यों महत्त्वपूर्ण था? परमेश्वर से इस कथन के विषय में कौन-सी चीज आपके ध्यान को खींचती है ?`

परन्तु परमेश्वर वहाँ पर नहीं रुकता है। उसके पास केवल एक बेहतर भूमि (देश) की ही योजना नहीं है, वह लोगों के लिये बदहाल मिस्त्र से निकल जाने का इरादा नहीं करता है। चूँकि उन्होंने सैकड़ों वर्षों तक मिस्र देश की संपत्ति को बढ़ाने में अपना योगदान दिया था। परमेश्वर का फिरौन के इंकार का अंदाजा था, परन्तु मूसा को उसने आश्वासन दिया कि इस्राएलियों को उनके वर्षों के कठिन श्रम के लिये पुरस्कृत किया जा सकता है: "तब मैं मिस्त्रियों से अपनी इस प्रजा पर अनुग्रह करवाऊँगा; और जब तुम निकलोगे तब छूछे हाथ न निकलोगे" (निर्ग० 3:21).

उनके उत्पीड़न के वर्षों के पश्चात्, परमेश्वर ने इन पूर्व गुलामों के साथ एक नये प्रकार के समाज के गठन का विचार किया। वह उनसे अलग तरह से जीवन जीने और एक समाज स्थापित कराना चाहता था जो सतत् और व्यवहार्य हो सके। उसकी योजना थी कि यह नये प्रकार का समाज अन्य राष्ट्रों के लिये एक नमूना बन सके, जैसा अब्राहम, ताकि वे परमेश्वर से आशिष पाकर समस्त संसार के लिये आशिष का कारण बनें।

`आपके लिये यह कितना महत्त्वपूर्ण है कि परमेश्वर वैसा परमेश्वर जो संसार में लोगों की पीड़ाओं को देखता है और मदद के लिये उनकी चिल्लाहट को सुनता है? परमेश्वर के विषय में यह आप को क्या बतलाता है? विचार करें निर्ग० 4:31.`