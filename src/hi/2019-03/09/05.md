---
title:  बेहतर जीने और प्रेम करने के लिये पौलुस का मार्गदर्शन
date:  23/08/2019
---

रोमियों को पौलुस की पत्री मसीह की मृत्यु के द्वारा विश्वास से उद्धार के महान सिद्धांत के गहरे विश्लेषण के लिये जाना जाता है। परन्त ऐसी शिक्षा के 11 अध्यायों के बाद अवधारणा का एक बदलाव दिखता है। पौलुस बेहतर ढंग से जीने और प्रेम करने का एक व्यावहारिक मार्गदर्शन देता है जो परमेश्वर के अनुग्रह और प्रेम पर आधारित है जैसा यीशु और सुसमाचार की कहानी में प्रकट हुआ है: "इसलिये हे भाइयो, मैं तुम से परमेश्वर की दया स्मरण दिला कर विनती करता हूँ कि अपने शरीरों को जीवित, और पवित्र, और परमेश्वर को भावता हुआ बलिदान करके चढ़ाओ। यही तुम्हारी आत्मिक सेवा है" (रोमि० 12: 1). फलस्वरूप, पौलुस कह रहा है कि चूंकि परमेश्वर ने यीशु में जो हमारे लिये किया है, यह वही है जैसा हमें जीना चाहिए।

`पढ़ें और रोमियों 12 को संक्षिप्त करें विशेषकर दूसरों के लिये प्रेम और परवाह के निर्देशों को ध्यान देते हुए और अति विशेष उन जरूरतमंद लोगों के लिये।`

एक अर्थ में, रोमियों 12 अध्याय बहुत से विषयों के सारांश के तौर पर कार्य करता है। पौलुस अपनी कुछ अन्य पत्रियों में अधिक ध्यान देता है। वह चर्च परिवार में भिन्न-भिन्न भूमिकाओं और दानों के विषय में बातें करता है, जिसमें सेवा करना एवं दूसरों को प्रोत्साहित करना, और उदारता पूर्वक देना शामिल है (देखें रोमि० 12:3-8). परन्तु इन चीजों को केवल करना ही नहीं, वरन इन्हें बेहतर तरीके से, उत्साह एवं प्रेम के साथ करना चाहिए। देखें रोमि० 12:9-11).

पौलस व्यावहारिक शब्दों में बताता है कि इस तरह का जीवन कैसा है। वह विश्वासियों से कठिनाईयों और यातनाओं में धीरज धरने को कहता है, हर संभव गरीबों की मदद करना और मेल-मिलाप करना चाहिए, जिस प्रकार हमने पहले देखा है, बुराई को भलाई से जीतना है (देखें रोमि० 12: 20-21). यह अध्याय रूपरेखा तैयार करता है कि नये व्यक्ति के तौर पर जीने और व्यक्तिगत रूप से और विश्वास के एक समुदाय के भाग के तौर पर सेवा करने का अर्थ क्या है। पौलुस ने यीशु के इन नये अनुयायियों से कहा कि उनका जीवन प्राथमिकताएँ, और कर्म बदलने चाहिए क्योंकि यीशु ने क्रूस पर मर कर उनके लिये उद्धार का रास्ता खोल दिया है और अब उनके लिये अनन्त जीवन की आशा है। रोमी साम्राज्य की क्रूरता और उत्पीड़न में रहते हुए, पौलुस उन्हें अलग तरह से जीने की सलाह देता है: “इस संसार के सदृश्य न बनो; परन्तु तुम्हारे मन के नए हो जाने से तुम्हारा चाल-चलन भी बदलता जाए, जिससे तुम परमेश्वर की भली, और भावती, और सिद्ध इच्छा अनुभव से मालूम करते रहो" (रोम० 12:2).

`कुछ प्रवृतियाँ और प्रथाएँ क्या हैं जिन्हें आज यीशु के अनुयायियों के तौर पर आप को अपने समुदाय में बेहतर ढंग से जीने और प्रेम करने के लिये रोकने की जरूरत है?`