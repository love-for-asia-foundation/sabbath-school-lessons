---
title:  धनी मनुष्य और लाजर
date:  21/08/2019
---

धनी मनुष्य और लाजर के दृष्टांत में (देखें लूका 16: 16: 19-31), यीशु दो लोगों के जीवनों की तुलना करता है एक धनी और एक गरीब। सामाजिक कल्याण, सामुदायिक अस्पतालों, या सूप रसोइयों की कमी में जो जरूरतमंद लोगों की सामान्य आवश्यकताएँ हैं, इन लोगों को धनवानों के घरों के बाहर भीख मांगना होता है। यह अपेक्षा की जाती थी कि धनी अपने हिस्से में से एक छोटा-सा अंश उदारता के साथ गरीबों की जरूरतों को पूरी करने के लिये दें। लेकिन इस कहानी में धनी मनुष्य "अपने पीड़ित भाई की जरूरतों के प्रति स्वार्थी रूप से उदासीन है।"- Ellen G. White, Christ's Object Lessons, p. 261. जीवन में उनकी अपनी-अपनी परिस्थितियाँ नहीं बदली; परन्तु मृत्यु में, जैसा परमेश्वर के द्वारा न्याय किया गया, उनकी स्थिति नाटकीय ढंग से उलट गई।

`तुलना करें लूका 16: 19-31 एवं लूका 12: 13-21. इन दो कहानियों में समानताएँ एवं भिन्नताएँ क्या हैं, और ये हमें क्या सिखलाती हैं ?`

इन कहानियों में कोई प्रमाण नहीं है कि लोग कोई गलत काम करने के द्वारा धनी हुए। संभवतः उन्होंने कठिन परिश्रम किया, सही व्यवस्था की, और परमेश्वर ने उन्हें आशीष दी। परन्तु जीवन परमेश्वर, रुपये, और दूसरों के प्रति उनके नजरिये में कुछ गड़बड़ हुआ लगता है, और उन्हें खास तौर से और अनंत काल के लिये कीमत अदा करना होगी।

यीशु के दिन के भविष्य जीवन की कल्पना की लोकप्रियता से सबक लेते हुए, धनी मनुष्य और लाजर की कहानी सिखलाती है कि इस जीवन में हम जो चुनाव करते हैं, वह आने-वाले जीवन को प्रभावित करता है। उनके प्रति हमारी प्रतिक्रिया कैसी होगी जो हमारी मदद की आस रखते हैं वह हमारे चुनावों और प्राथमिकताओं में प्रतिबिंबित होता है। जैसे "अब्राहम" पीड़ित धनी व्यक्ति को संकेत करता है, बाईबल अधिक से अधिक पर्याप्त दिशानिर्देश बेहतर को चुनने के लिये देती है: "उनके पास तो मूसा और भविष्यवक्ताओं की पुस्तकें हैं, वे उनकी सुनें" (लूका 16: 29).

यीशु ने सिखलाया कि धन का लोभ इसे प्राप्त करना, रखना, या खोज करना उसके राज्य से हमें दूर कर देता है, दूसरों से अलग कर देता है और हमें आत्म-केंद्रित और आत्मनिर्भर बना देता है। यीशु ने हमें अपने राज्य की खोज करने के लिये और प्राप्त आशिषों को हमारे चारों ओर के लोगों के साथ खासकर जरूरतमंद लोगों के साथ साझा करने को बुलाया।

`आपकी आर्थिक स्थिति जोभी हो, आप कैसे सतर्क रह सकते हैं कि पैसे या पैसे का प्रेम मसीही जीवन के बारे में आप के दृष्टिकोण को न बिगाड़ ?`