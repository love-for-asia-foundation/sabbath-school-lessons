---
title:  सब्त के लिये दो कारण
date:  15/07/2019
---

`पढ़ें, निर्ग० 20:8-11 एवं व्य० वि० 5: 12-15. चौथी आज्ञा के ये दो विवरण किस प्रकार एक दूसरे के पूरक हैं ?`

याद करना रिश्ते का एक महत्त्वपूर्ण हिस्सा होता है जिसे परमेश्वर अपने लोगों के साथ पुनः स्थापित करना चाहता है, एक रिश्ता जो उस सत्य पर केंद्रित होता है कि परमेश्वर हमारा सृष्टिकर्ता और उदाहरणकर्ता है। दोनों भूमिकाएँ चौथी आज्ञा के दो विवरणों में प्रकट होते हैं और इस प्रकार सब्त और इसके अभ्यास से निकटता से जुड़े हुए हैं।

बहुत से झूठे देवताओं द्वारा प्रभुत्व जमाए हुए देश से निकलकर इस्राएलियों को सृष्टिकर्ता के तौर पर सच्चे परमेश्वर की भूमिका की याद दिलाये जाने की आवश्यकता थी। सब्त यह करने का खास तरीका था, शुक्रवार को अतिरिक्त मन्ना की व्यवस्था का साप्ताहिक चक्र के संदर्भ में यह और अधिक खास हो जाता था, यह उसकी रचनात्मक शक्ति का सशक्त उदाहरण था। निर्गमन 20 अध्याय में चौथी आज्ञा परमेश्वर को स्पष्ट रूप से हमारे सृष्टिकर्ता के तौर पर प्रकट करता है।

इसके विपरीत, उनका बचाव, छुटकारा, और उद्धार व्य०वि० 5 में चौथी आज्ञा का केन्द्रबिन्दु है। यह एक कहानी थी जिसे इस्राएलियों को नित्य बतलाना था; वे खास तौर से प्रत्येक सब्त इससे जुड़ सकते थे। उनकी प्रथम कहानी मिस्र की गुलामी से शारीरिक छुटकारे की वास्तविक घटना थी, परन्तु जिस प्रकार परमेश्वर और उसके उद्धार की उनकी समझ बढ़ती गई, सब्त भी साप्ताहिक संकेत और उनके आत्मिक उद्धार का जश्न बन गया।

सब्त के लिये ये दोनों प्रेरणाएँ परमेश्वर और उसके लोगों के बीच रिश्ते को पुनः बहाल करने के विषय में थी: "फिर मैंने उनके लिये अपने विश्राम दिन ठहराए जो मेरे और उनके बीच चिह्न ठहरें; कि वे जानें कि मैं यहोवा उनका पवित्र करनेवाला हूँ" (यहेज० 20: 12). और जैसा कि हमने देखा है, यह केवल इस दल के लोगों के विषय कभी नहीं था। इस रिश्ते की नींव पर उन्हें एक नये प्रकार के समाज का गठन करना था, एक जो बाहरी लोगों के दयावान और वृहत्तर संसार के लिये आशीष हो सकती थी।

"इस कारण तेरा परमेश्वर यहोवा तुझे विश्राम दिन मानने की आज्ञा देता है" (व्य०वि० 5: 15). हमारे सृष्टिकर्ता और उद्धारकर्ता दोनों को यादकर और जश्न मनाकर सब्त मानने के द्वारा हम हमारे रिश्ते में निरंतर बढ़ सकते हैं, यह बढ़ना केवल परमेश्वर के साथ ही नहीं वरन हमारे चारों ओर के लोगों के साथ होता है। परमेश्वर हमारे लिये दयावन है इसलिये हमें भी दूसरों के प्रति दयावान बनने की जरूरत है।

`किस प्रकार सब्त मानना हमें बेहतर दयालु, अधिक परवाह करने वाला, और सहानुभूतिशील बनाता है ?`