---
title:  समानता का दिन
date:  16/07/2019
---

`निर्गमन 20 और व्य० वि० 5 में दस आज्ञाओं के अध्ययन से एक चीज स्पष्ट होती है कि चौथी आज्ञा सबसे अधिक विस्तृत है। जबकि कुछ आज्ञाएँ कुछेक शब्दों में वर्णन की गई हैं, चौथी आज्ञा सब्त दिन को याद करने के विषय में क्यों, कैसे, कौन को स्थान देता है। पढ़ें निर्गमन 20:8-11. दासों और अजनबियों एवं जानवरों के विषय में यह क्या कहता है, और इसका क्या अर्थ है?`

इन सब्त विस्तारों के बीच खास है दूसरों पर ध्यान केंद्रित करना। सिगबे के० टोनस्टड तर्क पेश करता है कि इस प्रकार की आज्ञा विश्व की संस्कृतियों में अद्वितीय है। सब्त आज्ञा, वह वर्णन करता है, " नीचे से ऊपर की ओर प्राथमिकता देता है और ऊपर से नीचे नहीं, यह समाज के सबसे कमजोर सदस्य को पहली प्राथमिकता देता है। जिन्हें विश्राम की सबसे अधिक जरूरत है जैसे गुलाम, परदेशी, बोझ ढोने वाले पशु- जिनकी विशेष चर्चा की गई है। सातवाँ दिन के विश्राम में सुविधा विहीन मूक पशु मित्र पाते हैं।" The Last Meaning of the Seventh Day (Berrien Springs. MI: Andrews Universitypress, 2009), pp. 126, 127.

आज्ञा विशेष रूप से जोर देती है कि सब्त हरेक के लिये आनन्द मनाने का दिन है। सब्त की ज्योति में हम सब बराबर हैं। यदि आप मालिक हैं तो सप्ताह के दौरान आप अपने कामगारों को सब्त के दिन उनकी इच्छा के खिलाफ काम नहीं करा सकते हैं। और यह इसलिये कि परमेश्वर ने उन्हें भी विश्राम करने का दिन दिया है। यदि आप एक कामगार हैं या एक गुलाम ही हैं, सब्त आप को याद दिलाता है कि आप परमेश्वर द्वारा बराबर रचे गये और छुड़ाये गये हैं और वह आप को सब्त का दिन आनन्द मनाने के लिये आमंत्रित करता है। सब्त न मानने वाले बाहरी लोग भी- "कोई परदेशी जो तेरे फाटकों के भीतर हो" (निर्ग० 20: 10) सब्त से लाभ मिलना चाहिए।

यह विचार इस्राएलियों के परिपेक्ष्य में यादगार बदलाव हो सकता था जैसा इन्होंने गुलामी और सुविधाविहीन वाला अनुभव प्राप्त किया था। अब जब कि वे नये देश में बसने वाले थे परमेश्वर नहीं चाहता था कि वे अपने सताने वालों की आदतों को ग्रहण करें। उन्हें अपने समाज की विस्तृत व्यवस्थाएँ देने के अतिरिक्त उसने उन्हें सप्ताहिक स्मारक, एक सशक्त तरीका दिया कि हम सब परमेश्वर के सामने किस प्रकार बराबर हैं।

`आप अपने समुदाय में किस प्रकार सब्त को साझा कर सकते हैं अर्थात् आप के सब्त मानने से आप के समुदाय के लोग किस प्रकार लाभान्वित हो सकते हैं?`