---
title:  चंगाई का दिन
date:  17/07/2019
---

जबकि सब्त मानने के लिये मूल दृष्टि व्यापक और समावेशी थी, यीशु के इस संसार में आने तक बहुत से धार्मिक अगुवों के लिये सब्त बिलकुल अलग चीज हो चुका था। आजादी और समानता के दिन की वजाय सब्त मनुष्यों का दिन, परंपरा के नियम और प्रतिबंध बन चुका था। अपने दिन में यीशु ऐसे रवैये के खिलाफ खड़ा हुआ खासकर जब ये दूसरों पर थोपे जाते थे।

यह कितना रोचक है उसने इसे सब्त के दिन बहुत-सी चंगाई के काम को करने के द्वारा बहुत ही अर्थपूर्ण ढंग से किया। ऐसा लगता है यीशु ने दूसरे दिनों की अपेक्षा जान-बूझकर सब्त के दिन इन चमत्कारों को किया कि बतलाया जा सके कि सब्त की महत्ता कैसी होनी चाहिए। अकसर इन कहानियों में यीशु ने सब्त के दिन चंगाई की औचित्य के बारे में टिप्पणी की, और अकसर फरीसी लोग उसके कथन की आड़ पर यीशु को मार डालने का षड़यंत्र रचने लगे।

`पढ़े-सब्त के दिन यीशु की चंगाई की कहानियाँ- मत्ती 12:9-13, मार्क 1:21-26. 3:1-6, एवं यूहन्ना 9:1-16. इन कहानियों में कौन-सी खास चीजें आप पातेहैं ?`

यीशु ने पुष्टि की सब्त महत्त्वपूर्ण है। हमें सब्त के समय के चारों ओर घेरा बंदी की आवश्यकता है ताकि सप्तह के इस दिन को खास तौर से मना सकें और परमेश्वर के साथ हमारे परिवारों के साथ हमारी कलीसिया के साथ, और हमारे समुदाय के साथ हमारे संबंधों को बढ़ाने का अवसर समझें। लेकिन सब्त मानने के बारे में हमें स्वार्थी नहीं होना चाहिए "इसलिये सब्त के दिन भलाई करना उचित है" (मत्ती 12: 12).

कलीसिया के बहुत से सदस्य दूसरों की परवाह करने में बहुत बेहतर होते हैं। परन्तु हम में से बहुतों को यह एहसास है कि मदद हेतु हमें और अधिक करने की आवश्यकता है। हम जानते हैं कि परमेश्वर दबे, कुचले, या भुला दिये गये लोगों की परवाह करता है और इसलिये हमें भी यह करना चाहिए। हमें प्रतिदिन के काम में ही नहीं लगे रहना चाहिए कि परमेश्वर की आज्ञा को भूल जायें सब्त के दिन हम दूसरों को परवाह कर सब्त को सच्चाई और सक्रियता से मान सकते हैं: "चौथी आज्ञानुसार सब्त विश्राम और धार्मिक उपासना के लिये समर्पित था। सभी लौकिक रोजगार को बंद करना परन्तु दया और भलाई के काम परमेश्वर के उद्देश्य के अनुसार होना था..... क्लेशितों की मदद करना, शोकितों को सांत्वना देना प्यार का श्रम है जो परमेश्वर के पवित्र दिन को सम्मान देता है।"- Ellen G. White, Welfare Ministry, p.77.

`सब्त के दिन दूसरों की भलाई के लिये आप क्या करते हैं ?`