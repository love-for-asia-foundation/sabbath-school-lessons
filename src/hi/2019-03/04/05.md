---
title:  परमेश्वर के साथ चलना
date:  24/07/2019
---

जैसे हम भजन संहिता की किताब के अन्त के करीब आते हैं, प्रशंसा के आश्चर्य में उत्तरोत्तर वृद्धि का आभास होता है। अंतिम पाँच भजन सरल और सीधा आदेश के साथ शुरू होते हैं “परमेश्वर की स्तुति करो।” परन्तु इनमें से प्रथम- भजन 146- ऐसी स्तुति के लिये प्राथमिक कारण के रूप में गरीबों और दबे हुओं के लिये परमेश्वर की खास परवाह को व्यक्त करता है।

`पढ़े भजन 146. यहाँ पर हमारे लिये क्या संवाद है? भजनकार क्या कह रहा है खासकर भजन 146:5-9 में ?`

निश्चय ही परमेश्वर इस संसार का बनाने वाला है (देखें भजन 146:6), यह भजन न्यायी के तौर पर, व्यवस्थापक, उद्धारकर्ता, चंगाकर्तासहायक, और रक्षक के तौर पर संसार में परमेश्वर के निरंतर काम का वर्णन करता है। जिसे परमेश्वर हमारे जीवन में, हमारे समुदाय में, और हमारे संसार में करना और ढूंढ़ना चाहता है।

कभी-कभी हम सोचते हैं कि जरूरतमंदों की सेवा करना हमारे लिये परमेश्वर का आदेश है। लेकिन भजन० 146 में हम पाते हैं परमेश्वर यह काम पहले से कर रहा है और हम उसके साथ शामिल होने के लिये बुलाये गये हैं। जब हम गरीबी, उत्पीड़न, और रोगों के खिलाफ काम करते हैं, हम वाकई परमेश्वर के साथ और उसके उद्देश्य के लिये काम कर रहे हैं। किसी काम को पूरा करने के लिये परमेश्वर के साथ सहभागी होना क्या ही महान सौभाग्य है, जैसी प्रेरणा हम भजन 146 में पाते हैं ?

परन्तु यहाँ पर भी हमारे लिये फायदे हैं। मसीही अकसर अपने लिये परमेश्वर की खोज के विषय बातें करते हैं और उनकी इच्छा होती है कि उसके साथ नजदीकी रिश्ते रहें। फिर भी भजन 146:7-9 जैसे पदस्थल तथा बाईबल में अन्य, हमें संकेत देते हैं कि एक तरह से परमेश्वर को पाना मतलब उसके काम में सहभागी होना है। इसलिये, यदि वह गरीबों, दुःखियों, और दबे हुओं को उठाने के लिये काम कर रहा है जैसा भजन 146 कहता है हमें भी उसके काम में सहभागी होना है। "मसीह इस पृथ्वी में गरीबों और पीड़ितों के बीच चलने और कार्य करने के लिये आया। उन्होंने उसके ध्यान के महानतम हिस्से को प्राप्त किया। आज वह अपने बच्चों के मार्फत गरीबों और जरूरतमंदों के पास जाता है और उनकी पीड़ाओं से उन्हें छुटकारा देता है।

“पीड़ाओं और जरूरतों को दूर कर दिया जाये, और हमारे पास परमेश्वर की दया और प्रेम को समझने का कोई रास्ता नहीं रह जायेगा, दयालु और अनुग्रहकारी स्वर्गीय पिता को जानने का कोई उपाय नहीं रह जायेगा। जब यह सबसे अधिक जरूरतमंद और निराशित क्षेत्रों में लाया जाता है, तो सुसमाचार कभी भी अधिक प्रेम के पहलू पर नहीं डालता है।”– Ellen G. White, Testimonies for the Church, Vol. 7, P. 226.

`दूसरों की सेवा के द्वारा परमेश्वर के नजदीक होने का आपका अनुभव कैसा रहा है ?`