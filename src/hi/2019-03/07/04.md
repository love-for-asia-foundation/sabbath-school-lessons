---
title:  यीशु चंगा करता है
date:  13/08/2019
---

सुसमाचार यीशु के चमत्कारों से, खासकर चंगाई के विषय की कहानियों से भरा पड़ा है। जैसा यशायाह ने भविष्यवाणी की थी, उसने अंधों को चंगा किया और उन्हें छुटकारा दिलाया जो बीमारों से ग्रसित थे, कुछ लोग बहुत वर्षों से पीड़ित थे (उदाहरण के लिये देखें मार्क 5:24-34, यूहन्ना 5:1-15). उसने इस से भी बढ़कर कियाः उसने लंगड़ो को चलने दिया; कोढ़ियों को चंगा किया- केवल वचन के द्वारा नहीं, उसने उन्हें स्पर्श भी किया जौभी कि वे "अशुद्ध" थे; उसने दुष्टआत्माओं का सामना किया जिन्होंने लोगों के मनों और शरीरों को अपने कब्जे में कर लिया था। उसने मृतकों को भी जिलाया।

हम इन चमत्कारों को लोगों को आकर्षित करने के लिये आशा कर सकते हैं और उसके बहुत से शंका करने वालों और आलोचकों को उसकी सामर्थ्य को साबित कर दें। परन्तु मामला हमेशा ऐसा नहीं है। बल्कि यीशु ने अकसर चंगाई पाने वालों से कहा कि इस संबंध में किसी को न बतायें। जब कि यह ऐसा लगता है कि चंगाई प्राप्त किये लोग अनिच्छा से निर्देश का पालन करते हुए इस अद्भुत समाचार को अपने में सीमित किये होते थे। यीशु इन चमत्कारों से बढ़कर लोगों से उद्धार पाने की चाहत रखता था।

यद्यपि यीशु की चंगाई के चमत्कार उसके तरस खाने का एक प्रमाण था। उदाहरण के लिये 5,000 लोगों को खिलाने के विषय में मत्ती वर्णन करता है, "उसने निकल कर एक बड़ी भीड़ देखी और उन पर तरस खाया, और उनके बीमारों को चंगा किया" (मत्ती 14: 14). यीशु ने उनके दर्द को महसूस किया जो घायल हो रहे थे वह उनकी मदद करना चाहता था, वह उनके संपर्क में आया कि उनकी मदद करे और उन्हें उठाये।

`पढ़ें मती 12: 15-21 में यशायाह की भविष्यवाणी। किस तरीके से यशायाह और मत्ती पहचान कर सकते हैं कि यीशु जो कर रहा था वह कुछ लोगों को चंगा करने से बढ़कर था?`

"प्रत्येक चमत्कार जिसे मसीह ने किया उसके ईश्वरत्व का प्रमाण था। वह उन कामें को कर रहा था जो मसीहा के बारे में कही गयी थी; परन्तु फरीसियों के लिये दया के ये काम स्पष्ट अपमान थे। यहूदी अगुवे मानव पीड़ा को बेदर्दी से देखा करते थे। बहुत से मामलों में उनका स्वार्थपन और उत्पीड़न एक दुःख का कारण बना जिसे मसीह ने छुटकारा दिलाया। इस प्रकार उसके चमत्कार उनके लिये एक फटकार थी।"- Ellen G. White, The Desire of Ages, p. 406.

यीशु की चंगाई के चमत्कार दया और न्याय के काम थे। परन्तु हर मामलों में वे स्वयं में अंत नहीं होते थे। आखिरकार सब कुछ जो मसीह ने किया लोगों को अनंत जीवन की ओर अगुवाई करने के उद्देश्य से था। (देखें यूहन्ना 17:3).