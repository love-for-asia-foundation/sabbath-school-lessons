---
title:  Podněty k zamyšlení
date:  16/08/2019
---

Přečtěte si 2. kapitolu „Dny služby“ z knihy Život naplněný pokojem a kapitoly 65. „Opět v chrámu“ a 77. „Rozsudek“ v knize Touha věků.

„Bůh dává ve svém slovu jednoznačný doklad, že potrestá přestupníky svého zákona. Ti, kdo si namlouvají, že Bůh je příliš milosrdný, než aby uplatnil spravedlnost vůči hříšníkům, by se měli podívat na golgotský kříž. Smrt bezhříšného Božího Syna dosvědčuje, že ‚mzdou hříchu je smrt‘, že každé přestoupení Božího zákona přináší spravedlivou odplatu. Kristus, který byl bez hříchu, se stal hříchem kvůli člověku. Nesl vinu za přestoupení. Tvář jeho Otce se před ním ukryla, až jeho srdce puklo a život v něm uhasl. Přinesl takovou oběť proto, aby hříšníci mohli být zachráněni. Žádným jiným způsobem nemohl být člověk zproštěn trestu za hřích. Každý, kdo odmítá tak draze vykoupené odpuštění, musí sám nést vinu a trest za své přestoupení.“ (GC 539.540; VDV 352)

**Otázky k rozhovoru**

`1. 	Uvažujte o výše uvedeném citátu a o nespravedlnosti – nevinný Kristus nese vinu za přestoupení! Proč je potřebné uvědomovat si tuto důležitou pravdu?`

`2. 	Ježíš nikdy nehlásal politické reformy, kterými by se uskutečnilo „království“, o němž mluvil. Dějiny jsou plné smutných příběhů lidí, kteří jednali násilně a působili utrpení. Často své činy omlouvali snahou pomoci utlačovaným a ponižovaným. Konečný výsledek nezřídka spočíval v tom, že jednu skupinu způsobující útlak nahradila nějaká jiná skupina. Ačkoli křesťané se mohou a mají snažit využít moc a prostředky pro pomoc utlačovaným, vždy by měli být ostražití, pokud chtějí k dosažení svých cílů využít politiku. Proč?`

`3.	Uvažujte co nám dává plán spasení. Spravedlivý Ježíš trpěl za nespravedlivé – a tedy za každého z nás. Proč se díky této velké oběti za nás stáváme novými lidmi v Kristu?`

**Shrnutí**

V evangeliích je Ježíšova služba představena v souvislosti se starozákonními proroky. Dobrá zpráva pro chudé, svoboda pro utlačované a uzdravení pro nemocné – to vše mělo charakterizovat Mesiáše. Ježíš právě tyto atributy naplňoval prostřednictvím své služby. Nesl břemeno nespravedlnosti a s konečnou platností zvítězil nad krutostí a lidskou zlobou. Ježíšova nespravedlivá smrt nám přinesla prospěch – mohou být odpuštěny naše hříchy a máme zaslíbení věčného života.

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.