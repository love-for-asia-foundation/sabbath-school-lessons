---
title:  Jednomu z mých nepatrných bratří
date:  17/08/2019
---

### Texty na tento týden
Mt 5,2–16.38–48; Ř 12,20.21; L 16,19–31; 12,13–21; Mt 25,31–46

> <p>Základní verš</p>
> „Král odpoví a řekne jim: ‚Amen, pravím vám, cokoliv jste učinili jednomu z těchto mých nepatrných bratří, mně jste učinili.‘“ (Mt 25,40)

Uvědomíme-li si, kolik péče Ježíš věnoval lidem kolem sebe, především lidem prožívajícím trápení a bolest, můžeme právem předpokládat, že k podobnému jednání povede i svoje posluchače.

Ježíšova slova jsou praktická a zaměřují se na podstatu toho, co znamená žít jako Boží následovník. Naši pozornost obracejí k spravedlnosti, laskavosti a milosrdenství, tedy ke stejnému způsobu chování, na jaké se soustředil během svého života na zemi. Když budeme následovat jeho příklad, budeme sloužit lidem kolem nás podobně, jako to dělal on.

Ježíš často mluvil o nebeském království. Podle Ježíšova popisu je nebeské království realitou a i my můžeme být právě teď jeho součástí. Je to způsob života, který se řídí zcela jinými prioritami, hodnotami a zásadami, než podle jakých fungují všechny vládnoucí pozemské politické systémy. Ježíšovo učení formuluje zásady takového vládnutí a velmi silně se zaměřuje na službu Bohu a na to, jak tato „bohoslužba“ přímo souvisí s ostatními lidmi. Sloužit druhým, pečovat o jejich potřeby a pomáhat jim je jedním ze způsobů našeho uctívání Boha.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`