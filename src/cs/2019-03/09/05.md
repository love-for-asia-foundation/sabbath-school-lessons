---
title:  Pavlův návod na život naplněný láskou
date:  28/08/2019
---

> <p></p>
> 9Láska nechť je bez přetvářky. Ošklivte si zlo, lněte k dobrému. 10Milujte se navzájem bratrskou láskou, v úctě dávejte přednost jeden druhému. 11V horlivosti neochabujte, buďte vroucího ducha, služte Pánu. (Ř 12,9–11)

**Osobní studium**

List Římanům je známý především podrobným pojednáním o velkém tématu spasení a ospravedlnění z víry prostřednictvím Kristovy smrti. Ale po jedenácti kapitolách věnovaných tomuto tématu se Pavel zaměřil na další důležitý pohled. Apoštol nabízí praktický návod k životu naplněnému láskou, který je založen na Boží milosti a lásce zjevené v Ježíši a v evangeliu: „Vybízím vás, bratří, pro Boží milosrdenství, abyste sami sebe přinášeli jako živou, svatou, Bohu milou oběť; to ať je vaše pravá bohoslužba.“ (Ř 12,1) Pavel zde vlastně říká, že motivací pro život naplněný láskou má pro nás být právě to, co pro nás Bůh vykonal v Ježíši.

Přečti si text Ř 12 a pokus se celou kapitolu shrnout s důrazem na pokyny týkající se lásky a péče projevovaným druhým lidem – a především těm, kteří jsou v nouzi.

Římanům 12. kapitolu můžeme v určitém smyslu vnímat jako shrnutí mnoha témat, kterým se Pavel podrobněji věnoval v některém ze svých dalších listů. Mluví tu o různých úkolech a darech v rámci církve, jejichž cílem je služba, povzbuzování a dávání (Ř 12,3–8). To vše však nemáme dělat automaticky a bezmyšlenkovitě, ale zodpovědně, s nadšením a hlavně s láskou (Ř 12,9–11).

Pavel praktickým způsobem ukazuje, jak by měl takový službou a láskou naplněný život vypadat. Spoluvěřící vyzývá a povzbuzuje, aby byli vytrvalí, aby pomáhali lidem v nouzi, aby tvořili a šířili klid, kdykoli je to možné, aby na zlo a nespravedlnost odpovídali laskavě, a aby přemáhali zlo dobrem (Ř 12,20.21).

Tato kapitola naznačuje, co znamená žít jako nový člověk a sloužit Bohu jako jednotlivec a také jako součást společenství víry. Pavel zde novým Ježíšovým následovníkům připomíná, že se jejich životy, priority a také činy musejí změnit. Tuto změnu má způsobit odpověď člověka na to, co pro něj udělal Kristus na kříži, a naděje na věčný život. Adresáti jeho listu žili v centru Římské říše, která se často vyznačovala útlakem a krutostí. Pavel však dává křesťanům pokyny, aby žili jinak: „A nepřizpůsobujte se tomuto věku, nýbrž proměňujte se obnovou své mysli, abyste mohli rozpoznat, co je vůle Boží, co je dobré, Bohu milé a dokonalé.“ (Ř 12, 2)

**Aplikace**

`ni finančně (nebo jinak) pomoci a naplnit všechny potřeby, o kterých se dozvídáme?`