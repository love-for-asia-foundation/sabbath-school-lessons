---
title:  Dávání jako způsob služby
date:  27/08/2019
---

> <p></p>
> 12Vždyť je-li zde tato ochota, pak je dar před Bohem cenný podle toho, co kdo má, ne podle toho, co nemá. 13Nejde o to, aby se jiným ulehčilo a vy byli přetíženi, nýbrž abyste na tom byli stejně: 14váš přebytek pomůže nyní jejich nedostatku, aby zase jindy jejich přebytek přišel k dobru vám ve vašem nedostatku; tak nastane vyrovnání. (2K 8,12–14)

**Osobní studium**

Po svém obrácení se apoštol Pavel ujal služby nést evangelium pohanskému světu. Z úspěchu, kterým ho Bůh požehnal, vyvstal vážný problém vztahu mezi těmi, kdo reprezentovali židovské kořeny vznikající křesťanské církve, a novými následovníky Krista z pohanského prostředí. V Jeruzalémě se proto uskutečnil sněm, na němž se setkali zástupci různých křesťanských skupin a společně hledali Boží vedení a řešení této komplikované situace. O koncilu a jeho závěrech se dozvídáme v 15. kapitole knihy Skutky.

V Pavlově zmínce o tomto setkání v Galatským 2. kapitole se dozvídáme o důležitém pověření, které v Jeruzalémě obdržel jako součást pokynů pro svou službu mezi pohany: „Jen žádali, abychom pamatovali na jejich chudé, a právě o to jsem vždy horlivě usiloval.“ (Ga 2,10)

Pro Pavla bylo uskutečňování tohoto cíle velmi osobní záležitostí (např. Sk 20,35) a stalo se nedílnou součástí jeho služby. Podobně jako raná církev v Jeruzalémě, rozvíjel i Pavel vizi křesťanského společenství, které mělo vroucně přijímat všechny věřící.

`Uvažuj o textu 2K 8,1–15. Jakým způsobem Pavel spojuje evangelium a štědré dávání?`

Pavel vycházel i se starozákonních odkazů, které vyzývaly ke štědrosti a péči o věřící, kteří se ocitli v potížích. Pavel mluví o štědré Boží péči, když sytil Izrael manou na poušti, jako o vzoru pro celé společenství při dávání a dělení se (2K 8,15). Pavel cituje i ze Ž 112,9: „Rozdělil štědře, obdaroval nuzné, dobrota jeho trvá navěky.“ (2K 9,9)

Apoštol Pavel vyzývá své čtenáře, aby jejich dávání nebylo náhodné. Měli si pravidelně odkládat část svého příjmu, aby během Timoteovy nebo Pavlovy návštěvy mohli rychle zorganizovat sbírku a doručit ji jeruzalémským křesťanům v nouzi. Jejich církevní společenství použil jako příklad pro ostatní. „Přesvědčeni touto vaší službou budou slavit Boha za to, jak jste se podřídili Kristovu evangeliu a jak štědře se projevuje vaše společenství s nimi i se všemi.“ (2K 9,13)

**Aplikace**

`Na základě čeho bychom se měli rozhodovat a čemu dávat přednost, když nejsme schop-`