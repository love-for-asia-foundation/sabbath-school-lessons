---
title:  Služba v novozákonní církvi
date:  24/08/2019
---

### Texty na tento týden
Sk 2,42–47; 4,32–37; Mt 25,38.40; Sk 9,36; 2K 8,7–15; Ř 12; Jk 2,1–9

> <p>Základní verš</p>
> „Pravá a čistá zbožnost před Bohem a Otcem znamená pamatovat na vdovy a sirotky v jejich soužení a chránit se před poskvrnou světa.“ (Jk 1,27)

Verše známé jako velké pověření (Mt 28,18–20) patří mezi nejdůležitější novozákonní texty. Tyto verše jsou vnímány jako poslání církve a sloužily jako inspirace pro mnohé evangelizační a misijní projekty. Křesťany tyto (a nejen ony) verše vedly k tomu, že šli opravdu do „celého světa“ a šířili evangelium často i za cenu velkých osobních obětí.

Co vlastně Ježíš řekl ve velkém pověření? Máme mu získávat učedníky, křtít je a učit je, aby zachovávali všecko, co nám Kristus přikázal (Mt 28,20). Jak jsme si ukázali v minulých lekcích, mnoho z toho, co nám Ježíš uložil, souvisí s péčí o nuzné, trpící a o ty, kteří nezvládnou pomoci si sami. Zároveň potřebujeme mít na paměti, že tyto pokyny, které dal Ježíš svým prvním následovníkům, nebyly něčím novým, dosud nevídaným a neslýchaným, ale šlo vlastně o pokračování díla, které během své služby začal samotný Ježíš. Tento aspekt Ježíšova učení můžeme jasně pozorovat v životě nového církevního společenství při naplňování velkého pověření.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`