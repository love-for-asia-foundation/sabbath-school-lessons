---
title:  Plán pre lepší svet
date:   06/07/2019
---

### Texty na tento týždeň
2Moj 3,7; Mat 22,37–40; 2Moj 22,21–23; 5Moj 14,22–29; 26,1–11; 3Moj 25,9–23

> <p>Základný text</p>
> Nepomsti sa a neprechovávaj hnev voči príslušníkom svojho ľudu, ale miluj svojho blížneho ako seba samého. Ja som Hospodin.  (3Moj 19,18)

Boh mal vo svojej milosti vždy ľudí, s ktorými udržiaval osobitý vzťah. V príbehoch Henocha (Enocha), Noacha, Abraháma, Izáka a Jákoba (aby sme spomenuli aspoň niekoľkých) vidíme Božiu túžbu obnoviť zničený vzťah s ľudskými bytosťami. Nešlo však len o snahu nejakým spôsobom zvýhodniť spomenutých jednotlivcov a ich rodiny. Ich spojenie s Bohom a požehnanie, ktoré dostávali, bolo súčasťou veľkého plánu znovu vybudovať vzťahy a niesť požehnanie ďalším. Ako povedal Boh Abrahámovi: „Urobím z teba veľký národ, požehnám ťa, zvelebím tvoje meno. Buď požehnaním! ... V tebe budú požehnané všetky pokolenia zeme.“ (1Moj 12,2.3)

Toto požehnanie sa malo uskutočniť prostredníctvom Izraela a napokon cez Mesiáša, ktorý mal povstať z tohto národa. Pri povolaní Izraelitov Boh teraz konal prostredníctvom celého národa. Ustanovil im zákony, nariadenia, sviatky a spôsoby konania, ktoré mali formovať ich život tak, aby mohli byť požehnaním pre ostatné národy.

Podobné princípy sú súčasťou života veriacich aj v súčasnosti.