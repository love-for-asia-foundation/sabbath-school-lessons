---
title:  Podnety na zamyslenie
date:   05/07/2019
---

Prečítajte si kapitolu „Stvorenie“ z knihy Patriarchovia a proroci. (PP 44–51; PP /sk/ 25–30)

„Boh je láska (1Ján 4,16). Jeho podstatou a jeho zákonom je láska. Vždy to tak bolo a vždy aj bude. Je vyvýšený a vznešený, obyvateľ večnosti; jemu patria cesty večnosti. On sa nemení. Uňho niet premeny ani zatienenia v odvrátení (Iz 57,15; Hab 3,6; Jak 1,17). ...Každý prejav tvorivej sily je výrazom nekonečnej lásky. Božia vláda zahŕňa v sebe hojnosť požehnania pre všetky stvorené bytosti.“ (PP 33; PP /sk/ 16)

„Keby si ľudia plnili svoje povinnosti ako verní správcovia Božích vecí, nebolo by hladu, utrpenia spôsobeného biedou, nebolo by nahých a núdznych. Nevernosť ľudí je príčinou mnohých trápení, ktoré ľudstvo prežíva. ...Boh ustanovil ľudí za správcov, preto nie je zodpovedný za trápenie, chudobu, nahotu, biedu a núdzu ľudstva. Boh sa dostatočne postaral o všetkých.“ (WM 16)

**Námety na spoločné uvažovanie**

`1.	Pozorne uvažujte o poslednom citáte Ellen Whiteovej. Čo je jeho hlavnou myšlienkou? Kto je v konečnom dôsledku zodpovedný za mnohé utrpenie, ktoré vidíme okolo seba? Čo vám vaše uvažovanie hovorí o dôležitosti verného správcovstva?`

`2.	Ako môžeme vidieť Božiu dobrotu v stvorení aj po tisícročiach rozvratu spôsobeného hriechom? V čom môžeme ako veriaci v Boha Stvoriteľa pomôcť iným, aby videli dobrotu v Jeho stvorení?`

`3.	Ako rozumiete výrazu správca? V čom sa tento týždeň prehĺbilo vaše chápanie podstaty správcovstva, ku ktorému sme povolaní Bohom?`

`4.	Ako by to ovplyvnilo váš prístup k ľuďom, keby mal každý človek na sebe znamenie, ktoré by nám pripomínalo, že daný človek bol „stvorený na Boží obraz a je Bohom milovaný“?`

**Zhrnutie**

Boh stvoril dobrý a dokonalý svet. Ľudí stvoril na svoj obraz a poveril ich, aby jeho stvorenie „obrábali a strážili“. Hoci hriech narušil vzťahy, ktoré Boh na počiatku stvoril, aj dnes sme správcami stvorenia a máme sa starať o našich blížnych. Napĺňanie tohto poslania je jedným zo spôsobov, ako môžeme uctievať Boha ako nášho Stvoriteľa.