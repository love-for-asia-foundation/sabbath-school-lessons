---
title:  Podnety na zamyslenie
date:   30/08/2019
---

Prečítaj si kapitolu „Štedrá cirkev“ v knihe Skutky apoštolov (AA 335–345; SA 201–207).

„Spasiteľ obetoval svoj prevzácny život, aby tu bola cirkev, ktorá sa vie postarať o ľudí zarmútených a pokúšaných. Zbor veriacich môže byť chudobný, nevzdelaný a neznámy, a predsa v Kristovom mene môže vykonať v rodinách, v okolí, v cirkvi i „v ďalekých krajoch“ dielo, ktorého následky budú siahať do večnosti.“ (DA 640; TV 449)

„Nesebecká obetavosť priniesla prvotnej cirkvi veľkú radosť, lebo jej členovia vedeli, že svojím úsilím pomáhajú šíriť evanjelium v temných kútoch sveta. Ich štedrosť svedčila o tom, že Božiu milosť neprijali nadarmo. Čo iné mohlo viesť k takejto obetavosti, ak nie Boží Duch? Pre veriacich i neveriacich to bol zázrak milosti.“ (AA 344; SA 206)

**Námety na spoločné uvažovanie**

`1.	Ako by sa vaše zborové spoločenstvo mohlo stať podobnejšie tomu spoločenstvu, ktoré je opísané v prvých kapitolách knihy Skutky? Aké kroky by ste mohli urobiť vy – prípadne vedenie zboru –, aby ste povzbudili ostatných na takéto kroky?`

`2.	Celosvetová Cirkev adventistov siedmeho dňa používa princípy, o ktorých sme hovorili tento týždeň, ako usmernenie pre rozdeľovanie darov a desiatkov medzi rôzne časti sveta. Aké úžitky prináša systém vzájomného prerozdeľovania zdrojov?`

`3.	Ako vnímate praktické pokyny na život naplnený láskou, o ktorých sa hovorí v Rimanom 12? Fungujú v „reálnom svete“, alebo sú skôr len akýmsi zidealizovaným obrazom pre svätých vo vitrážach?`

`4.	V texte Jakub 5,1–5 je použitý silný jazyk, ktorý akoby odzrkadľoval kritický jazyk varovaní starozmluvných prorokov. Prečo sú takéto silné vyjadrenia náležité a potrebné?`

**Zhrnutie** Vedení Ježišovým poverením a mocou Svätého Ducha sa apoštoli a prví učeníci usilovali rozšíriť posolstvo evanjelia do celého sveta. Vychádzali pritom z Ježišovho učenia a z textov starozmluvných autorov. Raná cirkev bola novým typom spoločenstva, v ktorom sa jednotlivci podieľali na pomoci tým, ktorí sa ocitli v núdzi – v rámci ich spoločenstva, ale aj za jeho hranicami. Svojím príkladom a učením zaznamenaným vo svojich listoch sa apoštoli usilovali veriacich motivovať, aby bol ich život naplnený vernosťou a službou ľuďom v núdzi.