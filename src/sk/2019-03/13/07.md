---
title:  Podnety na zamyslenie
date:   27/09/2019
---

Prečítaj si kapitolu „Verný svedok“ z knihy Skutky apoštolov.

„To, čo robili učeníci, máme robiť i my. Každý kresťan má byť misionárom. S láskou a súcitom máme pomáhať tým, ktorí potrebujú pomoc. Úprimne a nesebecky máme uľahčovať bremeno trpiaceho ľudstva. ... Máme sýtiť hladných, obliekať nahých a potešovať trpiacich a strápených. Máme slúžiť zúfalým a vracať nádej tým, ktorí ju stratili. ... Pri náprave hriešnika bude mať Kristova láska, dokázaná nesebeckou službou, väčší účinok než meč alebo súdy, (64) ktoré sú nevyhnutné, aby u priestupníkov zákona vzbudzovali strach. ... Srdce, ktoré sa od výčitiek iba zatvrdí, pod vplyvom Kristovej lásky často zmäkne.“ (MH 104.106; CZ 63–65)

**Námety na spoločné uvažovanie**

`1.	Na svete je mnoho ľudí, skupín a organizácií usilujúcich sa o zlepšenie situácie vo svete. Akými mimoriadnymi schopnosťami, zdrojmi a poznatkami môžu k tejto snahe prispieť adventisti siedmeho dňa ako spoločenstvo?`

`2.	Kedy ste sa naposledy cítili povzbudení a podporení vaším cirkevným spoločenstvom? Čo sa z tejto skúsenosti môžete naučiť? Ako sa na základe toho môžete stať povzbudením pre ostatných aj vy?`

`3.	Čo všetko vám môže pomôcť v tom, aby ste „neochabovali“ v konaní dobra (Gal 6,9)?`

`4.	Ktoré celosvetové projekty a iniciatívy cirkvi adventistov zamerané na podporu spravodlivosti a zníženie chudoby poznáte? Ktoré z nich podporujete (ako jednotlivci alebo ako spoločenstvo)? Ako by ste mohli prispieť ku konaniu tohto diela?`

**Zhrnutie**

Áno, my kresťania sme povolaní slúžiť ľuďom – tým, čo sú v núdzi, prežívajú bolesť a zranenia, trpia alebo sú utláčaní. A hoci máme svoju zodpovednosť v mieste, kde žijeme a pracujeme, ako spoločenstvo zamerané na službu druhým môžeme byť oveľa užitočnejší, keď spolupracujeme ako veľká cirkevná rodina.