---
title:  Spoločenstvo služobníkov
date:   21/09/2019
---

### Texty na tento týždeň
2Kor 2,14–16; 2Moj 32,1–14; 1Pet 2,12; Fil 2,15; Ef 2,19; Heb 10,23–25

> <p>Základný text</p>
> 23Neochvejne sa pridŕžajme nádeje, ktorú vyznávame, lebo ten, čo nám dal prisľúbenia, je verný. 24Venujme pozornosť jeden druhému a povzbudzujme sa k láske a dobrým skutkom.  (Heb 10,23.24)

V úsilí naplniť naše poslanie ako kresťanov by sme nemali podceniť potenciál cirkvi ako organizovaného spoločenstva veriacich. Už sme hovorili o ťažkostiach, ktorým môžeme čeliť, keď sa snažíme urobiť niečo s chudobou a nespravodlivosťou vo svete. Keď však ako bratia a sestry spolupracujeme v spoločenstve viery, často môžeme byť pre ľudí okolo nás oveľa väčším požehnaním.

Môže sa nám však stať, že keď sa zídeme ako cirkev, príliš sa necháme pohltiť úsilím o zabezpečenie fungovania cirkvi a zabudneme, že cirkev existuje preto, aby slúžila tam, kde ju Boh umiestnil. Ako cirkev nesmieme prehliadať utrpenie a zlo, ktoré existujú okolo nás. A to zvlášť preto, že Kristus rozhodne zlo a nespravodlivosť okolo seba neprehliadal. Mali by sme byť verní povereniu hlásať evanjelium, ktoré je neoddeliteľne spojené s aktívnou pomocou utláčaným, hladným, nahým a bezbranným.

Ako spoločenstvo cirkvi tvoríme spolu Kristovo telo (pozri 1Kor 12,12–20). Preto by sme mali konať tak, ako konal Kristus, mali by sme sa zaujímať o ľudí, ako to robil On a byť pre tento svet Ježišovými rukami, nohami, hlasom a srdcom.