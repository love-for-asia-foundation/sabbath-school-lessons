---
title:  Podnety na zamyslenie
date:   19/07/2019
---

Prečítajte si kapitoly „Od červeného mora po Sinaj“ z knihy Patriarchovia a proroci a „Sobota“ v knihe Túžba vekov.

„Ježiš dal najavo, že služba trpiacim sa zhoduje s prikázaním o sobote. Je v súlade s pôsobením Božích anjelov, ktorí ustavične zostupujú a vystupujú medzi nebom a zemou, aby slúžili trpiacemu ľudstvu. ...Aj človek má v ten deň určité povinnosti. Musí sa postarať o životné potreby, opatriť chorých a chudobným treba tiež pomáhať. Kto zanedbáva pomoc trpiacim v sobotu, nebude bez viny. Bohom posvätený deň bol určený pre človeka a skutky milosrdenstva plne súhlasia s týmto Božím zámerom. Boh nechce, aby jeho stvorenie trpelo čo i len hodinu, ak jeho utrpenie možno zmierniť v sobotu či v ktorýkoľvek iný deň. (DA 206.207; TV 134)

**Námety na spoločné uvažovanie**

`1. Kedy ste najviac vnímali zachovávanie soboty ako prejav vašej dôvery Bohu? Prežili ste skúsenosť podobnú „manne“, keď Boh mimoriadnym spôsobom zasiahol alebo vám požehnal ako odpoveď na vašu dôveru v neho? Ak áno, podeľte sa o túto skúsenosť vo vašej triede sobotnej školy a povedzte, čo ste sa z toho naučili.`

`2. Ako sme videli v rozdielnom znení štvrtého prikázania v 2. Mojžišovej a v 5. Mojžišovej, Boh zdôrazňuje rôzne aspekty soboty. Ktorá charakteristika soboty vás napĺňa najväčšou vďačnosťou?`

`3. Uvažujte spoločne o spôsoboch, akými by ste sa mohli podeliť o požehnanie zo soboty vo vašom meste.`

`4. Akými spôsobmi mení sobota váš život? V ktorých oblastiach by princípy soboty mohli (alebo mali) ovplyvniť tvoj života výraznejšie?`

**Zhrnutie**

Boh dal sobotu ako spôsob, ktorým si pripomíname stvorenie a vykúpenie, má to však aj mnoho praktických prínosov. Zachovávanie soboty nás vedie k dôvere v Božiu starostlivosť o nás, učí nás žiť s vedomím, že pred Bohom sme si všetci rovní, a môže nás viesť k zmene našich vzťahov. Ježiš zjavil svoj ideál soboty uzdravovaním chorých a zdôraznením, že sobota je dňom požehnania pre tých, ktorí sú v núdzi.