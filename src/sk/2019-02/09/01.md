---
title:  Obdobia strát
date:   25/05/2019
---

### Texty na tento týždeň
Mar 5,22–24.35–43; 1Pet 5,6.7; 1Moj 37,17–28; Luk 16,13; Rim 6,16; 1Kor 15,26

> <p>Základný text</p>
> A vôbec, všetko pokladám za stratu pre vznešenosť poznania Krista Ježiša, môjho Pána. Pre neho som všetko ostatné stratil a pokladám to za odpad, aby som získal Krista...  (Fil 3,8)

Vo chvíli, keď Adam a Eva jedli zo stromu poznania dobra a zla, pocítili svoju prvú stratu – stratu nevinnosti. Namiesto stratenej nevinnosti do ich života vstúpilo sebectvo, ale tiež zmätok, vina a snaha ovládať druhého a vyvyšovať sa nad ním.

Krátko po páde boli svedkami prvej straty života, keď Boh zakryl ich nahotu zvieracou kožou. Okrem toho im Boh zabránil v prístupe k stromu života, aby z neho nejedli a nežili tak večne. Prišli aj o svoj dokonalý domov v rajskej záhrade. Po niekoľkých rokoch prišli o svojho syna Ábela, ktorého o život pripravil ich druhý syn, Kain. Potom jeden z nich prišiel o svojho životného partnera. A napokon ten, čo prežil, prišiel o vlastný život. Následkom jedného rozhodnutia prišlo k mnohým bolestným stratám.

Áno, všetci poznáme realitu bolesti a straty. Väčšina z nás ju najhlbšie prežíva vtedy, keď dopadne na našu rodinu. Niet sa čo diviť. V rodine máme najužšie väzby, a preto sú tieto straty pre nás najťažšie.

Tento týždeň sa budeme venovať životu rodiny v kontexte rôznych strát.