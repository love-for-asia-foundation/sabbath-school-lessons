---
title:  Podnety na zamyslenie
date:   21/06/2019
---

Prečítaj si kapitolu „Poslanie domova“ z knihy Cesta ku zdraviu a životnej harmónii (MH 349–355; CZ 248–252) a kapitolu „Vyslanci z Babylona“ z knihy Proroci a králi (PK 340–348; PK /sk/ 182–186).

Moc domova spočíva v evanjelizácii. „Na srdcia a životy ľudí má oveľa väčší vplyv usporiadaná rodina, než akékoľvek dobré kázanie. ... Môže sa zdať, že oblasť nášho vplyvu je neveľká, naše schopnosti sú nedostatočné, poznanie obmedzené a príležitostí je málo. A predsa máme obdivuhodné možnosti. Stačí využiť tie, ktoré nám ponúka náš vlastný domov. Ak sa vo svojom súkromnom i rodinnom živote budeme riadiť Božími zásadami, bude Boh cez nás pôsobiť svojou životodarnou mocou. Naše domovy sa stanú zdrojom zdravia, ktoré prináša život, krásu a úžitok tam, kde je púšť a prázdnota.“ (MH 352, 355; CZ 250, 252)

**Námety na spoločné uvažovanie**

`1.	Hovorte spoločne o tom, čo vám pomohlo rozhodnúť sa pre Krista. U koho zohral dôležitú úlohu vplyv rodiny veriacich? Čo konkrétne spôsobilo takýto vplyv? Čo sa z toho môžete naučiť?`

`2.	Akým praktickým spôsobom môžete pomôcť rodine, kde je jeden z manželov neveriaci?`

`3.	Uvažujte spoločne o takých situáciách v rodine, ktoré pôsobia proti viere. Urobte si zoznam týchto situácií a potom sa snažte hľadať riešenia.`

`4.	Hoci svedectvo viery v rodine nemusí byť vždy také dokonalé, ako by sme si predstavovali, aj nedokonalí členovia rodiny môžu poukázať na dokonalého Spasiteľa. Uvažujte o vplyve vašej rodiny na tých, čo k vám prichádzajú na návštevu.`