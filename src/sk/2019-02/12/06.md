---
title:  Nákazlivá priateľskosť
date:   20/06/2019
---

> <p></p>
> Majte účasť na potrebách svätých. Voči cudzím buďte pohostinní. (Rim 12,13)

**Porovnaj biblické odkazy na pohostinnosť s konkrétnymi udalosťami v niekoľkých rodinách spomenutých nižšie. Iz 58,6.7.10–12; Rim 12,13; 1Pet 4,9. Ktoré znaky pohostinnosti sa nachádzajú v týchto príkladoch?**

`Abrahám a Sára (1Moj 18,1–8)`

`Rebeka a jej rodina (1Moj 24,15–20; 31–33)`

`Zachej (Luk 19,1–9)`

Pohostinnosť vychádza v ústrety základným potrebám druhého človeka – odpočinok, občerstvenie a priateľstvo. Ide o hmatateľné vyjadrenie obetavej lásky. Keď Ježiš hovoril o tom, že nasýtenie hladujúceho a napojenie smädného je vlastne služba preukázaná jemu samotnému, vyjadril tým teologickú dôležitosť pohostinnosti (Mat 25,34–40). Svoj domov môžeme použiť na službu rôznymi spôsobmi. Od pozvania susedov na obed až po radikálnu pohostinnosť, keď napríklad vyhradíme izbu v našom príbytku pre obeť násilia. Pohostinnosť sa môže prejaviť obyčajným priateľstvom, ochotou modliť sa za druhého alebo s ním študovať Bibliu. Skutočná pohostinnosť vyviera zo sŕdc tých, ktorých sa dotkla Božia láska a chcú vyjadriť svoju lásku slovami a činmi.

Rodiny sa niekedy sťažujú, že im chýba vybavenie, čas alebo sila poskytnúť pohostinnosť. Iní sa cítia nesvoji, neskúsení a neistí pri predstave, že by mali urobiť niečo, s čím nemajú skúsenosť a čo sa týka neveriacich. Niektorí sa chcú vyhnúť komplikáciám, ktoré by sa mohli objaviť ako následok služby neznámym ľuďom. Mnohé dnešné rodiny si pletú pohostinnosť s usporadúvaním večierkov.

`Akým spôsobom odzrkadľuje život tvojej domácnosti tvoj duchovný stav?`