---
title:  Podnety na zamyslenie
date:   24/05/2019
---

„Urob si čas a rozprávaj sa a modli sa so svojimi deťmi. Nedovoľ, aby niečo narušilo tieto chvíle spoločenstva s Bohom a s tvojimi deťmi. Svojim hosťom môžeš povedať: Boh mi zveril prácu a nemám čas na zbytočné reči. Musíš vnímať, že dielo výchovy sa netýka len časnosti ale aj večnosti. Tvojou najdôležitejšou povinnosťou sú tvoje deti.“ (AH 266.267)

„Rodičia, so svojimi prvými výchovnými lekciami by ste mali začať, keď sú vaše deti ešte len vo vašom náručí. Učte ich, aby sa podriadili vašej vôli. Dá sa to urobiť úplne pokojne, láskavo a zároveň dôsledne. Rodičia by sa mali vedieť ovládať. Nežne a napriek tomu pevne by mali podriaďovať vôľu dieťaťa až dovtedy, kým dieťa pochopí, že poslúchnuť rodiča je tá najlepšia možnosť. Rodičia nezačínajú s výchovou včas. Ak sa prejavy náladovosti a hnevu nepotlačia, deti začnú byť čoraz tvrdohlavejšie. To sa potom bude zosilňovať počas ich duševného aj telesného dospievania.“ (1T 218)

**Námety na spoločné uvažovanie**

`1.	Čo to znamená byť Božím „dieťaťom“? Ako by sme mali tomuto obrazu rozumieť a čo sa z neho môžeme naučiť?`

`2.	Jeden otec  niekoľko rokov po narodení svojho dieťaťa povedal: „Počas prvých rokov po narodení svojho dieťaťa som sa naučil dve veľké teologické pravdy. Prvou bola realita slobodnej vôle, druhou bola realita hriešnej ľudskej prirodzenosti.“ Ako ho to mohlo naučiť jeho dieťa?`

`3.	Kedy je najvhodnejší čas začať formovať vôľu dieťaťa? Ako by sa to malo diať? Ako môžeme formovať rozhodnutia našich detí, aby boli v súlade s Božím plánom, ak sme sa sami nepodriadili Božej vôli?`

`4.	Uvažujte o otázke osamelých rodičov. Akým praktickým spôsobom môže tvoje zborové spoločenstvo ako celok pomôcť osamelej matke alebo osamelému otcovi, ktorí sa snažia vychovávať svoje deti najlepšie, ako vedia?`

`5.	Ako by sa dali najlepšie povzbudiť rodičia, ktorých deti zblúdili z cesty viery?`