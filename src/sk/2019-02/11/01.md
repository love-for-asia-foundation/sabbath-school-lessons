---
title:  Viera v rodine
date:   08/06/2019
---

### Texty na tento týždeň
Sk 10,1–28.34.35; 1Kor 2,2; 1Tes 5,21.22; Ján 1,12.13; 3,7; 1Ján 5,1

> <p>Základný text</p>
> 1Preto aj my, obklopení takým veľkým zástupom svedkov, odhoďme všetku príťaž a hriech, čo nás opantáva a vytrvajme v behu, ktorý máme pred sebou. 2Upierajme zrak na Ježiša, pôvodcu a završovateľa našej viery. Miesto radosti, ktorá sa mu ponúkala, pretrpel muky na kríži, pohrdol potupou a teraz sedí po pravici Božieho trónu.  (Heb 12,1.2)

Nech už sa nachádzame v akomkoľvek období nášho života, alebo nech je naša situácia akákoľvek, každý z nás existuje v konkrétnom kultúrnom a spoločenskom kontexte. Naši rodičia, naše deti, domovy, rodiny a dokonca aj zborové spoločenstvá – všetci sme ovplyvnení spoločnosťou, v ktorej žijeme. Aj taká zmena soboty na nedeľu – hoci sa k tomu v minulosti pridali aj ďalšie faktory –, je očividným príkladom toho, ako spoločnosť mocne a škodlivo ovplyvnila cirkev.

Aj kresťanské rodiny sú pod neustálym vplyvom rôznych spoločenských výziev. Niekedy je kultúrny vplyv dobrý, pozitívny, ale až pričasto je to presne naopak.

Výbornou správou je, že moc evanjelia nám dáva múdrosť, rozvahu a silu, aby sme sa vedeli vyrovnať s problémami, ktorých zdrojom je vplyv spoločnosti. Tento týždeň sa budeme venovať otázke, ako sa môžeme stať Božími deťmi „bez poškvrny uprostred zvrhlého a skazeného pokolenia“ a žiariť „ako hviezdy, ktoré osvecujú svet“ (Fil 2,15).