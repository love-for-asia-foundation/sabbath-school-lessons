---
title:  Allah … Yarattı
date:   29/06/2019
---

### Konuyla İlgili Metinler
Yaratılış 1–3, Elç. 17:28, Mezmur 148, Mez. 24:1, Yar. 4:1–9, Mat. 22:37–39, Va. 14:7.

> <p>Hatırlama Metni</p>
> “Muhtacı ezen, Yaradanı’nı hor görüyor demektir. Yoksula acıyansa Yaradan’ı yüceltir” (Süleyman’ın Özdeyişleri 14:31).

Daha önce hiç bir ürün –mesela bir sanat eseri, bir yemek ya da başka bir yaratıcı çalışma– ortaya çıkarmak için çalıştınız ve sonunda verdiğiniz kişi bunu kırdı ya da reddeti mi? Öyleyse, Allah’ın bu dünyayı yaratıp insanlara hayat verdikten sonra yarattıklarının günah tarafından harap edilişini gördüğünde ne hissettiğini bir anlığına görmüş olabilirsiniz.

Kutsal Kitap dünyanın çok dikkatli bir şekilde ve “çok iyi” yaratıldığını söylüyor. Allah’ın Kendi yaratışı hakkında hissettikleri Yaratılış 1. ve 2. bölümlerdeki Yaratılış öykülerinden bellidir. Yaratılış 3. bölümdeki Günaha Düşüş öyküsünü ve Allah’ın Kendi yarattığı insanlarla karşı karşıya geldiğindeki kalp kırıklığını işte bu bağlamda okumalıyız.

Binlerce yıllık günaha, şiddete, adaletsizliğe ve apaçık isyana rağmen, Allah’ın hâlâ dünyamızı seviyor olması dikkate değer. Daha da dikkat çekici olan, Allah dünyayı fidye vererek kurtarma ve yeniden yaratma planını devreye sokmuş olmakla birlikte, imanlılar olarak bize O’nun daha büyük planlarının yerine getirilmesinde üstlenilecek görevler vermiş olmasıdır. Evet, O’nun lütfunu alanlar biziz; fakat aldığımız lütuftan bize Rabbimiz’in çalışma arkadaşları olarak yapacağımız işimiz verilmiştir. Ne kadar ciddi ve kutsal bir sorumluluk!

_*6 Temmuz Sebt Günü’ne hazırlık için bu haftanın konusunu çalışın._