---
title:  Ek Çalışma
date:   05/07/2019
---

Ellen G. White, Atalar ve Peygamberler kitabında “Yaratılış” (s. 44–51), bölümünü oku [Geçmişten Sonsuzluğa 1. Cilt, s. 15–19].  

“‘Allah sevgidir’... O’nun tabiatı, O’nun yasası sevgidir. Her zaman öyle idi; her zaman öyle olacaktır. ‘Yüksek ve yükselmiş, ebediyette sakin,’ ‘yolları ebedî’ olan Kişi değişmez. O’nda ‘değişiklik ya da döneklik gölgesi’ yoktur... 

“Yaratıcı gücün her tezahürü, sınırsız sevginin bir ifadesidir. Allah’ın egemenliği tüm yaratılmış varlıklara bereketin doluluğunu vermeyi ihtiva eder.”—Ellen G. White, Atalar ve Peygamberler, sayfa 33.

“İnsanlar Rableri’nin mallarının sadık vekilharçları olarak görevlerini yerine getirselerdi, ekmek için yalvarış olmaz, kimse yoksulluktan acı çekmez, kimse çıplak ve ihtiyaç içinde olmazdı. İnsanlığın büyük çoğunluğunun gömüldüğü ıstıraplı durumun sebebi insanların sadakatsizliğidir... Allah insanları Kendi vekilharçları yaptı, dolayısıyla insanlığın ıstırapları, sefaleti, çıplaklığı ve yoksunluğu yüzünden suçlanacak olan O değil. Rab herkes için bol bol tedarikte bulunmuştur.”—Ellen G. White, Welfare Ministry [Refah Hizmeti], s. 16.

**Tartışma Soruları/Users/vitaliy/Sites/Adventech/sabbath-school-lessons/src/tr/2019-03/01/07.md

`1. Yukarıdaki son Ellen White ifadesine dikkatli bak. Ne diyor? Gördüğümüz tüm bu yoksulluktan sonuç olarak kimin sorumlu olduğunu söylüyor? Bu, sadık vekilharçlığın önemi hakkında bize ne anlatmalı?`

`2. Günah yüzünden yaşanan binlerce yıllık çöküşten sonra, Yaratılışın iyiliğini hâlâ görmemiz ne kadar mümkün? Yaratıcı Allah’a inanan insanlar olarak, başkalarının O’nun yaratışının iyiliğini görmelerine yardımcı olmak için ne yapabiliriz?` 

`3. Vekilharçlık sözcüğünden ne anlıyorsun? Bu haftanın dersindeki herhangi bir şey, vekilharç olmanın, özellikle de Allah tarafından çağrıldığımız için, ne demek olduğuyla ilgili düşünceni geliştirdi mi?`

`4. Gördüğümüz her kişide onun “Allah tarafından Kendi suretinde yaratıldığını ve sevildiğini” bize hatırlatan bir işaret olsa, bu, başkalarına karşı davranışımızı ve onlarla olan ilişkimizi ne şekilde değiştirebilirdi?` 

**Özet**: Allah iyi ve mükemmel dünyayı yarattı ve Kendi suretinde yarattığı insanları yaratılışına “bakmaları ve ilgilenmeleri” için atadı. Her ne kadar günah Allah’ın bizim için amaçladığı ilişkileri bozmuş olsa da, bizim hâlâ yaratılışın iyiliğinin vekilharçları ve insan kardeşlerimizin bakıcıları olarak üzerimize düşen bir görev var. Bu görevi yerine getirmek, Allah’ı Yaratıcımız olarak şereflendirmenin yollarından bir tanesidir.
