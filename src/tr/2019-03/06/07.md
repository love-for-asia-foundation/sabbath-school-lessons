---
title:  Ek Çalışma
date:   09/08/2019
---

Ellen G. White, Welfare Ministry [Refah Hizmeti] kitabında “Isaiah 58–A Divine Prescription [Yeşaya 58–İlahi Bir Reçete]” (s. 29–34) bölümünü; Çağların Arzusu kitabında “Ferisilerin Vay Haline” (s. 610–620) bölümünü oku [Sevgi Öğretmeni, s. 601–612].

“Peygamber, pratik dindarlığın değerini ileri sürerken, yalnızca yüzyıllarca önce İsrail’e verilen öğüdü tekrarlıyordu... Bu öğütler çağlar boyunca Yehova’nın hizmetkârları tarafından şekilcilik ve merhamet göstermeyi unutma alışkanlıklarına yakalanma tehlikesi altında olanlara tekrar tekrar bildirilmişti.”—Ellen White, Peygamberler ve Krallar, s. 326, 327.

“Bana halkımızı Yeşaya’nın elli sekizinci bölümüne yönlendirmem söylendi. Bu bölümü dikkatle okuyun ve kiliselere yaşam getirecek türden olan hizmeti anlayın. Müjde işi, bizim çalışmalarımız kadar cömertliğimizle de gerçekleştirilmelidir. Yardıma muhtaç acı çeken canlar gördüğünüzde, onlara yardım edin. Açları bulduğunuzda, onları doyurun. Bunu yaparak Mesih’in hizmetinin yolunda çalışmış olacaksınız. Efendi’nin kutsal işi, bir hayır işiydi. Her yerdeki insanlarımızın bunun bir parçası olmak için cesaret bulmasını sağlayın.”—Ellen G. White, Welfare Ministry [Refah Hizmeti], s. 29.

**Tartışma Soruları**

`1. Daha önce hiç adaletli davranmanın ve merhameti sevmenin birer ibadet eylemi olduğunu düşündün mü? Bu, başkalarını gözetmek konusuna yaklaşımını nasıl değiştirebilir? Peki ibadet konusuna yaklaşımını nasıl değiştirebilir?`

`2. Hem kişisel hem de kilise topluluğu olarak, Hristiyan yaşantılarımızda “Kutsal Yasa’nın daha önemli konularını” (Mat. 23:23) ihmal etmemek için nasıl önlemler alabiliriz? Kendi tecrübende, “küçük sineği süz[üp] ayır[dığın] ama deveyi yut[tuğun]” (bkz. Mat: 23:24) örnekler hatırlıyor musun?`

`3. İkiyüzlülük neden bu kadar büyük bir günah olarak kabul ediliyor? En azından iyilik yapıyor gibi görünmeye çalışmamız daha iyi değil mi?`

`4. Allah’ın, peygamberler aracılığıyla ifade edilen, yoksullara ve muhtaçlara bakış açısı ve onlara olan tutkusu senin dünyaya bakışını ne şekilde değiştiriyor? Bir peygamberin gözleriyle baksan ve kulaklarıyla duysan, yerel haber bültenlerini nasıl farklı bir şekilde görür ya da okurdun?`

**Özet**: Peygamberler ülkedeki kötülükten endişe duyuyorlardı, fakat özellikle Allah’ı kendilerinin olarak benimseyip O’na ibadet edenler tarafından yapılan kötülüklere odaklanmışlardı. Peygamberlere ve İsa’ya göre, adaletsizlik ibadeti tutarsız kılıyordu ve böyle bir din ikiyüzlülüktü. Allah’ın istediği gerçek ibadetin kapsamında zulme karşı çalışmak ve yoksullar ile düşkünleri gözetmek vardır.