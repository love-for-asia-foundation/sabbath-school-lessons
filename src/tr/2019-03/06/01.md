---
title:  Yaratıcı’ya İbadet Et
date:   03/08/2019
---

### Konuyla İlgili Metinler
Mez.115:1–8, Yas. 10:17–22, Mez. 101:1, Yşa. 1:10–17, Yşa. 58, Mar. 12:38–40.

> <p>Hatırlama Metni</p>
> “Benim istediğim oruç, haksız yere zincire, boyunduruğa vurulanları salıvermek, ezilenleri özgürlüğe kavuşturmak, her türlü boyunduruğu kırmak değil mi? Yiyeceğinizi açla paylaşmak değil mi? Barınaksız yoksulları evinize al[mak], çıplak gördüğünüzü giydir[mek], yakınlarınızdan yardımınızı esirgeme[mek değil mi?]” (Yeşaya 58:6, 7).

Eski Ahit peygamberleri hızlıca okunduklarında bile, yoksulların ve zulme uğrayanların istismar edilmelerinden duydukları endişe kendini belli eder. Peygamberler ve adına konuştukları Allah, tüm çevre uluslarda yapıldığını gördükleri şeyler karşısında çok öfkelilerdi (örneğin bkz. Amos 1. ve 2. bölümler). Fakat aynı zamanda, birçok ilahî bereketi almış olan Allah’ın halkının işlediği günahlar karşısında da bilhassa öfkeli ve kederliydiler. Tarihleri ve Allah’ın verdiği kanunları düşünüldüğünde, bu insanların daha iyi biliyor olmaları gerekirdi. Maalesef her zaman böyle olmuyordu ve olayların bu üzücü seyri karşısında peygamberlerin söyleyecek çok sözü oluyordu.

Eski Ahit peygamberlerinin adaletle ve adaletsizlikle ilgili söyledikleri çok ünlü sözlerden birçoğunun aslında ibadetle ilgili talimatlar bağlamında verildiğini keşfetmek de ilginç. Göreceğimiz gibi, gerçek ibadet sadece dinî törenler sırasında olan bir şey değil. Gerçek ibadet aynı zamanda Allah’ın başkalarının iyiliğine dair endişelerini paylaşan ve ezilenlerin ve unutulmuşların ayağa kaldırılması için çalışan bir hayat yaşamaktır.

_*10 Ağustos Sebt Günü’ne hazırlık için bu haftanın konusunu çalışın._