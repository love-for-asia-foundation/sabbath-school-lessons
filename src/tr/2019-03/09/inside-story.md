---
title:  Inside Story
date:   30/08/2019
---

#### Fin Babanın Bağışlayıcılığı

_Yazan: Sakari Vehkavuori_

Finlandiya 1918’de kanlı bir iç savaş batağına sağlanmıştı. Çoğunlukla işçi sınıfından oluşan Kızıllar, orta ve üst kesimden oluşan Beyazlarla çatışma halindeydi.

Büyük büyükbabam Viktor Ståhlberg oğluna, yani büyük amcam Väinö Ståhlberg’e Beyaz birliklere katılmaması için yalvarıyordu. Üç yıl önce Yedinci Gün Adventist Kilisesi’ne katılmış olan Viktor, İsa’nın Matta 26:52 ayetinde kayıtlı olan sözlerini iletti: “Kılıç çekenlerin hepsi kılıçla ölecek.”

“Lütfen, oğlum, arkadaşlarınla gidip askere yazılma” dedi.

Ancak Väinö’nün içinde onu inandığı şey için savaşmaya iten güçlü bir dürtü vardı, böylece gecenin karanlığında evi terk etti. Bir Pazar sabahı erkenden, buzla kaplı Finlandiya Körfezi’nde arkadaşlarıyla buluştu.

Kızıl askerler bir anda orada belirip Väinö’yü ve diğerlerini yakaladılar. Daha sonra anlaşıldı ki, Väinö’ye aşık olan ev hizmetçilerinden biri onun planlarını bir Kızıl sempatizanına anlatmış, o da bunu Kızıl orduya ihbar etmişti.

O gece genç adamlar atlı bir kızağa konuldu ve iki silahlı Kızıl asker onları donmuş Finlandiya Körfezi’ne geri götürdü. Askerler buzda bir delik açıp esirlerin sıraya girmelerini emrettiler. Väinö karşı çıkınca oracıkta vurularak öldürüldü. Ardından üç genç adam daha öldürüldü. İkisi kaçmaya çalıştı ve vurularak öldürüldü.

Ardından, esirlerden ikinci bir grup kaçtı. İki asker onları kovalarken, esirlerden biri buzda açılan deliğin yanında ölü taklidi yaparak ellerinden kurtuldu. Bu adam diğerlerine neler olduğunu anlattı.

Körfezde ise Kızıllar cesetleri buzdaki deliğe attı.

Väinö’nün babası Viktor ve ailenin geri kalanı günlerce yas tuttular.

Bir süre sonra, 1918-20 İç Savaşı yavaşlarken, Beyazlar üstünlük sağladı. 10 Kızıl askeri esir aldılar ve Väinö ve arkadaşlarının ölümlerinin intikamını almak için bunları idam etmeye karar verdiler.

Viktor Kutsal Kitap’ını alarak idamın yapılacağı tepeye koştu.

“Bu kadar katliam yeter” diye seslendi. “Oğlumun kaybettiği hayatı uğruna bir tane bile Kızıl öldüremezsiniz.”

Tepede verdiği vaazla intikam zinciri kırıldı ve Kızıl esirlerin hayatları bağışlandı. Oradaki 10 Kızıl asker arasında kasabanın demircisinin iki oğlu da vardı. Oğullarının kurtulduklarını gören sevinçli demirci Kutsal Kitap okumaya başladı ve Adventist Kilisesi’ne katıldı.

Allah Viktor’un (solda) ailesini de bereketledi. Ailenin, aralarında benim ve Väinö’nün kardeşi Toivo Seljavaara’nın da bulunduğu sekiz üyesi, Adventist pastörler olarak hizmet verdi; Toivo Seljavaara 1.500'den fazla kişiyi vaftiz eden bir müjdecidir.