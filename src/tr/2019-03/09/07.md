---
title:  Ek Çalışma
date:   30/08/2019
---

Ellen G. White, Welfare Ministry [Refah Hizmeti] kitabında “Dorcas–Her Ministry and Its Influence [Tabita: Hizmeti ve Bunun Etkisi]” (s. 66–67); Elçilerin İşleri kitabında “Cömert Bir Kilise” (s. 335–345); Welfare Ministry [Refah Hizmeti] kitabında “This Is Pure Religion [Saf İnanç Budur]” (s. 35–41) bölümlerini oku.

“Kurtarıcı, değerli hayatını kederli ve ayartılan canları gözetebilecek bir kilise kurmak için verdi. Bir imanlılar topluluğu yoksul, eğitim görmemiş ve tanınmayan kimselerden oluşabilir; ancak Mesih’te, sonuçları sonsuzluk kadar geniş kapsamlı olan bir işi evde, mahallede ve kilisede, hatta ‘öte yerlerde’ yapabilirler.”—Ellen G. White, Çağların Arzusu, s. 640.

“Özverili cömertlik ilk kiliseyi coşkun bir sevince taşımıştı; zira imanlılar gösterdikleri çabaların müjde mesajının karanlıktaki kimselere iletilmesine katkıda bulunduğunu biliyorlardı. Hayırseverlikleri, Allah’ın lütfunu boşuna almadıklarına tanıklıkta bulunuyordu. Böylesi bir cömertliği Ruh’un kutsamasından başka ne meydana getirebilirdi? İmanlıların ve imansızların gözünde bu bir lütuf mucizesiydi.”—Ellen G. White, Elçilerin İşleri, s. 344.

**Tartışma Soruları**

`1. Sizin kilise topluluğunuz nasıl Elçilerin İşleri kitapçığının ilk birkaç bölümünde anlatılan kilise topluluğu gibi olabilir? Kiliseyi bu yönde teşvik etmek için kilisenizin yönetiminin atabileceği somut adımlar neler olabilir?`

`2. Dünya çapındaki Yedinci Gün Adventist kilisesi, ondalıkların ve sunuların dünyanın farklı bölgelerine ne şekilde paylaştırılacağını belirlerken, bu haftanın dersinde bahsedilen ilkelerden bazılarını kullanmaktadır. Kaynakların dünya genelinde paylaştırıldığı böyle bir sistemin yararları nelerdir?`

`3. Yaşamaya ilişkin talimatlar, örneğin Romalılar 12. bölümde özetlenenler, yaşamı sürdürmenin gerçekçi, pratik yolları mı, yani “gerçek dünyada” işe yarıyorlar mı; yoksa daha çok vitraylı cam “azizleri” için idealleştirilmiş betimlemeler gibi mi geliyorlar?`

`4. Yakup 5:1–5 ayetlerinde, Eski Ahit peygamberlerinin verdikleri sert uyarıları yansıtan güçlü ifadeler kullanılıyor. Böylesine güçlü bir ifade neden uygun ve gerekli?`

**Özet**: İsa’nın verdiği görevle ve Kutsal Ruh’un gücüyle teşvik edilen öğrenciler ve ilk imanlılar, İsa’nın mesajını ve hizmetini mümkün olduğunca geniş kitlelerle paylaşmaya koyuldular. İsa’nın öğretilerinden ve İbrani Kutsal Yazıları’ndan yararlanan bu ilk kilise, sahip olduklarını topluluğun hem içindeki hem dışındaki ihtiyaç sahipleriyle paylaşan yeni bir tür topluluktu. İlk Hristiyan önderler, kendi örneklikleriyle ve bu kiliselere yazdıkları mektuplarda kaydedilen öğretileriyle, imanlıları sadakatle ve özellikle ihtiyaç duyanlara hizmetle dolu yaşamlara teşvik ediyorlardı.