---
title:  Yeni Ahit Kilisesi’nde Hizmet
date:   24/08/2019
---

### Konuyla İlgili Metinler
Elç. 2:42–47; 4:32–37; Mat. 25:38, 40; Elç. 9:36; 2Ko. 8:7–15; Rom. 12; Yak. 2:1–9. 

> <p>Hatırlama Metni</p>
> “Baba Tanrı’nın gözünde temiz ve kusursuz dindarlık, kişinin sıkıntı çeken öksüzler ve dullarla ilgilenmesi ve kendini dünyanın lekelemesinden korumasıdır” (Yakup 1:27).

Büyük Görev olarak bilinen ayetler (Mat. 28:18–20) Kutsal Kitap’tan (en azından Hristiyanlar tarafından) en iyi bilinen bölümler arasındadır. Bu ayetler çoğunlukla bizim müjdecilik beyanımız olarak tanımlanır ve her tür hizmet ve müjdecilik çalışmaları için ilham kaynağı olmuşlardır. Gerçekten de, bu ayetlerden ilham alan Hristiyanlar, bazen büyük bedeller ödeyerek, müjdeyi yaymak için dünyanın dört bir yanına gittiler. 

Peki İsa Büyük Görev’de ne dedi? Öğrenciler yetiştirin, vaftiz edin, ve “size buyurduğum her şeye uymayı onlara öğretin” (Mat. 28:20). Gördüğümüz gibi, İsa’nın bize buyurduğu şeylerin büyük bir kısmı, muhtaçlarla, acı çekenlerle, kendilerine bakacak durumda olmayanlarla ilgilenmekle ilgili. Dolayısıyla, İsa’nın ilk öğrencilerine verdiği bu talimatların daha önce görüp duymadıkları yeni bir görev değil, aksine İsa’nın çoktandır onların arasında yürütmekte olduğu hizmetin devamı olduğunu unutmamalıyız. Bu nedenle, İsa’nın öğretisinin bu yönü, Büyük Görev’in yerine getirilmesinin bir bölümü olarak, yeni kilise topluluğunun yaşamlarında açıkça görülebilir.

_*31 Ağustos Sebt Günü’ne hazırlık için bu haftanın konusunu çalışın._