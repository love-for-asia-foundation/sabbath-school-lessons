---
title:  'Sebt: Bir Özgürlük Günü'
date:   13/07/2019
---

### Konuyla İlgili Metinler
Çık. 16:16–18, Çık. 20:8–11, Yas. 5:12–15, Mat. 12:9–13, Lev. 25:1–7.
 
> <p>Hatırlama Metni</p>
> “Ve onlara dedi: İnsan Sebt günü için değil, Sebt günü insan için oldu” (Mar. 2:27 KM).

Allah Sebt gününü Yaratılış haftasının son işi olarak yarattı. Yedinci günde Allah’ın sadece dinlenmekle kalmadığı, fakat dinlenmeyi dünyanın olması gereken işleyişinin ayrılmaz bir parçası olarak yarattığı söylenir. Sebt günü, bizim Allah’la ve birbirimizle etkileşim içinde olmak için yaratıldığımızın bir göstergesiydi.

O halde, Sebt gününü yeni İsrail ulusunun kuruluşunun ilk zamanlarında, Allah’ın halkı için tasarladığı plandaki emirlerden biri olarak görmemiz şaşırtıcı değil. İbranilerin hayatında merkezi bir role sahip olması gerekiyordu.

Sebt gününden bahsettiğimizde, çoğunlukla sohbet hemen onu nasıl tutmamız gerektiği konusuna kayar. Yapmamamız gereken şeyler nelerdir ve benzeri sorular. Bu sorular önemlidir, fakat bizim öncelikle Sebt gününün Allah’ın lütfunun ve sağlayışının bir simgesi olarak dünyada ve O’nun halkının hayatlarında oynaması tasarlanan bütünleyici rolünü anlamamız gerekiyor.

İsa’nın söylediği gibi, yedinci gün Sebti tüm insanlık için yaratılmıştı. Biz gerçekten “Sebt gününü hatırladığımızda,” o haftanın her günü bizi değiştirecek ve aynı zamanda da –İsa’nın gösterdiği gibi– başkalarını bereketlemek için bir araç olabilecek.

_*20 Temmuz Sebt Günü’ne hazırlık için bu haftanın konusunu çalışın._