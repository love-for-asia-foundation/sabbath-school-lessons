---
title:  Ek Çalışma
date:   19/07/2019
---

Ellen G. White, Atalar ve Peygamberler kitabında “Kızıldeniz’den Sina Dağı’na” (s. 295–297) [Geçmişten Sonsuzluğa 1. Cilt, s. 161–163]; Çağların Arzusu kitabında “Sebt Günü,” (s. 281–289) [Sevgi Öğretmeni, s. 261–270]; Sigve K. Tonstad, The Lost Meaning of the Seventh Day [Yedinci Günün Kayıp Anlamı] kitabında “The Social Conscience of the Seventh Day [Yedinci Günün Toplumsal Vicdanı]” (s. 125–143) bölümlerini oku.

“İsa onlara hastaları iyileştirmenin ve ızdırap çekenlerin acısını dindirmenin Sebt yasasına uygun olduğunu bildirdi. Bu, acı çeken insanlığa yardım etmek için sürekli gökle yer arasında inip çıkan Allah’ın meleklerinin yaptığı işle de uyum içindeydi...

“İnsanın da bugün yapması gereken bir iş vardır. Yaşamın gerekleri yerine getirilmelidir, hastalarla ilgilenilmeli ve fakirlerin ihtiyacı karşılanmalıdır. Sebt günü acıları dindirmekten kaçınan suçsuz çıkarılmayacaktır. Allah’ın kutsal istirahat günü insan için yaratılmıştır ve merhamet işleri bunun amacıyla mükemmel uyum içindedir. Allah, yarattığı varlıkların Sebt gününde ya da başka bir günde dindirilebilecek bir saatlik bir acıyı bile çekmelerini istemez.”—Ellen G. White, Çağların Arzusu, s. 206, 207 [Sevgi Öğretmeni, s. 188, 189].

**Tartışma Soruları**

`1. Sebt gününü hangi şekillerde Allah’a duyduğun güvenin bir göstergesi olarak tecrübe ettin? Hayatında, Allah’a olan güvenine karşılık O’nun senin ihtiyacını karşıladığı, man benzeri bir tecrübe yaşadın mı? Yaşadıysan, bunu sınıfla paylaş ve ne öğrendiğini anlat.`

`2. Mısır’dan Çıkış 20:8–11 ve Yasanın Tekrarı 5:12–15 ayetlerindeki dördüncü emir versiyonlarında, Allah’ın Sebt gününün farklı yönlerini vurguladığını gördük. Sebt gününün senin en çok değer verdiğin özelliği hangisi?`

`3. Sınıfta ya da tek başınıza Sebt gününün bereketlerini ve faydalarını toplumunuzla paylaşmanın yöntemleri üzerinde beyin fırtınası yapın.`

`4. Sebt günü hayatını hangi şekillerde değiştiriyor? Hayatının, Sebt gününün ilkelerinin ve düzenlerinin daha çok etkilemesi gerektiğini düşündüğün başka bölümleri var mı?`

**Özet**: Allah Sebt gününü Yaratılışı ve Kurtuluşu hatırlamanın bir yolu olarak verdi, fakat pek çok pratik faydası da var. Allah’ın bizim ihtiyaçlarımızı karşılayacağına güvenmeyi öğretiyor; eşitliği hayata geçirmeyi öğretiyor; ve tüm ilişkilerimizi dönüştürecek ruhsal bir disiplin olma potansiyeline sahip. İsa Sebt günü için Kendi idealini hastaları o gün iyileştirip Sebt gününün ihtiyaç duyanlara fayda sağlama günü olduğunu vurgulayarak gösterdi.