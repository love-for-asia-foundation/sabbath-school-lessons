---
title:  Yeteri Kadar Man
date:   14/07/2019
---

Nesiller boyunca süren kölelikten ve bu durumun zulüm gören Allah’ın halkını maruz bırakabileceği kültürel yozlaşmadan sonra, Allah özgürlüklerine yeni kavuşan İsraillileri ayağa kaldırmak için onları daha iyi bir yaşam tarzına yönlendirdi ve yeni toplumlarını en iyi şekilde düzene sokmalarını sağlayacak yasalar verdi. Ancak bu sürecin ilk bölümlerinden biri uygulamalı ve öğretici bir örnek ders olarak karşılarına çıktı.

Çölde gezdikleri kırk yıl boyunca süren bu hayat ritmi, Allah’ın sağlayışının görünür kanıtı ve uygulanan cömertlik, İsrail toplumunun kültürünün bir parçası haline gelmeliydi. Bu, İsraillilerin konakladıkları yerin etrafında her sabah yerde beliren bir yiyecek olan man şeklinde ortaya çıkıyordu. 

`Mısır’dan Çıkış 16:16–18 ayetlerini oku. Bu ayetlerde her kişi için belirli bir ölçünün vurgulanmış olmasının önemi sence nedir?`

2. Korintliler 8:10–15 ayetlerinde, Pavlus Hristiyanların ne şekilde vermesi gerektiği konusuna örnek olarak bu öyküden bahsediyor: “Şimdi elinizdeki fazlalık onların eksiğini tamamladığı gibi, başka zaman onların elindeki fazlalık sizin eksiğinizi tamamlasın. Öyle ki... eşitlik olsun” (14. ayet).

İsraillilere ve bize verilen ders, Allah’ın Kendi halkı için ve yarattıkları için yeteri kadarını temin etmiş olduğudur. Biz sadece ihtiyacımız olduğu kadarını alıp fazlasını başkalarıyla paylaşmaya hazır olursak, herkes gözetilmiş ve ihtiyaçları karşılanmış olur. Sadece o gün yetecek kadarını almak, insanların ertesi gün dahası olacağına güvenmelerini gerektiriyordu. İsrailli köleler gibi zulüm görmüş insanlar kendi hayatta kalma mücadelelerine odaklanmaya yatkın olurlar, fakat Allah onlara güven, cömertlik ve paylaşım dolu bir hayat göstermek istiyordu.

Fakat bu uygulamanın daha önemli başka bir boyutu da vardı. Her Cuma yerde iki kat man oluyordu ve o gün (sadece o gün) insanlar Sebt gününe hazırlanmak için bu fazladan manı da toplamalıydılar. Sebt günü için özel bir tedarik olması, tüm ihtiyaçları için Rabb’e güvenmeyi öğrenmeleri için ek bir yöntem oldu. Allah’ın bir lütuf eylemi olan bu fazladan man, yedinci gün Sebti’nde Allah’ın onlara vaat ettiği istirahatin tadını daha da mükemmel şekilde çıkarmalarını sağlıyordu.

`Cuma günleri, Allah’ın Sebt günü bize sunduklarının tadını daha iyi çıkarmamızı sağlayacak ne yapabiliriz?`