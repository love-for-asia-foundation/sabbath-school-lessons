---
title:  Bir Hizmetkârlar Toplumu
date:   21/09/2019
---

### Konuyla İlgili Metinler
2Ko. 2:14–16, Çık. 32:1–14, 1Pe. 2:12, Flp. 2:15, Ef. 2:19, İbr. 10:23–25.

> <p>Hatırlama Metni</p>
> “Açıkça benimsediğimiz umuda sımsıkı tutunalım. Çünkü vaat eden Tanrı güvenilirdir. Birbirimizi sevgi ve iyi işler için nasıl gayrete getirebileceğimizi düşünelim” (İbraniler 10:23, 24).

Hristiyan görevini yerine getirmeye çalışırken, kilisenin imanlıların örgütlü topluluğu olarak sahip olduğu gücü hafife almamalıyız. Adaletsizlikle ve yoksullukla ilgilenmeye çalışırken karşılaşabileceğimiz zorluklardan daha önce bahsetmiştik. Fakat bir iman topluluğundaki kardeşimiz olan imanlılarla birlikte çalışarak, çevremizdekilere bereket olabiliriz.

Kilise olarak bir araya geldiğimizde, kilisenin Allah’ın onu içine yerleştirdiği dünyaya hizmet etmek için var olduğunu unutup, kilisenin kendisini sürdürme işiyle dikkatimizin dağılması bir ayartıdır. Kilise topluluğu olarak, dört bir yanımızda varlığını sürdüren acıyı ve kötülüğü görmezden gelmemeliyiz. Mesih görmezden gelmediyse, biz de görmezden gelemeyiz. Aldığımız müjdeyi vaaz etme emrine sadık kalmalıyız, bu vaazla birlikte ezilenlere, açlara, çıplaklara ve çaresizlere yardım etme işi de gelir.

Kilise topluluğu ve teşkilatı olarak birlikte, Mesih’in bedeniyiz (bkz. 1Ko. 12:12–20). Dolayısıyla, bir topluluk olarak İsa’nın yürüdüğü gibi yürümeli, İsa gibi el uzatmalı ve günümüz dünyasında İsa’nın elleri, ayakları, sesi ve yüreği olarak hizmet etmeliyiz.

_*28 Eylül Sebt Günü’ne hazırlık için bu haftanın konusunu çalış._