---
title:  Değişimin Aracıları
date:   22/09/2019
---

Elçilerin İşleri kitapçığının ilk bölümlerinde, ilk Hristiyan imanlıların nasıl farklı bir toplum kurduklarını, kendi içlerindeki ihtiyaç sahipleriyle ilgilendiklerini, toplumlarının dışındakilere nasıl ulaştıklarını, ihtiyaç halinde onlara yardım ederek, onları Allah’ın kendi aralarında yapıyor olduğu şeye katılmaya çağırdıklarını görmüştük.

Pavlus, İsa’nın tuz ve ışık betimlemelerine ek olarak, kilisenin dünyadaki faaliyetini resmetmek için birkaç mecaz kullanıyor. Başka mecazlarla birlikte, Allah’ın halkı olarak yaşamlarını sürdürenleri bir kurban (bkz. Rom. 12:1), Mesih’in bedeni (bkz. 1Ko. 12:12–20), elçiler (bkz. 2Ko. 5:18–20) ve güzel koku (bkz. 2Ko. 2:14–16) olarak tarif ediyor. Bu tasvirlerin her biri, bugün bile, büyük mücadele tarafından harap edilen bir dünyada bile, Allah’ın krallığının temsilcileri ya da aracıları olarak gerçekleştirilen bir görevden bahsediyor.
 
`Yukarıdaki “temsilci” tariflerinin her birini gözden geçir. Toplumunun içinde, senin Allah’ı ve O’nun yöntemlerini ne şekilde temsil etmek istediğine dair hangisi daha iyi bir tarif sunuyor ve neden?`

Bu tasvirlerin her biriyle ilişkilendirilmiş bir eylem mevcut, fakat bu eylemlerin amacı onlar aracılığıyla Allah’a makbul olmak değil, Mesih'in kurbanlığı aracılığıyla Allah tarafından zaten kabul edilmiş olan, acı çeken ve ölen bir dünyada Allah’ın aracıları olarak O’nun sevgisi ve merhametine cevap veren bir halk olmaktır.

Fakat yine de daha derin bir seviyede göz önünde bulundurulabilirler: Allah’ın krallığı O’nun sevgisi ve merhametiyle ilgili olduğundan, biz bu şekilde hareket ettiğimizde, başkalarına sevgiyle ve merhametle yansıttığımızda, bu ebedî krallığı şimdiden hayata geçirmiş ve ona katılmış oluyoruz.

Uluslararası hukukta, ulusal elçilik, belki anayurttan çok uzaklarda, yabancı bir ülkenin topraklarında olduğunda bile, temsil ettiği ülkenin bir parçası kabul edilir. Aynı şekilde, Allah’ın krallığını hayata geçirmek burada ve şimdi sonsuz gerçekliğin işaretlerini sunar ve dolayısıyla kötülüğün uğrayacağı nihaî bozguna işaret eder ve onun önceden alınan bir tadıdır. Bunu –Mesih’in elçileri, Mesih’in aracıları olarak– hayata geçirerek, O’nun sevgisinin ve adaletinin gerçekliğini kendi hayatlarımızda, kilisede ve hizmet etmeye çalıştığımız kişilerin hayatlarında tecrübe edebiliriz.

`2. Korintliler 2:16 ayetini oku. İki koku arasındaki fark nedir ve hangisi olduğumuzu nasıl bilebiliriz?`