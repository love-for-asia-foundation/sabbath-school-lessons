---
title:  Inside Story
date:   27/09/2019
---

#### Yolcuları İsa’ya Götürmek

_Yazan: Andrew McChesney, Adventist Müjdeleme_

Güney Kore’nin kırsal bölgesinde taksi şoförü olan Byungeun Oh, kilisede geçirdiği yıllar boyunca kimseyi İsa’ya götürmemişti ve bunu değiştirmeye karar verdi.

Byungeun’un birçok devamlı müşteri oldu ve onlarla ilişkiler kurmaya başladı. Yolcularının cep telefonu numaralarını aldı ve karısıyla beraber onları yemeğe çıkararak evlerini ziyaret etti.

Bir Cumartesi öğleden sonra, Byungeun ve karısı Mihyun Yun, Bay Choi adındaki bir yolcuyu evinde ziyaret ettiler. Bir süre sohbet ettiler ve Byungeun adamı akşam yemeğine davet etti. Evden ayrılırlarken, Bay Choi yakındaki küçük bir kiliseyi gösterdi ve bir zamanlar oraya ibadet için gittiğini söyledi.

Byungeun inancını paylaşma fırsatı yakalamıştı.

“Çok güzel bir kilisemiz var” dedi. “Gelmek ister misin?”

Bay Choi, Chuncheon kasabasındaki kiliseye gitmeyi kabul etti.

Byungeun arabasıyla yerel bir restorana gitti. Restoranın Adventist sahibi, Bay Choi’nin kiliseye gitmeyi tasarladığını öğrenince memnuniyetini belirtti ve karabuğday erişte yemeğinin müessesenin ikramı olduğunu söyledi. Adamın nezaketi Bay Choi’yi şaşırttı ve kiliseyi ziyaret etme konusundaki kararlılığını güçlendirdi.

İlk Sebt gününden sonra, Bay Choi kiliseye her hafta gitti ve vaftiz oldu.

Byungeun Mesih için ilk canı kazanmıştı ve durmak niyetinde değildi.

Bir gün, yanından geçtiği bir evin içinden yaşlı bir adamın çıktığını gördü. Adamı daha önce görmüştü ve selamlamak için durdu.

“Ben de taksi çağırmak istiyordum” dedi adam.

Byungeun hemen adamı gideceği yere götürmeyi teklif etti. Yolda, adamın adının Bay Park olduğunu öğrendi ve o akşam onu evinde ziyaret etmeye karar verdi.

Byungeun ve karısı birkaç küçük hediyeyle geldiler. Bay Park onları oturma odasına alarak karısı Chunja An’la tanıştırdı. Byungeun kadının bir sorunu olduğunu öğrendi. Kilisesindeki Pazar günü ibadetlerine katılamıyordu, çünkü sadece Cumartesi tatil olmak üzere haftada altı gün çalışıyordu.

“Biz kiliseye Cumartesi gidiyoruz” dedi Byungeun. “Bizimle gelmek ister misiniz?”

Çok geçmeden kadın vaftiz oldu.

İki yıl içinde Byungeun (solda), üç kişiyi İsa’ya götürdü. Ona göre, 58 yaşındaki bir taksi şoförü olan kendisi bunu yapabiliyorsa, herkes yapabilir.

“İşinizi azaltın ki Allah’ın işini yapabilesiniz” dedi. “Hayatınızı basitleştirin, sonra da onu yeni canlarla tanışmanın sevinciyle doldurun.”