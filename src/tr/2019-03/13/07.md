---
title:  Ek Çalışma
date:   27/09/2019
---

Ellen G. White, Elçilerin İşleri kitabında “Sadık Bir Tanık” (s. 546–556) bölümünü; Welfare Ministry [Sağlık Hizmeti] kitabında “Kindness the Key to Hearts [Yüreklerin Anahtarı Nezaket]” (s. 81–86) bölümünü oku.

“Öğrencilerin yaptığı işi biz de yapmalıyız. Her Hristiyan bir müjdeci olmalıdır. Anlayış ve merhametle yardıma ihtiyaç duyanlara hizmet etmeli, özverili bir samimiyetle ızdırap içindeki insanlığın dertlerini hafifletmeye çalışmalıyız...

“Açları doyurmalı, çıplakları giydirmeli ve acı çekenlerle dertlileri teselli etmeliyiz. Çaresizlere hizmet etmeli ve umutsuzlara umut ilham etmeliyiz.

“Mesih’in özverili hizmette ortaya konan sevgisi, kötülük yapanı ıslah etmekte kılıçtan ya da mahkemeden daha etkili olacaktır... Sıklıkla, tekdir karşısında taşlaşan bir yürek, Mesih’in sevgisi karşısında yumuşayacaktır.”—Ellen G. White, The Ministry of Healing [Şifa Hizmeti], sayfa 104, 106.

“Kölelik, kast sistemi, haksız ırkçı önyargılar, yoksulların ezilmesi, zor durumda olanların ihmal edilmesi; bunların hepsi Hristiyanlığa aykırı, insan neslinin iyiliği için ciddi bir tehlike ve Mesih’in kilisesinin Rabbi tarafından ortadan kaldırılması için görevlendirildiği kötülükler olarak ifade edilmiştir.”—Genel Konferans başkanı A. G. Daniells, Ellen. G. White’ın cenazesinde onun işi hakkındaki konuşmasından, Life Sketches of Ellen G. White [Ellen G. White’ın Yaşamından Öyküler], s. 473.

**Tartışma Soruları**

`1. Dünyadaki ihtiyacı azaltmak için çalışan pek çok insan, topluluk ve örgüt var. Yedinci Gün Adventist Kilisesi bu konuda hangi kendine özgü kuvvetleri, görüşleri ve kaynakları ortaya koyabilir?`

`2. Kilise topluluğun tarafından cesaretlendirildiğini ve desteklendiğini hissettiğin bir zamanı hatırlıyor musun? Bu tecrübenden öğrendiklerinle sen de başkalarını aynı şekilde nasıl cesaretlendirebilirsin?`

`3. Kilise topluluğunun desteğine ek olarak, “iyilik yapmaktan usanmış” hale gelmekten kaçınmana yardım edebilecek başka neler yapılabilir?`

`4. Şu anda, dünya genelinde Yedinci Gün Adventist kilisesinin desteklediği, adalet ve yoksullukla ilgili hangi projeler ve girişimlerden haberin var? Kilisenin bu yöndeki çalışmasına ne şekilde katkıda bulunabilirsin?`

**Özet**: Evet, Hristiyanlar olarak başkalarının, özellikle de acı içinde, zorluk çeken ve ezilen insanların ihtiyaçlarına hizmet etmeye çağrıldık. Her ne kadar bu konuda bireysel sorumluluklara sahip olsak da, başkalarına hizmet etmeye odaklanmış bir topluluk olarak, bir kilise ailesi olarak birlikte çalışarak çok daha etkili olabiliriz.