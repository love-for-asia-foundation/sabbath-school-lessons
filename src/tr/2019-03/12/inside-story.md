---
title:  Inside Story
date:   20/09/2019
---

#### ABD’li Motorcu Sebt’i Kabul Ediyor

_Yazan: Andrew McChesney, Adventist Müjdeleme_

ABD’nin Batı Virginia eyaletinde Harley–Davidson motoruyla emeklilere dağıtmak üzere yemek almak için geldiği yaşlı merkezinde aldığı davet Richard Smith’i şaşırtmıştı.

Kendisi de yaşlı merkezinde çalışan Ruth “Benimle birlikte Yedinci Gün Adventist kilisesine gitmek ister misin?” diye sordu.

Richard “Bilmem” dedi. “Adventist Kilisesi hakkında hiçbir şey bilmiyorum.”

72 yaşındaki Richard iki evliliği ve iki işi sürecinde çeşitli Pazar kiliselerini ziyaret etmişti. Fakat hiç vaftiz olmamıştı. Hangi kiliseye katılacağını bilmiyordu ve sıklıkla “Allah bir gün beni uyandırıp başka bir kiliseye gitmemi söylerse, oradan ayrılmaya hazır olmalıyım” diye düşünüyordu.

Böylece, Ruth onu kiliseye davet ettiğinde “Önce benim kiliselerime bir gidelim” yanıtını verdi.

Kendisinden altı yaş küçük, boşanmış bir hemşire olan Ruth’a, Pazar günü birlikte ilk kiliseyi ziyaret ettikten sonra fikrini sordu.

Ruth, kilisenin tatlı çöreklerini ve meyve suyunu kastederek “Sadece kahvaltı için gelseydim, iyiydi” diye yanıtladı. 

Richard’ın ikinci kiliseden sonraki sorusuna cevap olarak, Ruth pastörün duyurulara vaazdan çok daha fazla zaman harcadığını belirtti.

Ruth’un gözlemleri Richard’a farklı bir bakış açısı kazandırmıştı ve sonunda onunla Adventist kilisesine gitmeyi kabul etti. Çok geçmeden kilisenin pastörü Bill Hunt’ı Kutsal Kitap’la ilgili soru yağmuruna tuttu ve aldığı cevaplar onu hayrete düşürdü.

“Sanki başımın üstünde bir perde vardı” dedi Richard. “Arasından görebiliyordum, ama her şey bulanıktı. Bill bir anda o perdeyi kaldırdı ve dedim ki, ‘Vay canına, her şey gün gibi aşikâr!’”

Richard’ın aynı zamanda pastörle ortak bir ilgi alanı vardı; ikisi de motorcu.

Ardından pastör Richard’ı bir müjdeleme toplantısına, Batı Virginia’da 2015’in On Üçüncü Sebt Sunuları’yla finanse edilen 35 müjdeleme toplantısından birine katılmaya davet etti. Richard Ruth’la birlikte katıldı ve vaftiz oldu. Huntignton Kilisesi’nde, 2016’daki toplantılardan sonra toplam sekiz kişi vaftiz oldu.

Bugün, 72 yaşındaki Richard (solda), İsa’ya olan sevgisini dinlemek isteyen herkesle paylaşıyor. 

“Rab bana çok iyi bakıyor ve ‘Neden?’ diye düşünüyorum” dedi Richard. “Biliyorum, O herkese bakıyor, ama neden? Sanki yemek masasında oturmuş, tabağıma bakıyorum ve sevdiğim tüm yemekler o tabakta var. Daha başka ne isteyebilirim?”