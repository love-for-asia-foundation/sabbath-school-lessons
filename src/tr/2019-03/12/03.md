---
title:  Merhamet Yorgunluğu
date:   16/09/2019
---

Tüm iyi niyetimizin “dünyadaki bütün belaya” yenilmesi ihtimaline karşı direnirken, pek çoğumuz acı çeken kişilerin hayatlarında bir değişim gerçekleştirmek için daha fazlasını yapmak ister. Muhtaç olanlara olumlu karşılıklar vermemize yardım edebilecek birkaç tavır ve eylem vardır.

Merhamet: Daha önce gördüğümüz gibi, harekete geçmenin ilk adımı acı çekenlerin ıstırabını fark edip onlarla duygudaşlık kurmaktır. Acı çekenlere karşı hassasiyetimizi geliştirmeli ve sürdürmeliyiz. Bugün, üzüntü ve felâketlere çok fazla maruz kaldığımız için, birçoğumuzun duygusal enerjimizi ve mali desteğimizi gerektiren pek çok durumdan usandığımız fikrine dayanan “merhamet yorgunluğundan” bahsediliyor. İsa etrafındaki kötülük ve acıların kuvvetli bir şekilde farkındaydı; fakat merhametli olmaya devam etti. Biz de öyle olmalıyız.

Eğitim: Adaletsizlik ve yoksulluk içeren pek çok durum karışık olduğu için, bu durumlar karşısında ne yapabileceğimizi dinlemek ve öğrenmek önemlidir. İyi niyetli insanların, yardım etmeye çalışırken diğer kişilerin yaşamlarına zarar verdikleri pek çok örnek meydana gelmiştir. Bu harekete geçmemek için bir bahane olmasa da, müdahil olurken bunu bilgili ve düşünceli yöntemlerle yapmaya çalışmamız gerekir.

Dua: Bir sorunla karşılaştığımızda ilk düşündüğümüz “fiili olarak” harekete geçmek olur. Fakat Kutsal Kitap bize dua etmenin de fiili olduğunu hatırlatıyor. Fakirlerin ve zulme uğrayanların hayatlarında, onlar için ve onlar üzerinde iktidar sahibi olanlar için ettiğimiz dualarla değişim sağlayabiliriz (bkz. 1Ti. 2:1, 2), ayrıca yardımımızı sunarken nasıl daha iyi karşılık verebileceğimize dair Allah’ın rehberliğini talep ederiz (bkz. Özd. 2:7, 8).

Beklentiler: Acıyı dindirmeye çalışmanın önemli unsurlarından bir diğeri de, toplumsal, siyasi ve kişisel durumların karmaşıklığını göz önünde bulundurarak uygun beklentilere sahip olmaktır. Bizim umudumuz insanlara başka türlü sahip olamayacakları seçimler ve fırsatlar sunmak olmalıdır. Zaman zaman insanların bu fırsatları değerlendirme şekilleri bizi hayal kırıklığına uğratacak olsa da, bu seçimlere saygı duymalıyız. Acı çekenlerin yararına hangi şekilde çalışıyor olursak olalım, yol gösterici ilkemiz “insanların size nasıl davranmasını istiyorsanız, siz de onlara öyle davranın”(Mat. 7:12) olmalı.

`Yakup 1:5–8 ayetlerini oku. Hristiyan eyleminde duanın rolü ne olmalı? Yakup 2:15, 16 ayetlerinde, başkaları için dualarımızın yanıtlanmasına nasıl katılabileceğimize dair ne öneriliyor?`