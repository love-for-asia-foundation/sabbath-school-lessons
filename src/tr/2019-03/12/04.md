---
title:  Cömertlik
date:   17/09/2019
---

“Tanrı sevinçle vereni sever” (2Ko. 9:7) ve cömertçe vermek Hristiyan yaşamının önemli bir unsurudur. Kutsal Kitap’ın bizim bağışlarımızı ve mali önceliklerimizi sorgulamasına izin vermeliyiz, fakat cömertlik sadece bir amaç için para vermek değildir, ne kadar çok para olursa olsun.

Tersine, cömertlik yaşamdaki tutumların en büyüklerinden biri ve 112. Mezmur’da birkaç kez bahsedildiği gibi, “RAB’den korkanların” anahtar niteliklerinden biridir: “Ne mutlu eli açık olan, ödünç veren, işlerini adaletle yürüten insana!” (Mez. 112:5).

`Aşağıdaki ayetler ihtiyaç sahiplerine karşı cömert davranmakla ilgili ne öğretiyor? Lev. 25:35–37, Mez. 119:36, 2Ko. 8:12–15, 1Yu. 3:16–18, 1Ti. 6:17–19.`

Pavlus, Yeni Ahit mektuplarında sürekli olarak –İsa’nın bizim için canını vermesiyle en mükemmel şekilde ifade edilmiş olan– Allah’ın cömertliğinin, Hristiyan umudunun kaynağı olduğundan bahseder. Karşılık olarak, O’nun bizim için ölümü aynı zamanda başkalarına karşı cömertlikle dolu bir hayat yaşamamızı teşvik eden etkendi: “Mesih’te sahip olduğumuz her iyiliğin bilincine vararak imana dayanan paydaşlıkta etkin olman için dua ediyorum” (Flm. 1:6).

Cömertlik, yaşama karşı büyük, cesur ve kucaklayıcı bir tutumdur. Özel hayatlarımız, toplumlarımız ve kültürlerimiz bizi kendimize odaklanmaya, olabildiğince kendimiz için biriktirmemeye teşvik eder. Kabul edelim ki, birçoğumuzun olağan hali zaten hep benlik, benlik, benliktir.

Eğer gerçekse, imanımız bizim benliğe ölmemizi ve daha çok başkaları için yaşamamızı sağlayacaktır. İmanımız dünyayı ve içinde yaşayan insanları Allah’ın gördüğü gibi, hem iyilikleri hem de bozukluklarıyla tahayyül etmemize yardım eder ve bizi muhtaç olanlara mümkün olduğu kadar yardım etmeye yönlendirir.

Yaşamanın bir niteliği olarak, cömertlik bağış toplayanlar ve yardım kuruluşları tarafından halihazırda takdir ediliyor. Böyle bir cömertlik ölçülebilirdir ve doğrudan uygulanabilir. Fakat büyük bağışlar yapmak her zaman cömert bir hayat yaşandığının göstergesi değildir (bkz. Mar. 12:41–44). Cömert bir hayat her türlü bağıştan daha büyük ve daha değerlidir. Yaptığımız her şeyde cömert bir ruh olması için gayret etmeli ve buna değer vermeliyiz. Cömertlik pek çok kişi için doğal olarak gelişmez; o yüzden günahkâr ve bencil insanlığımızın bizi aşağı çekmesine bakmaksızın, önceden planlayarak ve kasıtlı olarak hayatlarımızda ortaya koymamız gereken şey lütuftur.

`Cömertçe olsa da para vermek dışında, cömert bir ruhu sergileyebileceğimiz diğer yöntemler nelerdir?`