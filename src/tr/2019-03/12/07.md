---
title:  Ek Çalışma
date:   20/09/2019
---

Ellen G. White, The Ministry of Healing [Şifa Hizmeti] kitabında “A Higher Experience [Daha Yüksek Bir Deneyim]” (s. 503–516); Testimonies for the Church [Kilise için Tanıklıklar] 3. ciltte “Duty to the Unfortunate [Talihsiz Olanlara Karşı Görev]” ve “Man’s Duty to His Fellow Men [İnsanın İnsan Kardeşlerine Karşı Görevi]” (s. 511–526) bölümlerini; Testimonies for the Church [Kilise için Tanıklıklar] 2. ciltte “Doing for Christ [Mesih için Yapmak]” (s. 24–37) bölümünü oku.

“Göğü ve yeri araştırın, duygudaşlığımıza ve yardımımıza ihtiyacı olanlara karşı yapılan merhamet işlerinde açığa çıkan hakikatten daha güçlü bir şekilde ortaya konulan bir hakikat bulamazsınız. İsa’da olan gerçek budur. Mesih’in adını taşıyanlar altın kuralın ilkelerini yerine getirdiklerinde, elçilerin zamanında olduğu gibi güç yeniden müjdeye eşlik etmeye başlayacaktır.”—Ellen G. White, Bereket Dağından Düşünceler, s. 129.

“Allah için en üst derecede sevgi ve birbirimiz için özverili sevgi – göksel Babamız’ın bahşedebileceği en iyi armağan işte budur. Bu sevgi bir güdü değil, fakat ilahî bir ilke, kalıcı bir güçtür. Kutsanmamış kalp bunu meydana getiremez ve üretemez. Bu yalnızca İsa’nın hüküm sürdüğü kalpte bulunur... Canda beslenen bu sevgi, hayatı tatlılaştırır ve dört bir yana arındırıcı bir etki döker.”—Ellen G. White, Elçilerin İşleri, s. 551.

**Tartışma Soruları**

`1. Bu haftanın dersinde gördüğümüz gibi, müjde İsa’nın bizim yararımıza çalıştığı gibi başkalarının yararına çalışmak için bir şablon ve etken olmaya devam ediyor. Bu, Allah’ın bizim için yaptığına ve bize olan sevgisini gösterme şekline dair iyi haberi kavrayışını ve takdirini ne şekilde genişletti?` 

`2. Sessizler için sesimizi yükseltmek, barışı sağlamaya girişmek ve benzer faaliyetler bizi toplumsal ve siyasi alanlara sürükleyebilir. Fakat Yedinci Gün Adventist Kilisesi her zaman kilisenin ve devletin ayrılığı ilkesini savunmuştur. Siyasete gereksiz bir şekilde müdahil olmakla, kamusal yöntemlerle barışı sağlama amacıyla konuşmanın ve çalışmanın arasındaki fark nedir?`

`3. Bu haftanın dersinde tartışılan hangi adımı ya da faaliyeti hayatında ve toplumunda gerçekleştirmek istersin? Bunu nasıl gerçekleştirirsin?`

`4. Toplumundaki ya da dünyadaki kötülük ya da zulümle ilgili hangi konu hakkında dua etmeye karar verdin?`

**Özet**: İsa’nın izleyicisi olmak, içimizde Allah’ın yoksullara ve ezilenlere karşı etkin ilgisine katılmak için bir tutku oluşturmak da dahil olmak üzere, hayatlarımızı pek çok şekilde değiştirecek. Asla kolay bir görev değil ve nadiren popüler, fakat bu önceliklerimizi değiştirecek ve bizi etrafımızdaki dünyadaki acıyı iyileştirmemiz için gerçek adımlar atmaya teşvik edecek.