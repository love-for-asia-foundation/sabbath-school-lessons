---
title:  Merhameti Sevmek
date:   14/09/2019
---

### Konuyla İlgili Metinler
Mat. 6:25–33; Yak. 1:5–8; 2:15, 16; Yşa. 52:7; 1Yu. 3:16–18; Yşa. 58:1–10.

> <p>Hatırlama Metni</p>
> “Karanlıkta ışık doğar dürüstler için, lütfeden, sevecen, doğru insanlar için. Ne mutlu eli açık olan, ödünç veren, işlerini adaletle yürüten insana!” (Mez. 112:4, 5).

Daha önce gördüğümüz gibi, Kutsal Kitap Allah’ın yoksullara ve zulüm görenlere karşı duyduğu ilginin coşkulu anlatımlarıyla, ayrıca onların yararına çalışmaya yönelik halkına yaptığı çağrılarla dolu. Bu konulara verilen öneme rağmen, Kutsal Kitap’ın bu emri sadece ara sıra ve kısmen gerçekleştirilmiştir, tamamlanması ise ancak Mesih’in dönüşüyle ve bunu izleyen doğaüstü olaylarla olacaktır.

O zamana kadar, iblis ve onun meleklerinin karanlık ruhsal etkisinden beslenen kötülük, pek çok biçimde varlığını sürdürür. Çoğunlukla bu kötülüğün en görünür olduğu durumlar yoksulluk, şiddet, zulüm, kölelik, sömürü, bencillik ve açgözlülüktür. Böyle bir dünyada, toplumlarımız, kiliselerimiz ve ailelerimiz, bazen bunu yapmak ne kadar zor olursa olsun, bu kötülüklere karşı durmalıdır. Allah’ın sevgisine ve emirlerine karşılık olarak, İsa’nın hizmeti ve kurbanlığının ışığında yaşayarak ve Kutsal Ruh’un varlığıyla güçlendirilip yönlendirilerek, “adil davranma, sadakati sevme ve alçakgönüllülükle [Tanrınız’ın] yolunda yürüme” (bkz. Mik. 6:8) çabamızda merhametli, yaratıcı ve cesaretli olmalıyız.

_*21 Eylül Sebt Günü’ne hazırlık için bu haftanın konusunu çalışın._