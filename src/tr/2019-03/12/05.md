---
title:  Barışı Sağlamak
date:   18/09/2019
---

`Matta 5:9 ayetini oku. Yaşadığımız dünyada, İsa’nın burada söylediğini nasıl yapabiliriz? Sonuçta, ne kadar başarılı olabiliriz? Bkz. Markos 13:7.`

Şiddetli çatışma, acının çok önemli bir sebebidir. Savaşın bedeli içinde doğrudan kurbanlar ve parçalanmış hayatlar, insanların diğer ihtiyaçlarını gidermeye ve savaştan sağ çıkanlarla gazilerin, hatta “galiplerin” devam eden acılarını hafifletmek için kullanılsa çok daha iyi olacak olan ordu teçhizatına verilen önem ve ayrılan kaynaklar vardır. Sonra, ailelerde ve toplumlarda sayısız yaşamda iz bırakan birçok küçük çaplı çatışmalar var. Bu sebeple, adalet özlemi barışı sağlamakla ilgili emri görmezden gelemez.

İsa’nın müjdesinin merkezinde, günahkâr insanları Yaratıcılarıyla barıştıran, Allah’ın merhametli ve muazzam barışı sağlama işi vardır (bkz. 2Ko. 5:18–21). Bizim katıldığımız uzlaşma, bizim de bu uzlaşmaya başkalarının katılmasına “elçiler” olmamız için, bize örnek teşkil ediyor.

`Yeşaya 52:7. Bu ayeti de nasıl hayata geçirebiliriz?`

Barış müjdesi ayrıca vahşi dünyamızda barış için çalışmamız için bizi teşvik ediyor, örnek oluyor ve kaynak sağlıyor: “Allah’la uyumlu kalp, göğün barışına paydaştır ve bereketli etkisini tüm çevresine yayacaktır. Barış ruhu, dünyasal çekişmeden dolayı yorulan ve sıkıntı çeken kalpler üzerine çiğ gibi yağacaktır.”—Ellen G. White, Bereket Dağından Düşünceler, s. 33.

İsa Dağdaki Vaaz’da “Ne mutlu barışı sağlayanlara! Çünkü onlara Tanrı oğulları denecek” (Mat: 5:9) dedi. Bunu ileriye götürerek, sadece cinayete karşı emri doğrulamakla kalmadı, öfkelenmememiz ve kin tutmamamız gerektiğini (bkz. Mat. 5:21–26), düşmanlarımızı sevmemiz ve bize zulmedenler için dua etmemiz gerektiğini (Mat. 5:43–48), yani onların iyiliği için etkin olarak girişimde bulunmamız gerektiğini söyledi. Yaşamlarını dünyanın sorunlu bölgelerinde barışı sağlamaya adamış, barışıklığın ve iyileşmenin işaretlerini oluşturan ve sıklıkla bu çatışmaların getirdiği adaletsizliğin ve acının büyük bölümünü hafifletmeyi başaran insanlara dair pek çok ilham verici öykü mevcut.

`Yerel kilisenizin kendi bölgesinde barışı sağlama işlevini yerini getirmesinin yöntemleri neler?`