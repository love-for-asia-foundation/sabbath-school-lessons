---
title:  Ek Çalışma
date:   16/08/2019
---

Ellen G. White, Welfare Ministry [Refah Hizmeti] kitabında “In the Footsteps of the Master [Efendi’nin İzinde]” (s. 117–124) bölümünü; The Ministry of Healing [Şifa Hizmeti] kitabında “Days of Ministry [Hizmet Günleri]” (s. 29–50) bölümünü; Çağların Arzusu kitabında “Tapınak Tekrar Arındırılıyor” (s. 589–600) ve “Pilatus’un Mahkemesinde” (s. 723–740) bölümlerini [Sevgi Öğretmeni, s. 577–589 ve 713–731] oku.

“Allah, Kendi sözünde yasasını çiğneyenleri cezalandıracağına dair kesin kanıtlar vermiştir. O’nun günahkâra adaletle muamele edemeyecek kadar merhametli olduğunu söyleyerek kendilerini avutanların, Golgota’daki çarmıha bakmaları yeterlidir. Lekesiz Tanrı Oğlu’nun ölümü, “günahın ücreti[nin] ölüm” olduğunu, Allah’ın yasasının her ihlâlinin mutlaka adil karşılığını görmesi gerektiğini doğrulamaktadır. Günahsız Mesih insanlık uğruna günah olmuştur. Günahın yükünü taşımış, Babası’nın, yüzünü yüzünden çevirmesine katlanmış, en sonunda yüreği parçalanmış ve canını vermiştir. Tüm bu fedakârlık, günahkârların kurtulabilmesi için yapılmıştır. İnsan, günahın cezasından başka hiçbir şekilde kurtulamazdı. Böylesi yüksek bir bedelle sunulan bu kefaretten pay almayı reddeden her can, kendi günahının yükünü taşımalı ve cezasına katlanmalıdır.”—Ellen G. White, Büyük Mücadele, s. 539, 540.

**Tartışma Soruları**

`1. Yukarıdaki Ellen White alıntısını oku. Adaletsizlik gerçeğine şu açıdan bakalım: masum olan Mesih, suçluların cezasını çekiyor! Bu kritik gerçeği her zaman göz önünde bulundurmamız neden çok önemlidir?`

`2. İsa bahsettiği türden “krallığı” getirmek için hiçbir zaman siyasi reformu savunmadı. Sonuçta, tarih ezilenlere ve zulüm görenlere yardım etme adına şiddet ve zulüm uygulayan insanların çok üzücü öyküleriyle dolu. Çoğunlukla tüm yapılan zulmeden sınıfın bir diğeriyle değiştirilmesi olmaktan öteye gidemiyor. Her ne kadar Hristiyanlar ezilenlere yardım etmeye çalışmak için yönetici sınıfla işbirliği yapabilirse, hatta yapmalıysa da, bu hedeflere ulaşmak için siyasetten yararlanma konusunda neden her zaman temkinli olmalılar?`

`3. Kurtuluş planının neyi gerektirdiğini düşün. Adil olan İsa, adaletsiz olanlar için –yani her birimiz için– acı çekiyor. Bizim yararımıza olan bu büyük fedakârlık neden bizi Mesih’te yeni insanlar yapmalı?`

**Özet**: Müjdelerde İsa’nın hizmeti Eski Ahit peygamberlerinin işlerine atıfta bulunularak sunulmuş ve açıklanmıştır. Yoksullara iyi haber, zulme uğrayanlara hürriyet ve incinmiş olanlara şifa, Mesih’in işaretleri olarak duyurulmuştu; İsa da hizmeti boyunca bunları ortaya koydu. Fakat O ölümüyle aynı zamanda adaletsizliğin en şiddetli darbesine maruz kaldı ve sonunda düşkün insanlığın ve gaddarlığın en kötü yönlerini yendi. O’nun bizim için haksız yere ölmüş olması sayesinde, günahlarımız bağışlanabilir ve sonsuz hayat vaadine sahip oluruz.