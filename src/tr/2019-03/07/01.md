---
title:  İsa ve İhtiyaç Sahipleri
date:   10/08/2019
---

### Konuyla İlgili Metinler
Luk. 1:46–55, 4:16–21, 7:18–23, Mat. 12:15–21, Mat. 21:12–16, Mar. 11:15–19, Yşa. 53:3–6.

> <p>Hatırlama Metni</p>p>
> “Rabb’in Ruhu üzerimdedir. Çünkü O beni yoksullara Müjde’yi iletmek için meshetti. Tutsaklara serbest bırakılacaklarını, körlere gözlerinin açılacağını duyurmak için, ezilenleri özgürlüğe kavuşturmak ve Rabb’in lütuf yılını ilan etmek için Beni gönderdi” (Luk. 4:18, 19).

İsa, beden almasının diğer sebeplerinin yanı sıra, Allah’ın nasıl olduğunu bize göstermeye geldi. Bunu öğretisiyle, kurbanlığıyla ve yaşamıyla gerçekleştirdi; yani sıradan insanlarla ilişki kurma biçimiyle. Birçok eylemi başkalarının hayatlarında hemen ve gerçek değişiklikler sağladı.

Mesih’in hizmetinin bu yönü, Eski Ahit peygamberleri, İsa’nın annesi Meryem, hatta kaydedilen ilk vaazında (Luka 4. bölüm) görevini tanımlarken bizzat Kendisi tarafından öngörülmüştü. Buna ek olarak, Müjde yazarları İsa’nın öyküsünü aktarırken O’nun ne yaptığını açıklamak için sıklıkla Eski Ahit peygamberlerinin dilini kullandılar. Bu şekilde, İsa’nın hayatı bu peygamberlerin geleneğinde (yoksullar ve mazlumlara duydukları şefkat de dâhil olmak üzere) açık bir şekilde görülüyordu.

Fakat din önderleri İsa’yı bir tehdit olarak algıladılar. Korkunç bir adaletsizlik ve zalimlik örneği göstererek, İsa’yı tutuklattılar, haksız bir şekilde yargılattılar ve çarmıha gerdirdiler. Allah İsa’nın şahsında adaletsizliğin nasıl bir duygu olduğunu biliyor; ve O’nun ölümünde, kötülüğün dehşetine maruz kaldı. Fakat İsa’nın dirilişinde, hayat, iyilik ve kurtuluş adına zafer kazandı.

_*17 Ağustos Sebt Günü’ne hazırlık için bu haftanın konusunu çalışın._