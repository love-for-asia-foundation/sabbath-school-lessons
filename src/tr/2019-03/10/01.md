---
title:  Müjde’yi Yaşamak
date:   31/08/2019
---

### Konuyla İlgili Metinler
Rom. 8:20–23; Yu. 3:16, 17; Mat. 9:36; Ef. 2:8–10; 1Yu. 3:16, 17; Va. 14:6, 7.

> <p>Hatırlama Metni</p>
> “İman yoluyla, lütufla kurtuldunuz. Bu sizin başarınız değil, Tanrı’nın armağanıdır.  Kimsenin övünmemesi için iyi işlerin ödülü değildir. Çünkü biz Tanrı’nın yapıtıyız, O’nun önceden hazırladığı iyi işleri yapmak üzere Mesih İsa’da yaratıldık” (Ef. 2:8–10).

Allah’ın emirleri, istekleri ve talimatları hakkında konuştuğumuzda, yaptıklarımızın bir şekilde bize kurtuluşumuzu kazandıracağını veya buna katkıda bulunacağını, ya da başka bir şekilde Allah’ın lütfunu kazandıracağını düşünme tehlikesini göze alırız; hatta bu ayartıyla yüzleşiriz. Fakat Kutsal Kitap bize tekrar tekrar İsa ve O’nun çarmıhtaki bizim için vekâleten ölümü aracılığıyla Allah’ın lütfuyla kurtulan günahkârlar olduğumuzu söyler. Buna herhangi bir şekilde ne katkı yapabiliriz ki? Ya da, Ellen G. White’ın yazdığı gibi: “İnsandaki tüm iyi, onurlu, kutsal ve güzel şeyleri bir araya getirip, Allah’ın meleklerine insan canının kurtuluşunda bir rol almak için başvuruda bulunsanız, teklif ihanet olarak görülüp reddedilirdi.”—Ellen G. White, Faith and Works [İman ve İşler], s. 24.

Fakat aynı zamanda, ihtiyaç sahiplerine yönelik merhamet ve şefkat işlerimiz yasacılık olarak görülmemelidir. Aksine, kurtuluşu kavrayışımız ve takdirimiz geliştikçe, Allah’ın sevgisiyle O’nun yoksullara ve zulme uğrayanlara karşı ilgisi arasındaki bağlantı bize, yani O’nun sevgisinin alıcılarına geçer. Aldık, öyleyse vereceğiz. Allah’ın bizi ne kadar sevdiğini gördüğümüzde, aynı zamanda O’nun başkalarını ne kadar sevdiğini ve bizi de onları sevmeye çağırdığını görmüş oluyoruz.

_*7 Eylül Sebt Günü’ne hazırlık için bu haftanın konusunu çalışın._