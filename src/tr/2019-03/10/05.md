---
title:  Bizim Ortak İnsanlığımız
date:   04/09/2019
---

İsa, hizmeti ve öğretisiyle, tavizsiz bir kapsayıcılığı teşvik etti. Her kim samimi sebeplerle O’nun ilgisini istediyse (ister kötü üne sahip kadınlar, ister vergi görevlileri, cüzamlılar, Samiriyeliler, Romalı yüzbaşılar, din önderleri ya da çocuklar olsun), O içten bir sıcaklık ve ilgiyle onları bağrına bastı. İlk kilisenin dönüştürücü şekillerde keşfedeceği gibi, sunulan kurtuluş armağanı da buna dâhildi. 

İlk imanlılar müjdenin kapsayıcılığını yavaş yavaş fark etmeye başladıkça, başkaları için iyi işler yapmayı sadece “hoş” bir şey yapmış olmak için imanlarına dâhil etmiyorlardı. Bu onların müjde anlayışının özüydü, zira bunu İsa’nın hayatında, hizmetinde ve ölümünde tecrübe etmişlerdi. Önce bireysel olarak Pavlus ve Petrus gibi önderleri (örneğin bkz. Elç. 10:9–20), sonra da Yeruşalim kurulunda tüm kiliseyi (bkz. Elç. 15. bölüm) ilgilendiren sorunlarla ve meselelerle boğuşurlarken, Allah’ın sevgisine ve kapsayıcılığına ve bunun O’nu izlediğini iddia edenlerin yaşamlarında nasıl hayata geçirilmesi gerektiğine ilişkin kavrayışlarında bu iyi haberin getirdiği çarpıcı değişikliği fark etmeye başladılar.

**Aşağıdaki ayetlerin her biri ortak insanlığımıza dair bize ne öğretiyor? Her bir fikir başkalarına karşı olan tavrımızı ne şekilde etkilemeli?** 

`Mal. 2:10`

`Elç. 17:26`

`Rom. 3:23`

`Gal. 3:28`

Galatyalılar 3:28 ayeti, İsa’nın anlattığı gündelik hayata dair iyi Samiriyeli öyküsünün teolojik özetidir. Kime hizmet etme yükümlülüğümüz olduğunu tartışmak yerine, gidip hizmet edelim, hatta bize hizmet etmesini beklemeyeceğimiz kişilerden hizmet görmeye hazırlıklı olalım. Küresel insanlık ailesinin ortak unsuru, müjdeyle birbirine bağlanmış olanların ortak ailesinde daha yüksek bir düzeyde, bizi Kendisinde birliğe çağıran Allah’ın kurtaran sevgisi sayesinde fark edilir: “İster Yahudi ister Grek, ister köle ister özgür olalım, hepimiz bir beden olmak üzere aynı Ruh’ta vaftiz edildik” (1Ko. 12:13).