---
title:  Ek Çalışma
date:   06/09/2019
---

Ellen G. White, Çağların Arzusu kitabında “Allah Bizimle” (s. 19–26) bölümünü [Sevgi Öğretmeni, s. 13–22]; Ministry of Healing [Şifa Hizmeti] kitabında “Saved to Serve [Hizmet Etmek için Kurtarıldık]” (s. 95–107) bölümünü oku.

“Allah tüm yeryüzünü Kendi bağı olarak sahiplenmektedir. Her ne kadar şu anda gaspçının elinde olsa da, Allah’a aittir. O yaratılışla olduğu kadar, kurtarışla da O’nundur. Dünya için Mesih’in kurbanlığı verildi. ‘Allah dünyayı öyle sevdi ki, biricik doğmuş olan Oğlu’nu verdi.’ Yuhanna 3:16. Tüm diğer armağanlar, bu bir armağan aracılığıyla insanlara verilmektedir. Tüm dünya gündelik olarak Allah’tan bereketler almaktadır. Her yağmur damlası, nankör neslimizin üzerine yansıyan her ışık huzmesi, her yaprak, çiçek ve meyve, Allah’ın uzun süren müsamahasına ve O’nun büyük sevgisine tanıklık eder.”—Ellen G. White, Christ’s Object Lessons [Mesih’in Örnek Dersleri], s. 301, 302.

“Mesih’te Yahudi, Grek, tutsak, özgür yoktur. Tümü O’nun değerli kanı aracılığıyla yaklaştırılır. (Gal. 3:28; Ef. 2:13).

“Dinî inançlardaki fark ne olursa olsun, ıstırap içindeki insanlığın çağrısı işitilmeli ve yanıtlanmalıdır...

“Dört bir yanımızda duygudaş sözlere ve yardımcı eylemlere ihtiyaç duyan zavallı, denenen canlar bulunmaktadır. Duygudaşlığa ve yardıma ihtiyaç duyan dullar vardır. Mesih’in Kendi izleyicilerine Allah’tan bir emanet olarak almalarını emrettiği yetimler vardır. Bunlar çoğu zaman ihmal edilmektedir. Pejmürde, inceliksiz ve görünürde her bakımdan itici olabilirler; ancak onlar Allah’ın varlıklarıdır. Bir bedel karşılığı satın alınmışlardır, O’nun gözünde bizim kadar değerlidirler. Allah’ın büyük ev halkının üyeleridirler ve Hristiyanlar O’nun vekilharçları olarak onlardan sorumludurlar.”—Ellen G. White, Christ’s Object Lessons [Mesih’in Örnek Dersleri], s. 386, 387.

**Tartışma Soruları**

`1. İyi işler yapıp başkalarına yardım etmeye çalışırken, bunun bir şekilde bizi daha iyi yaptığını ve bize Allah’ın fark etmesi gereken bir erdem kazandırdığını düşünme ayartısına ne şekilde karşı koyabiliriz?`

`2. Kiliseniz “hiçbir ayrımın olmadığı,” herkesin Mesih’te bir olduğu bir topluluk mu? Bu konuda nasıl daha iyi olabilir? Kiliseniz başkalarına karşı ne kadar kapsayıcı?`

`3. İhtiyacı olanlara iyilik yaparken, başka bir sebep yoksa bile sadece onların ihtiyacı olması ve bizim de yardım edebilecek durumda olmamızla beraber, aynı zamanda onlara müjdenin gerçeklerini iletirken doğru dengeyi nasıl bulabiliriz? İkisini birden yapmayı nasıl öğrenebiliriz ve ikisini birden yapmak neden her zaman daha iyidir?`

**Özet**: Kurtuluş planında ifade edilen ve İsa’nın hayatında ve kurbanlığında sergilenen Allah’ın sevgisi bize bağışlanma, yaşam ve umut sunuyor. Bu lütfu alanlar olarak onu başkalarıyla paylaşmaya çalışırız, fakat bunu kurtuluşu kazanmak için değil, bunu yapmak için yaratılmış ve yeniden yaratılmış olduğumuz için yaparız. Böylelikle müjde ilişkileri dönüştürür ve bizi hizmet etmek için harekete geçirir, özellikle de en çok ihtiyaç duyanlara.