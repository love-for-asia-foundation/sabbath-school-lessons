---
title:  “Çünkü Allah O Kadar Çok Sevdi Ki...”
date:   01/09/2019
---

Yuhanna 3:16 ayetindeki “Çünkü Tanrı dünyayı o kadar çok sevdi ki...” ifadesinde, “dünya” sözcüğünün Grekçe aslı kosmos’tur, “yaratılmış, düzenlenmiş bir varlık olarak dünya” anlamına gelir.—The SDA Bible Commentary [Yedinci Gün Adventist Kutsal Kitap Şerhi], cilt 5, s. 929. Bu ayet insanlığın kurtuluşu hakkında, fakat kurtuluş planının tüm yaratılışa ilişkin sonuçları da var.

`Romalılar 8:20–23 ayetlerini oku. Bu, kurtuluş planındaki daha geniş kapsamlı konularla ilgili bize ne öğretiyor?`

Tabi ki, kurtuluş bir açıdan her birimizin Rab’le olan kişisel ilişkisiyle ilgili. Fakat dahası da var. Aklanma gerçekte sadece günahlarımızın bağışlanmasıyla ilgili değil. İdeal olarak, aynı zamanda İsa aracılığıyla ve Kutsal Ruh’un gücüyle Rabb’in, diğer şeylerle birlikte iyi işleri aracılığıyla dünyaya tanıklar olmaları sayesinde bağışlanmalarını ve kurtuluş güvencelerini kutlayan Allah’ın ailesini nasıl yarattığıyla ilgili olmalı.

`Yuhanna 3:16, 17 ayetlerini oku. 17. ayet, 16. ayetin daha geniş kapsamlı bir şekilde anlaşılmasına nasıl katkı sağlıyor?`

Allah’ın bizim dışımızdaki insanları da sevdiğini kabul edebiliriz. O bizim sevdiğimiz kişileri seviyor, biz de bundan sevinç duyuyoruz. O ayrıca bizim ulaştığımız kişileri de seviyor, bizim bu gerçeği fark etmemiz de çoğunlukla bizi onlara ulaşmaya teşvik eden etken oluyor. Fakat O aynı zamanda bizi rahatsız eden, hatta korktuğumuz kişileri de seviyor. Allah her yerdeki tüm insanları seviyor, bizim hoşlanmayabileceğimiz kişileri bile.

Bunun nasıl ortaya konduğunu görmek için Yaratılış’a bakabiliriz. Kutsal Kitap sürekli olarak etrafımızdaki dünyanın Allah’ın iyiliğinin bir kanıtı olduğuna işaret ediyor: “O, güneşini hem kötülerin hem iyilerin üzerine doğdurur; yağmurunu hem doğruların hem eğrilerin üzerine yağdırır” (Mat. 5:45). Yaşamın kendisi Allah’ın bir armağanı olduğuna göre, kişinin Allah’a karşı yanıtı ve tavrı ne olursa olsun, herkes bu armağanın birer alıcısıdır.

`Başkalarına ve içinde bulundukları durumlara karşı tavrımız, onların da Allah tarafından yaratılan ve sevilen varlıklar olduklarını fark ettiğimizde ne şekilde değişmeli?`