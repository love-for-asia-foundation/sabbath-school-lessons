---
title:  İkinci Geliş Umudunu Yaşamak
date:   07/09/2019
---

### Konuyla İlgili Metinler
Luk. 18:1–8; Matta 24–25; 1Ko. 15:12–19; Vaiz 8:14; 12:13, 14; Va. 21:1–5; 22:1–5.

> <p>Hatırlama Metni</p>
> “Bu nedenle, sevgili kardeşlerim, Rab yolunda verdiğiniz emeğin boşa gitmeyeceğini bilerek dayanın, sarsılmayın, Rabb’in işinde her zaman gayretli olun” (1. Korintliler 15:58).

İsa, Allah’ın krallığının bugünden bir parçası olabileceğimiz mevcut bir gerçek olduğunu duyurdu. Öğrencilerini aynı duyuruyu yapmaları, müjdeyi vaaz ederek ve başkalarına hizmet ederek; yani karşılıksız aldıkları gibi karşılıksız vererek, Kendi krallığını hayata geçirmeleri için gönderdi (bkz. Mat. 10:5–8).

Fakat İsa, krallığının başka türden bir krallık olduğunu –“bu dünyadan değil (Yu. 18:36)– ve henüz tamamlanmadığını da net olarak bildirdi. İsa’nın beden alması, hizmeti, ölümü ve dirilişiyle Allah’ın krallığı başlamış oldu, fakat İsa aynı zamanda krallığının dünyanın tüm krallıklarının yerine geçeceği ve Allah’ın hükümdarlığının tamamlanacağı bir zamanı bekliyordu.

Adventistler (bu gelişi ve bu krallığı bekleyenler), adlarının ifade ettiği üzere, umut insanlarıdır. Fakat bu umut sadece gelecekteki yeni bir dünyanın umudu değildir. Umut bir yandan geleceğe bakarken, bugünü de dönüştürür. Böyle bir umutla, bugün gelecekte yaşamayı beklediğimiz gibi yaşarız ve gelecekte dünyanın nasıl olacağına dair beklentilerimize uyan değişiklikleri yapmak için bugünden çalışmaya başlarız. 

_*14 Eylül Sebt Günü’ne hazırlık için bu haftanın konusunu çalışın._