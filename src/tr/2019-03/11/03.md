---
title:  Belirli Bir Tür Umut
date:   09/09/2019
---

Din, sıklıkla iman edenleri bugünkü yaşamdan uzaklaştırıp öbür dünyadaki daha iyi bir yaşama yönlendirme eğilimi yüzünden eleştirilir. Eleştiri, başka bir âleme odaklanmanın kutsanmış bir tür gerçeklerden kaçış haline gelmesine ve imanlıyı dünyaya ve topluma daha az yararlı biri haline getirmesinedir. İmanlılar zaman zaman bu tip davranışları besleyerek, vaaz ederek ve uygulayarak,  kendilerini bu eleştirilere açık bırakıyorlar.

Ayrıca, yoksullara ve zulme uğrayanlara şimdi kötü talihlerini kabullenmelerini, zira İsa döndüğünde her şeyin yoluna gireceğini söyleyen güç sahiplerinin korkunç örnekleri de önümüzde.

Evet, dünyamız düşkün, bozulmuş ve trajik bir yer; dolayısıyla Allah’ın dünyayı düzelteceği zamanı; adaletsizliğe, acıya ve kedere son vereceği zamanı; mevcut kargaşanın yerine Kendi görkemli ve adil krallığını getireceği zamanı arzulamak yanlış veya yersiz değil. Sonuçta, bu umut da, bu vaat de olmasa, gerçekten başka bir umudumuz yok.

İsa, dünyanın sonuna ilişkin vaazında (bkz. Matta 24 ve 25), konuşmasının ilk yarısı boyunca ayrıntılı bir şekilde kaçışın gerekliliğinden bahsediyor, hatta “o günler kısaltılmamış olsaydı, hiç kimse kurtulamazdı” (Mat. 24:22) diyecek noktaya geliyor. Fakat bu daha çok, Allah’ın bu vaatlerinin önemine dair O’nun açıklamasına bir giriş. Geleceğe dair Hristiyan umudunun sadece –ya da öncelikle– “kaçış” unsuruna odaklanmak, İsa’nın üzerinde durduğu bazı daha derin konuları gözden kaçırmak anlamına gelir.

`Matta 24. ve 25. bölümleri oku. İsa’nın bu vaazından senin çıkardığın en önemli noktalar neler? İsa’nın, Kendisinin dönüşünü beklerken nasıl yaşamamız gerektiğine dair talimatlarını nasıl özetleyebilirsin?`

Geleceğe dair inancımızın bugün hayatımızı nasıl yaşadığımız üzerinde önemli etkileri var. Allah’ın dünyamız için belirlediği gelecekle ilgili vaatlerine sağlıklı bir güven, enerjik bir meşguliyeti harekete geçirmeli, başkaları için fark yaratan, zengin ve derin bir hayatın kıvılcımı olmalıdır.

`İsa’nın geri dönüşünün umudu ve vaadi, özellikle muhtaç olanlara yardım etme konusunda şu anki yaşam biçimimizi ne şekilde etkileyebilir ve etkilemeli?`