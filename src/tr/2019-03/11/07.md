---
title:  Ek Çalışma
date:   13/09/2019
---

Ellen G. White, Elçilerin İşleri kitabında “Daha Yüksek Bir Standarda Ulaşmaya Çağrı” (s. 309–322) bölümünü; Büyük Mücadele kitabında “Yeryüzünün Yıkımı” (s. 653–661) bölümünü oku.

“Allah’ın sesi halkının esaretini sona erdirdiği zaman, büyük yaşam mücadelesinde her şeylerini kaybetmiş olanların korkunç uyanışı meydana gelir. Deneme süresi devam ederken bu kişiler Şeytan’ın aldatmacalarıyla kör olmuş, günahlı yollarını haklı göstermişlerdi. Zenginler daha az talihli olanlardan üstün olmakla övünmüşlerdi; oysa zenginliklerini Allah’ın yasasını ihlal ederek kazanmışlardı. Açları doyurmayı, çıplakları giydirmeyi, adaletle davranmayı ve merhameti sevmeyi ihmal etmişlerdi... Dünyasal zenginlikler ve zevkler için ruhlarını satmışlar, Allah katında zengin olmaya çalışmamışlardır. Sonuçta, yaşamları hüsran olmuştur; zevkleri artık acıya dönüşmüş, hazineleri çürümüştür.”—Ellen G. White, Büyük Mücadele, s. 654.

“Büyük mücadele sona erer. Artık günahtan da, günahkârlardan da eser yoktur. Tüm evren temizlenmiştir. Engin yaratılışın tümünde uyum ve hoşnutluk tek bir nabız gibi atar. Her şeyi yaratan Kişi’den, engin uzayın derinlikleri boyunca, yaşam, ışık ve hoşnutluk akmaktadır. En küçük atomdan en büyük dünyaya kadar, canlı ya da cansız her şey, gölgelenemeyen bir güzellik ve mükemmel sevinç içinde, Allah’ın sevgi olduğunu ilan etmektedir.”—Ellen G. White, Büyük Mücadele, s. 678.

**Tartışma Soruları**

`1. Bu hafta çalıştığın dersin, hayatın şimdi ve burada önemli olduğunu ne şekilde gösterdiğini açıkla. Bunu, bazılarının bu hayat ve bu dünya için endişelenmememiz gerektiği çünkü Allah’ın onu yok edip baştan başlatacağı şeklindeki inancıyla karşılaştır. Biz de yeniden varoluş vaadi gerçeğine dayanarak muhtaç olanları ihmal etmemeye nasıl dikkat edebiliriz (ne de olsa Allah sonunda her şeyi yoluna koyacak)? Daha da kötüsü, bu gerçeği kullanarak başkalarını istismar edenlere dönüşmeyeceğimizden nasıl emin olabiliriz?`

`2. Yedinci Gün Adventistlerinin Kutsal Kitap peygamberlik sözü anlayışı, İsa’nın dönüşüne yaklaşıldıkça kötülüğün, sıkıntının ve acının artacağını öngörür. Böyle şeyler gerçekleştiğinde, genellikle Matta 24. bölüme işaret ederiz. Bu felâketleri Matta 25. bölüm ışığında nasıl görmeliyiz?`

**Özet**: Tanrımız kötülüğün sonsuza dek devam etmesine izin vermeyecek. Kutsal Kitap’ın büyük umudu, kötülüğe son vermek, haksızlığı iyileştirmek ve aslında olması gerektiği gibi yeni bir dünya yaratmak için İsa’nın geri dönmesidir. İsa’nın dirilişine dayanan bu umut bugünü dönüştürüyor ve O’nun dönüşünü beklerken Allah’a ve başkalarına hizmet etmemiz için bize cesaret veriyor.