---
title:  Inside Story
date:   13/09/2019
---

#### TV İnsanları Çekiyor

_Yazan: Andrew McChesney, Adventist Müjdeleme_
 
Coralie Schofield, Yeni Zelanda’da bir çocuk olarak, televizyonun olası tehlikeleri konusunda uyarılmıştı ve uzak durması söylenmişti.
 
Bugün ise televizyon sayesinde insanların ülke genelinde Yedinci Gün Adventist kiliselerine akın etmeleri onu şaşırtıyor ve çok sevindiriyor.
 
“Görülebilecek en mütevazılaştırıcı deneyimdi. Sadece televizyon” dedi, Adventist Kilisesi’nin uluslararası kanalının yerel şubesi Hope Channel Yeni Zelanda’nın yöneticisi Neale Schofield’ın eşi olarak ön plana çıkan Coralie.
 
“Ben Adventist Kilisesi’nde büyürken, izlediğim kanallar dikkatle takip ediliyordu” dedi, Hope Channel’ın yazışmalarına nezaret eden Coralie. “Ama şimdi izleme seçenekleri katlandı. 7/24 tanıklık yapan bir Adventist kanalı var. Bu kadarı da fazla diyebilir misiniz?”
 
Yeni Zelanda’nın her yerinde Sebt ibadeti hizmetlerinde izleyiciler Coralie ile kocasının yanlarına geliyor. Kilisenin birinde, yaşlı bir çift yetişkin kızlarının kanallar arasında gezinirken Hope Channel’a denk geldiğini ve burada durduğunu anlattı. Kısa süre sonra düzenli olarak izlemeye başlamış, ardından anne–babasına ve kızkardeşine de bu kanalı anlatmıştı. Tüm aile izlemeye başlamıştı.

“Şimdi dördü de vaftiz oldu” dedi Coralie.
 
Başka bir kilisede Coralie, bir Sebt günü sokaktan gelip Kutsal Kitap çalışması yapmak isteyen bir kadının haberini aldı. Pastör kadının evine vardığında, 11 kadının Kutsal Kitap çalışması için beklediğini görmüştü. Kadın 10 arkadaşını çağırmıştı. Bunların yarısı şimdi vaftiz oldu.

Hope Channel, On Üçüncü Sebt Sunuları’nın yardımıyla 2016’da Yeni Zelanda’da ücretsiz yayın yapmaya başladı. Bugün, piyasa araştırmacısı Nielsen’e göre, kanalı ayda yaklaşık 200.000 kişi, yani nüfusun yüzde 5’i izliyor. Adventist Kilisesi Yeni Zelanda’da yaklaşık 12.000 üyeye sahip, burası kilisenin yol kat etmek için çok uğraştığı, çok seküler bir topluma sahip bir ülke.

İzleyenler beklenmedik yerlerde ortaya çıkıyor. Neale Schofield ülke içinde uçarken dizüstü bilgisayarında çalışıyordu, başka bir yolcu ekranında Hope Channel logosunu gördü.

Yabancı “Hope Channel’la bir bağlantınız var mı?” diye sordu.
 
Adam kendisini Auckland’de başka bir Hristiyan mezhebinin pastörü olarak tanıttı ve kendisinin ve 15 ve 18 yaşlarındaki iki kızının sadece Hope Channel’ı izlediklerini söyledi.

Bir başka sürpriz de, Hope Channel sayesinde anne–babaların çocuklarını Adventist Kilisesi’nin Yeni Zelanda’daki 16 okuluna kayıt ettirme çabaları oldu.
 
“Hope Channel’ın Adventist olduğunu biliyorlar ve çocuklarının bu kanalda benimsenen ahlâki değerlere sahip olmalarını istiyorlar” dedi Coralie.

Coralie’nin özellikle yüreğine dokunan bir olay da, üç küçük kızı olan bir annenin içeri girecek cesareti toplayana kadar üç hafta boyunca her Sebt günü sabahı arabasıyla bir Adventist kilisesinin çevresinde dolaşması oldu. İçeri girdiğinde sıcak bir şekilde karşılandı ve birkaç ay sonra vaftiz oldu.

Bu kadına kısa süre önce ileri evre kanser teşhisi konuldu.
 
“Çok üzücü” dedi Coralie. “Ancak Allah’ın onu ve kızlarını destek gördükleri bir yere getirdiğini görebilirsiniz.”

Coralie hasta kadının ve daha birçoklarının Hope Channel sayesinde Adventist kiliselerine katılmalarından bahsederken, sesi duygu yüklüydü. Hiç kimse tam olarak kaç kişinin geldiğini bilmiyor.
 
“Ben sadece bu sürecin bir parçası olmayı, bu insanlarla tanışıp yüzlerindeki mutlak sevinci görmeyi oldukça mütevazılaştırıcı buluyorum” dedi Coralie. “Sanki evlerine gelmiş gibiler.”