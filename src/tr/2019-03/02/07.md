---
title:  Ek Çalışma
date:   12/07/2019
---

Ellen G. White, Atalar ve Peygamberler kitabında “İsrail’e Yasa Veriliyor” (s. 303–314) ve “Allah’ın Fakirleri Gözetmesi” (s. 530–536) bölümlerini oku [Geçmişten Sonsuzluğa 1. Cilt, s. 166–173 ve 300–304].

“Musa’nın verdiği yasaların, Allah’ın isteklerini tanımalarından sonra, fakirlere gösterilen cömert, müşfik ve konuksever ruhtan daha ayırt edici kılan bir özelliği yoktur. Allah Kendi halkını fazlasıyla bereketlemeyi vaat etmiş olsa da, fakirliğin aralarından tamamen kaybolması O’nun tasarısı değildi. Fakirlerin ülkeden hiçbir zaman eksik olmayacaklarını bildirdi. O’nun halkının içinde diğerlerinin merhamet, şefkat ve hayırseverlik duygularını uyandıracak olan kişiler her zaman var olacaktı. Şimdi olduğu gibi o zaman da insanlar talihsizliklere uğruyor, hastalığa yakalanıyor, mallarını kaybediyorlardı; ancak Allah’ın verdiği talimatı yerine getirdikleri sürece aralarında dilenciler ve yiyecek bulamayanlar olmuyordu.”—Ellen G. White, Atalar ve Peygamberler, s. 530, 531.

“Bu kurallar zenginleri olduğu kadar fakirleri de bereketlemeyi de amaçlamıştı. Açgözlülüğü ve kendini yüceltme eğilimini dizginleyerek, asil bir hayırseverlik ruhu meydana getireceklerdi; tüm sınıflar arasında iyi niyeti ve güveni besleyerek de sosyal düzeni, yönetimin istikrarını destekleyeceklerdi. Hepimiz büyük insanlık dokusunda örülü olarak birbirimize bağlıyız, dolayısıyla başkalarının yararına ve onları yükseltmek için yaptığımız her şey bereket olarak bize dönecektir.”—s. 534, 535.

**Tartışma Soruları**

`1. Allah’ın Musa ve İsraillilere kuracakları toplumla ilgili verdiği taslak içinde, gerek yasa gerek kural olsun, (bu haftanın dersinde özellikle bahsedilen ya da senin kendi okumanla öğrendiğin) en çok hangi özellik dikkatini çekiyor?`

`2. Allah halkına verdiği yasalarda sence neden özellikle en savunmasız olanların üzerinde duruyor?`

`3. Bu yasaları bugün nasıl anlamalı ve kendimizle ilişkilendirmeliyiz? Bugün bunların hangilerinin uygulanabilir ve bizim için geçerli olduklarını nasıl ayırt edebiliriz? İsraillilerin toplumlarını ve yaşamlarını ne şekilde düzene sokacaklarıyla ilgili bu ayrıntılı talimatlardan öğrenebileceğimiz en önemli şey nedir?`

**Özet**: Allah Mısır’daki acı çeken İsrail halkının feryatlarını duydu ve onları kurtarmak için müdahale etti. Onlarla özel bir antlaşma ilişkisi inşa etmek ve herkese, unutulanlara, dışlananlara ve savunmasızlara dahi bereket sağlayacak yeni bir toplum kurmak için onlarla çalışmak istiyordu.
