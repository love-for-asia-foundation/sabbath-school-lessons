---
title:  On Emir
date:   08/07/2019
---

`Matta 22:37–40, sonra da Mısır’dan Çıkış 20:1–17 ayetlerini oku. İsa’nın emirleri özeti, On Emir’in her birini okurken anlayışına ne şekilde yardımcı oluyor?`

On Emir bir anayasa gibidir. Bu ifadelerin dayanağını –bu durumda, Allah’ın Kendi halkını kurtarmış olduğu gerçeği– ortaya koyan kısa bir girişten sonra, belge ulusun üzerine inşa edildiği temel ilkeleri sıralar. Bu mevcut durumda, insanların Allah’a ve birbirlerine karşı olan sevgilerini en iyi nasıl yaşayabilecekleriyle ilgili belirli emirler vardı. Hristiyan mirasına sahip birçok ulusun kendi yasalarının temellerini bu yönlendirici ilkelerden çıkarmış olmaları şaşırtıcı değil.

Bu ifadelerin çoğu kısa olsa da, geniş çaplı etkilerini ve On Emir’in hayat yasası olarak kapsayıcılığını hafife almamalıyız. Örneğin, altıncı emir, yani “Adam öldürmeyeceksin” (Çık. 20:13) emri, “ömrü kısaltma eğiliminde olan her türlü haksızlık eylemi”ni ve aynı zamanda “muhtaç olanları ve acı çekenleri gözetmeyi bencilce ihmal etme”yi özetliyor ve kapsıyor–Atalar ve Peygamberler, s. 308. Ayrıca hırsızlığa karşı emir (bkz. Çık. 20:15) “köle ticaretini kınarken, fetih savaşlarını yasaklamaktadır.” “Ücretlerin ve borçların zamanında ve hakkıyla ödenmesini gerektir[iyor],” aynı zamanda “başka bir kişinin bilgisizliğinden, zayıflığından ya da talihsizliğinden çıkar sağlamak için her teşebbüsü” yasaklıyor–Atalar ve Peygamberler, s. 309.

Biz kendimize rahatlıkla kötü insanlar olmadığımızı söyleyebiliriz. Örneğin, bir cinayete ya da açık hırsızlığa doğrudan karışmadıysak, bizim açımızdan her şey yolunda gibi görünebilir. Fakat İsa emirlerden bahsederken, onların sadece belirli davranışları yapmayarak yerine getirilmiş olmayacağını açıkça söylemişti. Tersine, düşüncelerimiz, güdülerimiz, hatta yapmamız gerektiğini bildiğimiz şeyleri yapmayışımız Allah’ın yasasını çiğneyebilir (bkz. Mat. 5:21–30).

O halde, On Emir’in her birinin ciddiye alınıp eksiksiz olarak hayata geçirildiği bir toplumu hayal edin. İçindeki herkesin, birbirlerini severek ve birbirlerini gözeterek, Allah’a olan sevgileriyle coşkuyla hareket ettiği, faal ve canlı bir toplum olurdu.

`On Emir’i “dar kapsamlı” bir şekilde okumaya ve bu önemli ilkelerin hayatlarımıza daha geniş şekilde uygulanmalarını genelde görmezden gelmeye neden meyilliyiz? Dar kapsamlı okuma uygulamada neden daha kolay?`