---
title:  Daha İyi Bir Dünya Tasarısı
date:   06/07/2019
---

### Konuyla İlgili Metinler
Çık. 3:7, Mat. 22:37–40, Çık. 22:21–23, Yas. 14:22–29, 26:1–11, Lev. 25:9–23.
 
> <p>Hatırlama Metni</p>
> “Öç almayacaksın. Halkından birine kin beslemeyeceksin. Komşunu kendin gibi seveceksin. RAB benim” (Levililer 19:18).

Allah’ın, merhameti ile her zaman özel bir ilişki içinde olduğu halkı oldu. Hanok’un, Nuh’un, İbrahim’in, İshak’ın ve Yakup’un –ve diğer birçoklarının– öykülerinde, Allah’ın insanlarla bozulan ilişkisini yeniden inşa etme özlemi içinde olduğunu görüyoruz. Fakat bu sadece sözkonusu birkaç kişi ve onların ailelerinin yararına değildi. Onların Allah’la bağlantıda olup O’nun tarafından bereketlenmeleri, aslında daha büyük bir plan olan ilişkiyi onarma ve bereketi diğerleriyle paylaşma tasarısının bir parçasıydı. Allah’ın İbrahim’e dediği gibi, “Seni büyük bir ulus yapacağım, seni kutsayacak, sana ün kazandıracağım, bereket kaynağı olacaksın... Yeryüzündeki bütün halklar senin aracılığınla kutsanacak” (Yar. 12:2, 3). Kendisi bereketlendikçe, başkaları için de bereket olabilecekti.

Bu bereketin İsrail ulusu aracılığıyla ve en sonunda, Kendisi de bu ulustan çıkacak olan Mesih aracılığıyla gelmesi gerekiyordu. İsrail halkın yaratılmasıyla birlikte, Allah şimdi tüm bir ulusla çalışıyordu. Böylece, Allah tarafından bereketlenenler başkalarını da bereketleyebilsinler diye, Allah onlara yasalar, kurallar, bayramlar ve bir yaşam tarzı haline gelecek uygulamalar vermeye başladı. 

Bu ilkenin bugün de devam ettiğine şüphe yok.

_*13 Temmuz Sebt Günü’ne hazırlık için bu haftanın konusunu çalışın._