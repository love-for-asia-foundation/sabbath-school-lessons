---
title:  Ek Çalışma
date:   26/07/2019
---

Ellen G. White, Atalar ve Peygamberler kitabından “Davut’un Son Yılları” (s. 746–755) [Geçmişten Sonsuzluğa 1. Cilt, s. 427–431]; C. S. Lewis, Reflections on the Psalms [Mezmurlar Üzerine Düşünceler]  kitabında “‘Judgement’ in the Psalms [Mezmurlarda ‘Yargı’]” (s. 15–22) bölümlerini oku.

“Davut’un mezmurları çok geniş bir yelpazedeki tecrübeleri yansıtır; vicdandaki suçluluk duygusunun ve kendi kendini mahkûm edişin derinliklerinden, en büyük imana ve Allah’la en yüce birlikteliğe kadar. Onun hayat hikâyesi günahın yalnızca utanç ve keder getirdiğini, fakat Allah’ın sevgisi ve merhametinin en derinlere ulaşabileceğini ve imanın tövbe eden canı yükselterek Allah’ın oğullarıyla birlikte evlatlığı paylaşmasını sağlayacağını ilân eder. Allah’ın sözünün içerdiği tüm güvenceler içinde, O’nun sadakatine, adaletine ve taahhüt edilmiş merhametine dair en güçlü tanıklıklardan biridir.”—Ellen G. White, Atalar ve Peygamberler, s. 754.

Süleyman’ın Özdeyişleri kitapçığındaki bilgeliğe dair: “Bunlar toplumun, hem dünyevî hem de dinsel kurumların iyiliğiyle ilgili ilkelerdir. Mülkiyet ve yaşam güvencesi sağlayan işte bu ilkelerdir. Dünya, güveni ve işbirliğini mümkün kılan her şey için, Allah’ın sözünde verilmiş olan ve insanların yüreklerinde, genellikle saklı ve neredeyse yok edilmiş satırlarda hâlâ izleri görülebilen, Allah’ın yasasına borçludur.”—Ellen G. White, Education [Eğitim], s. 137.

**Tartışma Soruları**

`1.	Kendini hangi şekillerde bir önder ya da etkili bir mevkide görürdün? Hayatının bu yönünde adaletin aracısı olmayı nasıl başarabilirsin?`

`2.	Yaşadığın yerin kültürünü ve toplumsal yapısını düşün. Mevcut düzende ihtiyacı olanların payına düşeni iyileştirmek için nasıl bir çalışma yapabilirsin?`

`3. Adalet ve hakkaniyet ilkeleri güçlü bir toplum inşa etmek için neden bu kadar önemli?`

`4. Süleyman’ın Özdeyişleri kitapçığı hayatı iyi yaşamak için bilgeliğe odaklanıyor olsa da, Allah’ın nasıl olduğuna dair bize ne anlatıyor?` 

**Özet**: Mezmurlar ve Süleyman’ın Özdeyişleri, özellikle hayattaki yaygın tecrübeler ve denemeler içinde imanlı bir şekilde yaşamanın zorluklarına odaklanmış iki kitapçıktır. İkisi de Allah’ın topluma bakış açısı ve O’nun yoksullara ve zulüm görenlere karşı olan özel ilgisine dair bilgiler sunar. Mezmurlar’ın haykırışı ve Özdeyişlerin bilgeliği, Allah’ın her şeyin farkında olduğu ve sıklıkla ihmal veya istismar edilenleri korumak için müdahale edeceğidir. Allah bunu yapıyorsa, bizim de aynısını yapmamız gerekir.