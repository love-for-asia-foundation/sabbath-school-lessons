---
title:  Bir Kralın Vaatleri
date:   23/07/2019
---

`101. Mezmuru oku. Önderler için yazılmış olsa da, yaşamdaki mevkiimiz ne olursa olsun bu mezmurdan hangi önemli öğütleri alabiliriz?`

101. Mezmur önderler içindir. Bu mısraların Davut tarafından, İsrail kralı olarak hüküm sürmeye başladığı ilk günlerde yazıldığına inanılır. Hatta kral olurken içtiği antlardan uyarlanmış bile olabilirler. Önce Saul’un bir savaşçısı, daha sonra ise ondan kaçan biri olarak Davut, yolunu kaybetmiş bir kralın ulusa ve kendi ailesine nasıl zarar verebileceğini bizzat tecrübe etmişti. Davut farklı türde bir önder olmaya kararlıydı.

Çok azımız siyasî ya da ulusal önderler olabiliriz, fakat hepimizin hayatta başkalarını etkileme ve yüreklendirme fırsatı bulduğumuz rolleri var. Bunlar iş hayatımızda, toplumsal katılımda, ailemizde ya da kilisemizde olabilirler. Ellen White’ın önderliğin bu ortamlarından birinden bahsederken yazdığı gibi, “101. mezmurda kayıtlı olan Davut’un yeminleri, evdeki tesirleri denetleme sorumluluğunu üstlenmiş herkesin yeminleri olmalıdır.”—Counsels to Parents, Teachers, and Students [Anne-Babalara, Öğretmenlere ve Öğrencilere Öğütler], s. 119.

Fırsatını bulduğumuzda, önderlik mevkilerini dolduran etrafımızdaki kişilere bu ilkeleri önermeye ve savunmaya hazırlıklı olmalıyız. Hepimiz, önderlik ettiğimiz ya da etki sahibi olduğumuz durumlarda, başkalarına bereket kaynağı olmamıza yardım etmeleri için, Davut’un önderliğe dair ilkelerini uygulayabiliriz.

Davut için başlangıç noktası Allah’ı merhameti ve adaleti için yüceltmekti (Mez. 101:1), bu Davut’un önderliğiyle sürdürmeye çalıştığı her şey için bir temel oldu. Bu aynı vasıfları hayatında ve işinde de öğrenmeye ve hayata geçirmeye çalışıyordu. Bunu gerçekleştirmek için, güç sahibi ve önderlik eden kişiler için belli tuzaklar olan görevi kötüye kullanma, yozlaşma ve sahtekârlık ayartmalarına direnmesi gerekiyordu.

Doğruyu yapmasına yardım etmeleri için iyi rehberlere sahip olmanın ne kadar önemli olduğunu bilen Davut, güvenilir danışmanlar arayacağına ve dürüst memurlar atayacağına söz veriyor. Kendisiyle birlikte ve kendisi için çalışan kişiler arasında dahi, adalet ve merhamet onun önderliğine damga vuruyordu.

`Bizim danışmanlarımız ve memurlarımız olmayabilir, fakat hayatlarımızı adalete ve merhamete ihtiyaç duyan insanlar için bunlarla yaşamamıza ve (yapabildiğimizde) önderlik etmemize yardım edecek etkilerle ne şekilde doldurabiliriz?`