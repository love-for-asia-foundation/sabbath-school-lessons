---
title:  Mezmurlar’da ve Özdeyişler’de Merhamet ve Adalet
date:   20/07/2019
---

### Konuyla İlgili Metinler
Mez. 9:7–9, 13–20; Mezmur 82; Mezmur 101; Mezmur 146; Özd. 10:4; Özd. 13:23, 25; 30:7–9.

> <p>Hatırlama Metni</p>
> “Zayıfın, öksüzün davasını savunun, mazlumun, yoksulun hakkını arayın. Zayıfı, düşkünü kurtarın, onları kötülerin elinden özgür kılın” (Mezmur 82:3, 4).

Mezmurlar ve Süleyman’ın Özdeyişleri, sadece ibadet ederken ya da diğer dinsel faaliyetlerde değil, hayatın sıradan alanlarında Allah’la yaşama deneyimini anlatırlar. Özdeyişler kitapçığı yaşama dair –ilişkiler ve ailelerden iş ve ülke yönetimine kadar– bir dizi bilgi sunarken, Mezmurlar ağıtlardan coşkun methiyelere ve aradaki her şeye dair çeşitli duyguları ve ruhsal deneyimleri konu eden ezgilerin derlemesidir. İmanımızın hayatlarımızın her alanında ve tecrübesinde fark yaratması gerektiği apaçık ortada, zira Allah hayatlarımızın her alanıyla ilgileniyor.

Bu arada, bu düşmüş dünyadaki hayatla ilgili derinlemesine düşüncelerin hiçbiri, insanın yaşam şartlarına yayılmış olan adaletsizliği görmezden gelemez. Aslında, adaletsizliğin Rabbimiz’in önemsediği ve ortadan kaldırmaya çalıştığı bir şey olduğundan sürekli olarak bahsedilir. Umutsuzların umudu olan O’dur.

Biz bu kitapçıkların konu hakkında söylediklerine ancak kısaca değinebilsek de, belki bu ders, hepimizin yardım etmekle yükümlü olduğu, dört bir yanımızdaki yoksulların, zulme uğrayanların ve unutulmuşların ihtiyaçlarına yönelik hizmet etmeniz için size ilham kaynağı olur.

_*27 Temmuz Sebt Günü’ne hazırlık için bu haftanın konusunu çalışın._