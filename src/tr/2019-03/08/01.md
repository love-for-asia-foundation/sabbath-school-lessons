---
title:  En Küçüklerinden Biri
date:   17/08/2019
---

### Konuyla İlgili Metinler
Mat. 5:2–16, 38–48; Rom. 12:20, 21; Luk. 16:19–31; 12:13–21; Mat. 25:31–46.

> <p>Hatırlama Metni</p>p>
> “Kral da cevap verip onlara diyecek: ‘Doğrusu size derim, mademki bu kardeşlerimin en küçüklerinden birine yaptınız, bana yapmış oldunuz’” (Mat: 25:40, CANDEMIR).

İsa’nın başkalarıyla, bilhassa da incinmişler ve kaybolanlarla yakından ilgili bir hayat yaşadığını gördükten sonra, O’nun başkalarını gözetme konusunda da söyleyecek çok şeyi olacağını tahmin etmeliyiz. Vardı da.

İsa’nın öğretisi uygulamaya yöneliktir ve Allah’ın izleyicisi olarak yaşamanın ne demek olduğuna odaklanır. Dolayısıyla İsa’nın bizi, Kendisinin de yeryüzündeyken bizzat yaptığı gibi, adalet, nezaket ve merhamet eylemlerine teşvik ettiğini görebiliriz. O’nun örneğini izlersek, biz de O’nun gibi diğer insanlara hizmet ederiz.

İsa ayrıca göğün krallığı hakkında da konuştu. İsa’nın tanımıyla, göğün krallığı bizim de daha şimdiden parçası olabileceğimiz bir gerçeklik. Bu, dünyevî krallıklarda bulunanlardan farklı bir dizi öncelikler, değerler ve ahlâki ilkelerle işleyen bir yaşam biçimi. Bu krallığın taslağını İsa’nın öğretileri meydana getiriyor ve bu taslak Allah’a nasıl hizmet ettiğimize ve O’na hizmet ederken başkalarıyla nasıl ilişki kurmamız gerektiğine güçlü bir şekilde odaklanıyor. Aynı zamanda başkalarına hizmet etmenin (yani ihtiyaçlarıyla ilgilenmenin ve durumlarını iyileştirmenin) Allah’a doğrudan hizmet sunabileceğimiz yollardan biri olduğunu öğreniyoruz. 

_*24 Ağustos Sebt Günü’ne hazırlık için bu haftanın konusunu çalışın._