---
title:  Ek Çalışma
date:   23/08/2019
---

Ellen G. White, Çağların Arzusu kitabında 497–505. sayfalardaki “İyi Samiriyeli” [Sevgi Öğretmeni, s. 489–495] ile 637–641. sayfalardaki “En Basit Kardeşimden Bile...” [Sevgi Öğretmeni, s. 631–635] bölümlerini; Christ’s Object Lessons [Mesih’in Örnek Dersleri] kitabında 260–271. sayfalardaki “Büyük Bir Uçurum Konulmuştur” ile 376–389. sayfalardaki “Benim Komşum Kimdir?” bölümlerini oku.

“Mesih bölünme duvarını, kendini beğenmişliği, ulusçuluğun bölücü önyargısını yıkar ve tüm insanlık ailesi için aynı sevgiyi öğretir. İnsanları, bencilliklerinin kendilerini tuttuğu dar çemberden çıkarır; tüm bölgesel sınırları ve yapay toplumsal ayrımları ortadan kaldırır. Komşular ile yabancılar, dostlar ile düşmanlar arasında hiçbir fark gözetmez. Bize, muhtaç durumdaki tüm canlara komşumuz, dünyaya da etkinlik alanımız olarak bakmayı öğretir.”—Ellen G. White, Bereket Dağından Düşünceler, s. 45.

“Altın kuralın standardı Hristiyanlığın gerçek standardıdır; bundan eksik olan her şey bir aldatmacadır. İnsanları Mesih’in Kendisini uğurlarına verecek kadar büyük değer verdiği varlıkların değerini hafife almaya yönlendiren bir din; bizi onların ihtiyaçlarına, sıkıntılarına veya haklarına karşı ilgisiz olmaya yönlendiren bir din, sahte bir dindir. Fakirlerin, sıkıntı çekenlerin ve günahkârların isteklerini hafife aldığımızda, Mesih’i ele verenler olduğumuzu kanıtlamış oluruz. İnsanlar Mesih’in adını taşıdıkları halde hayatlarında O’nun karakterini inkâr içinde yaşadıkları için, Hristiyanlık dünyada bu kadar az güce sahiptir.”—Ellen G. White, Bereket Dağından Düşünceler, s. 128.

**Tartışma Soruları**

`1. Bu hafta çalıştığımız ayetler içinde en sevdiğin bölüm hangisi? Neden?`

`2. Ellen White’ın iman hakkında yazdığı “bizi insanların ihtiyaçlarına, sıkıntılarına veya haklarına karşı ilgisiz olmaya yönlendiren bir din sahte bir dindir” sözlerini düşün. Çok kolay düşülebilecek olan, “gerçeğe” sahibiz diye (ki öyleyiz) başka hiçbir şeyin önemli olmadığını düşünme tuzağından kaçınmaya neden dikkat etmeliyiz?`

`3. Perşembe gününün dersindeki ayetler “gerçeğe” sahip olmanın aynı zamanda neyi gerektirdiğini bize nasıl gösteriyor?`

**Özet**: İsa’nın öğretileri, Allah’ın krallığının vatandaşları ve aracıları olanlar için farklı bir yaşayış tarzı belirledi. Eski Ahit Yazıları’nın temeli üzerine inşa ederek, yoksulları ve zulme uğrayanları gözetme konusuna yapılan vurguyu tekrarladı ve kapsamını genişletti; Kendisini izleyenlerin O’nun dönüşünü beklerlerken şefkatli ve merhametli bir halk olarak yaşayacaklarını vurguladı.