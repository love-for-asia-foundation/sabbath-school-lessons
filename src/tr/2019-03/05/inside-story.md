---
title:  Inside Story
date:   02/08/2019
---

#### İntikam ve Bağışlama

_Andrew McChesney, Adventist Müjdeleme_

21 yaşındaki Wilder’ın elindeki palanın uzun bıçağı başının üzerinden savururken parladı.

Gözleri öfkeyle yanıyordu. Hedefi üvey babasının boynuydu.

Tam o anda, üvey babası Alberto Rui Quaresma kolunu kaldırdı ve bıçak kolunu derinden kesti.

Alberto sonraki 24 gününü Batı Afrika sahili açıklarındaki ada ülkesi Sao Tome ve Principe’nin başkenti Sao Tome’de bir hastanede geçirdi. Ameliyat oldu ve doktorlar koluna metal bir plaka yerleştirdiler. Öfkeyle intikam planları kurdu. Kendisi de bir pala bulup Wilder’ın kolunu kesme niyetindeydi.

Wilder öz babasının bağlantıları sayesinde tutuklanmamıştı. Üvey babasına kendisini azarladığı için saldırmıştı.

Alberto hastane yatağındayken, Maria Rita adlı bir kadının kendisiyle aynı odada kalan motosiklet kazazedesi kardeşini her gün ziyarete geldiğini fark etmişti. Kadının kardeşine karşı şefkatine hayran kalan Alberto, bir gün “Sana aşık oldum” dedi.

Maria Rita “Hayır” diye karşılık verdi. “Bir koca istemiyorum. Tüm erkekler ateşe atılmalı.”

Kadının tepkisi Alberto’yu şaşırtmıştı, ancak geçmiş bir ilişkisinden yaralı olduğunu fark etti. Anlayabiliyordu. 44 yaşındaydı, o güne dek 3 resmi nikâhsız eşi olmuştu ve sonuncu eşinin oğlu onu öldürmeye kalkmıştı.

Maria Rita evlilik konuşmak istemiyordu. Konuyu Tanrı’ya çekti.

“Tanrı sevgidir ve Tanrı hayatını değiştirip seni yeni bir yaratılışa dönüştürebilir” dedi. “Tanrı olanları unutturup o çocuğu affetmeni sağlayacaktır.”

Hastaneden taburcu olduktan sonra Alberto Maria Rita’yı ara sıra sokakta görüyordu. Maria Rita bir gün onu gittiği Yedinci Gün Adventist Kilisesi’ndeki 40 günlük uyanış toplantısına davet etti.

Alberto sunumlardan çok etkilendi ve beş ay sonra vaftiz oldu. Ardından Maria Rita’ya evlilik teklifinde bulundu ve Maria Rita kabul etti.

Bugün Alberto (solda) 50 yaşında ve bir çimento ambarında ustabaşı olarak çalışıyor. Aynı zamanda yerel kilisesinde veznedar, vekilharçlık yöneticisi ve Sebt Okulu öğretmeni.

Tanrı’nın hayatını nasıl değiştirdiğini Wilder’la paylaşma fırsatı bulabilmek için dua ediyor. İkili bazen sokakta karşılaşıp birbirlerini selamlıyorlar.

En son ciddi bir konuşma içerisine girdiklerinde Wilder’ın onu öldürmeye kalktığı kendisine hatırlatılınca kahkaha attı.

“Endişe etmiyorum, çünkü Tanrı benimle” dedi.