---
title:  Peygamberlerin Haykırışı
date:   27/07/2019
---

### Konuyla İlgili Metinler
1Sa. 8:10–18, Amo. 5:10–15, Mik. 6:8, Yar. 19:1–13, Hez. 16:49, Yşa. 1:15–23.

> <p>Hatırlama Metni</p>
> “Ey insanlar, RAB iyi olanı size bildirdi; adil davranmanızdan, sadakati sevmenizden ve alçakgönüllülükle yolunda yürümenizden başka Tanrınız RAB sizden ne istedi?” (Mika 6:8).

Eski Ahit peygamberleri Kutsal Kitap’taki en ilginç karakterler arasındadır. Sert ifadeleri, cesur mesajları, keder, öfke ve hiddet duyguları ve mesajlarının az rastlanan temsilleri, yakınlarında olmak her zaman iyi olmasa da, onları görmezden gelinemeyecek insanlar haline getirdi.

Öncelikle İsrail’e ve Yahuda’ya gönderildiler ve seçilmiş halkı Allah’taki çağrılarına geri dönmeye davet ettiler. Halk ve önderleri, etraftaki ulusların putlarına ve yaşam tarzlarına çok kolaylıkla kapılmışlardı. Peygamberlerin takdire layık görülmeyen görevi, bazen Allah’ın onları sevdiğini ve onlar yararına geçmişte yaptığı işi hatırlatarak, bazen de Allah’tan uzaklaşmaya devam ederlerse karşılaşacakları neticelerle ilgili uyarıda bulunarak, insanları tövbeye sevk etmekti.

Bizim de göreceğimiz gibi, peygamberlerin halkı ve önderleri uzak durmaları için uyardığı günahlar ve kötülükler içinde en büyüklerinden biri, aralarındaki yoksulları, muhtaçları ve kimsesizleri ezmekti. Evet, putlara tapmak kötüydü; evet, sahte dinsel uygulamaları izlemek kötüydü; fakat evet, zayıf ve yoksulu istismar etmek de suçtu.

_*3 Ağustos Sebt Günü’ne hazırlık için bu haftanın konusunu çalışın._