---
title:  Ek Çalışma
date:   02/08/2019
---

Ellen G. White, Peygamberler ve Krallar kitabında “Asur Esareti” (s. 279–292) ve “Yeşaya’nın Çağrılması” (s. 303–310) bölümlerini oku [Geçmişten Sonsuzluğa 2. Cilt, s. 166–173 ve 179–183].

“Peygamberler, kendi zamanlarındaki belirgin zulme, aleni adaletsizliğe, alışılmadık lükse ve şatafata, utanmazca eğlencelere ve sarhoşluğa, iğrenç ahlâksızlığa ve sefahate karşı seslerini yükselttiler; fakat protestoları boşuna, günahı kınamaları beyhudeydi.”—Ellen G. White, Peygamberler ve Krallar, s. 282.

Yeşaya için “halkın toplumsal koşullarına ilişkin manzara bilhassa cesaret kırıcıydı. İnsanlar kazanç arzusuyla evleri evlere, tarlaları tarlalara ekliyorlardı... Adalet bozulmuştu, fakirlere merhamet gösterilmiyordu... Görevleri çaresizleri korumak olan hâkimler dahi, fakirlerin ve düşkünlerin, dulların ve yetimlerin çığlıklarına kulaklarını tıkıyorlardı...

“Bu şartlar karşısında, Uzziya’nın hükümranlığının son yılında Yahuda’ya Allah’ın uyarı ve azar mesajlarını iletmek üzere seçilen Yeşaya’nın bu sorumluluktan kaçınması şaşırtıcı değil. İnatçı bir direnişle karşılaşacağını çok iyi biliyordu.”—Sayfa 306, 307.

“Peygamberlerin bu açık ifadeleri... bizim tarafımızdan, Allah’ın her cana ulaşan sesi olarak alınmalıdır. Ağır yüklü olanlar ve zulme uğrayanlar yararına merhamet eylemlerinde, hassas öngörü ve Hristiyan nezaketi eylemlerinde bulunmak için hiçbir fırsatı kaçırmamalıyız.”—Sayfa 327.

**Tartışma Soruları**

`1. Biz peygamberlik sözlerinin işlevini genellikle geleceğin öngörülmesi gibi anlıyoruz. Eski Ahit peygamberlerinin içinde yaşadıkları dünyaya odaklandıklarını fark etmen, bir peygamberin rolü hakkındaki algını ne şekilde değiştirdi?`

`2. Peygamberlerin hayatları ve mesajı, gerçeği savunmanın ne kadar zor ve tehlikeli olabileceğini gözler önüne seriyor. Sence niye bunları yaptılar ve bunları söylediler?`

`3. Peygamberlerin yazılarında, Allah halkına öfkeli olmakla onlarla yakından alakadar olmak arasında gidip geliyor. Allah’ın karakterinin bu iki yönünü ne şekilde birbiriyle bağdaştırıyorsun?`

**Özet**: Eski Ahit peygamberleri halklarına karşı Allah’ın yolunun ve isteğinin coşkulu ve çoğunlukla öfkeli ve üzüntülü savunucularıydı. Bizzat Allah’ın ifade edilen alakasını yansıtan bu coşku, yoksullar ve zulme uğrayanlar için adalet konusuna güçlü bir şekilde odaklanıyordu. Peygamberlerin Allah’a dönüş çağrılarına, Allah’ın halkı için tasarladığı daha iyi bir gelecekte gerçekleştireceğini vaat ettiği, adaletsizliğe son verilmesi de dâhildi.