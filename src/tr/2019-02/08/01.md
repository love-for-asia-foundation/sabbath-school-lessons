---
title:  Ebeveynlik Dönemi
date:   18/05/2019
---

### Konuyla İlgili Metinler
Yar. 18:11; Yer. 31:25; Mat. 11:28; Mez.127; Özd. 22:6; 1Sa. 3:10–14; Flp. 3:13.

> <p>Hatırlama Metni</p>
> “Çocuklar Rabb’in verdiği bir armağandır, rahmin ürünü bir ödüldür.” (Mez. 127:3).

Doğum o kadar yaygın ve normal bir durumdur ki, çoğu zaman ne kadar harika bir şey olduğunu tam olarak takdir etmeyiz. Havva’nın bebek Kayin’i kucağına aldığında neler hissettiğini hayal edin. Aylar boyunca büyüyen vücudundaki değişikliği ve doğum yapmanın şiddetli acısını tecrübe ettikten sonra, kendilerine çok benzeyen fakat savunmasız bu küçücük çocuğu görmesi. Doksanlı yaşlarında, çocuk sahibi olma çağını çoktan geride bırakmış olan Sara’nın, kendi oğlu İshak’ın yüzüne bakması kim bilir nasıl bir tecrübeydi; onun adını her söylediğinde gülmüş olmalı. Hanna, bir oğul sahibi olmak için kim bilir kaç sene dua ettikten sonra, Samuel’i kucağına aldı ve “Bu çocuk için yakarmıştım; RAB dileğimi yerine getirdi” dedi (1Sa. 1:27). Hâlâ genç bir kız olan Meryem’in, oğlunu, Allah’ın Oğlu’nu kucaklarken yüreğinde hissettiği şaşkınlık ve korkuyla karışık hayret.

Aynı zamanda, herkes çocuk sahibi olmakla birlikte gelen ayrıcalığa ve sorumluluğa sahip değil. Bu hafta, ebeveynlik dönemini tüm zorlukları, korkuları, tatmin duygusu ve neşesiyle keşfetmeye çalışacağız.

_*25 Mayıs Sebt Günü’ne hazırlık için bu haftanın konusunu çalışın._