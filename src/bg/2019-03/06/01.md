---
title: Поклонете се на Създателя
date: 03/08/2019
---

### За изучаване през седмицата
Псалми 115:1-8; Второзаконие 10:17-22; Псалми 101:1; Исая 58; Марк 12:38-40.

> <p>Стих за запаметяване</p>
> „ Не е ли това постът, който избрах: да разкъсаш оковите на несправедливостта, да свалиш въжето на ярема, да пуснеш на свобода угнетените и да счупиш всеки ярем; не е ли да отчупиш от хляба си на гладния и да заведеш вкъщи бездомни сиромаси; когато видиш гол, да го облечеш, и да не се криеш от твоя ближен? “ (Исая 58:6,7).

Дори бързият прочит на старозаветните пророци ни предупреждава за безпокойството им относно експлоатацията над бедните и потиснатите. Пророците и Богът, от Чието име говорят, са оскърбени от онова, което виждат, че се върши във всички околни народи (вж. например Амос, 1 и 2 гл. ). Но те изпитват особен гняв и скръб от делата на беззаконие, извършвани от самия Божи народ; от онези, които са получили толкова много божествени благословения. Като се има предвид тяхната история, както и дадените им от Бога закони, тези хора би трябвало да са по-наясно. За съжаление, невинаги е така, а пророците трябва да изговорят много за това тъжно състояние на нещата.

Интересно е също така да открием, че много от най-известните свидетелства относно справедливостта и несправедливостта от старозаветните пророци в действителност са дадени в контекста на инструкциите за богослужение. Както ще видим, истинското поклонение не е просто нещо, случващо се по време на религиозен ритуал. Истинското поклонение касае живота, споделящ Божията загриженост за благополучието на другите и стремящ се да издигне потъпканите и забравените.