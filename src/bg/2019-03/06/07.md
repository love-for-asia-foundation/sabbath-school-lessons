---
title: Разширено изучаване
date: 09/08/2019
---

Прочетете статиите „Исая, 58 гл. – божествена рецепта“ в книгата на Елън Уайт „Служене на благоденствието“, и „Изобличаване на фарисеите“ в „Копнежът на вековете“.

„Изтъквайки стойността на практическото благочестие, пророкът само повтаряше съвета, даден на Израил векове преди това (...) Век след век тези съвети бяха повтаряни от служителите на Йехова пред застрашените от формализъм и от пренебрегване на милостта” (Уайт, Е. Пророци и царе. Стр. 169, изд. „Нов живот“, София).

„Бях наставена да насоча нашия народ към петдесет и осмата глава на „Исая“. Прочетете внимателно тази глава и ще разберете какъв вид служене ще донесе живот на църквите. Делото на евангелието трябва да се извършва чрез нашата щедрост, както и чрез нашия труд. Когато срещате страдащи души, които се нуждаят от помощ, окажете им я. Когато намирате гладни, хранете ги. Правейки това, ще работите в съгласие със служенето на Христос. Святото дело на Учителя е дело на благотворителност. Нека навсякъде нашите хора бъдат насърчавани да участват в него“ (Уайт, Е. Служене на благоденствието. Стр. 29 – англ. изд.).

**Въпроси за разискване**

`Някога мислили ли сте за постъпването справедливо и обичането на милостта като за актове на поклонение? Как това би могло да промени подхода ви към грижата за другите? Как би могло да промени подхода ви към поклонението пред Бога?`

`Как да се опазим от пренебрегването на „ по-важните неща на закона“ (Матей 23:23) в християнския си живот – както поотделно, така и като църковна общност? Можете ли да разпознаете някои примери в личните ви преживявания, където може би „ прецеждате комара, а камилата поглъщате“ (Матей 23:24)?`

`Защо лицемерието е счетено за такъв грях? Не би ли било по-добре поне да се опитате да изглеждате, сякаш вършите добро?`

`Как Божието намерение и пламенност за бедните и нуждаещите се, изразени чрез пророците, променят възгледа ви за света? Как бихте могли да четете или да слушате местните новини по различен начин, ако гледахте и слушахте с очите и ушите на пророк?`

**Обобщение**: Докато пророците са загрижени за злото в страната, те се фокусират специално върху злото, извършено от хората, изискващи и покланящи се на Бога като на свое притежание. За пророците и за Исус поклонението е несъвместимо с несправедливостта и такава религия е лицемерна. Истинското поклонение, което търси Бог, включва работа против потисничеството и грижа за бедните и нуждаещите се.

Тази събота, 10.08.2019 г., ще се молим за църкви „Медово” и „Мездра”.