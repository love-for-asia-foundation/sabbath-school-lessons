---
title: Разширено изучаване
date: 02/08/2019
---

Прочетете статиите „В плен на асирийците“ и „Призоваването на Исая” в книгата на Елън Уайт „Пророци и царе“ и статията „Съдът в Псалмите“ в книгата на К. С. Луис „Размишления върху Псалмите“.

„Пророците издигаха гласа си срещу тежкото иго, срещу явните несправедливости, разпуснатостта и разкоша, разточителството, безсрамните гуляи и пиянство, срещу покварата и разврата в тази епоха“ (Уайт, Е. Пророци и царе. Стр. 146, изд. „Нов живот“, София).

За Исая „социалното положението на народа бе съвсем безнадеждно. В желанието си за печалба хората прибавяха къща към къща и нива към нива. Справедливостта се извращаваше и към бедните не се показваше милост (...) Дори магистратите, които имаха задължението да предпазват безпомощните, си запушваха ушите за виковете на бедните и нуждаещите се, вдовиците и сираците (...)

В тези условия никак не е чудно, че когато през последната година от царуването на Озия Исая бе призован да занесе на Юда Божиите предупредителни и изобличителни вести, той се отказа от отговорността. Добре знаеше, че ще се сблъска с упорита съпротива“ (Пак там, стр. 158)

„Тези ясни думи на пророците (...) би трябвало да приемем като глас Божи в душата на всеки. Не бива да изпускаме нито една възможност да вършим дела на милост, на нежно съчувствие и християнска любезност към обременените и потиснатите“ (Пак там, стр. 169).

**Въпроси за разискване**

`Ние често разбираме функцията на пророчеството като предсказание за бъдещето. Как разпознаването на прицелната точка на старозаветните пророците върху света, в който живеят, променя възприятието ви за ролята на пророка?`

`Животът и вестите на пророците изявяват колко трудно и опасно може да бъде отстояването на истината. Според вас защо те правят това и говорят по такъв начин?`

`В писанията на пророците Бог, изглежда, редува гнева Си с прояви на дълбока загриженост за Своя народ. Как съвместявате тези два аспекта на Божия характер?`

**Обобщение**: Старозаветните пророци са пламенни и често гневни и строги защитници на пътя и волята на Бога пред собствения си народ. Отразявайки изявената загриженост на самия Бог, тази пламенност включва силен акцент върху справедливостта към бедните и потиснатите. Призивите на пророците хората да се върнат при Бога, включват и прекратяване на несправедливостта – нещо, което Господ също обещава да направи във видения, дадени за по-доброто бъдеще на Неговия народ.

Тази събота, 03.08.2019 г., ще се молим за църкви „Ловеч” и „Лом”.