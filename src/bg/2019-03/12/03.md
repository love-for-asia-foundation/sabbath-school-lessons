---
title: Умора от състраданието
date: 16/09/2019
---

Съпротивлявайки се на възможността да позволим на добрите си намерения да бъдат претоварени от „всички неприятности на света“, много от нас биха искали да направят повече, за да променят нещо в живота на страдащите. Има множество нагласи и действия, които биха могли да ни помогнат да реагираме положително спрямо нуждаещите се.

`Състрадание: Както видяхме, разпознаването и съпричастността с болката на наранените са първите стъпки към действие. Трябва да израстваме и да поддържаме своята чувствителност към страданието. Днес хората говорят за „умора от състраданието“ – с идеята, че сме толкова изложени на скърби и трагедии, че много от нас са уморени от всичко, изискващо нашата емоционална енергия и финансова подкрепа. Исус осъзнава злото и болката около Себе Си, но остава състрадателен. Така следва да постъпваме и ние.`

`Образование : Тъй като много ситуации на несправедливост и бедност са сложни, изслушването и научаването на това, което е възможно да се научи за тези ситуации, е важно. Има много примери, в които добронамерени хора причиняват вреди на живота на други хора в опитите си да помогнат. Макар че това не е извинение за бездействието, трябва да се стремим да се ангажираме чрез информирани и целенасочени методи.`

`Молитва : Когато забележим проблем, първата ни мисъл е да предприемем „практични“ действия. Но Библията ни напомня, че молитвата е практична. Можем да променим живота на бедните и угнетяваните чрез нашите молитви за тях и за онези, които имат власт над тях (вж. 1 Тимотей 2:1,2 ), както и да търсим Божието ръководство относно това как най-добре да реагираме, като продължим да им предлагаме помощ (вж. Притчи 2:7,8 ).`

`Очаквания : Друг важен елемент в работата по облекчаване на страданието е да поддържаме подходящи очаквания предвид сложността на социалните, политическите и личните обстоятелства. Нашата надежда трябва да бъде да дадем на хората избор и възможности, с които може и да не са разполагали преди. Понякога ще се разочароваме от това, което те правят с тези възможности, но трябва да уважаваме решенията им. По каквито и начини да се опитаме да работим в името на страдащите, нашият ръководен принцип трябва да бъде: „Правете на другите това, което искате те да ви правят“ ( Матей 7:12 ).`

`Прочетете Яков 1:5-8 . Каква роля трябва да играе молитвата в християнските действия? Какво загатва Яков 2:15,16 за начина, по който да допринасяме за отговорите на нашите молитви за другите?`