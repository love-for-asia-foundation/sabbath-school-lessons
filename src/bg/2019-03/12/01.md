---
title: Да обичаш милост
date: 14/09/2019
---

### За изучаване през седмицата
Матей 6:25-33; Яков 1:5-8; 2:15,16; Исая 52:7; 1 Йоан 3:16-18; Исая 58:1-10.

> <p>Стих за запаметяване</p>
> „ Светлина изгрява за праведните в тъмнината; тя е благодатна, милосърдна и пълна с правда. Блажен е човекът, който се смилява и дава назаем; той ще е непоколебим в думите си пред съда “ (Псалми 112:4,5).

Както видяхме, Библията е изпълнена с пламенни описания на Божията загриженост за бедните и потиснатите, както и с призиви Неговият народ да работи в тяхна полза. Независимо от вниманието, отделено на проблема, тази библейска заповед е била само спорадично и частично изпълнена и ще се осъществи чак със завръщането на Христос и последвалите го свръхестествени събития.

Дотогава злото продължава да върлува в много форми, подклаждано от тъмните духовни влияния на дявола и неговите ангели. Злото често прозира най-ясно в бедността, насилието, потисничеството, робството, експлоатацията, егоизма и алчността. В такъв свят нашите общности, църкви и семейства трябва да се противопоставят на подобни злини, колкото и трудно да е това. В отговор на любовта и Божиите заповеди, пребиваващи в светлината на служенето и жертвата на Исус Христос и упълномощени и ръководени от присъствието на Светия Дух, трябва да бъдем състрадателни, находчиви и смели в стремежа си: „Да се придържаш към справедливостта, да обичаш милосърдни дела и смирено да живееш пред своя Бог“ ( Михей 6:8 ).