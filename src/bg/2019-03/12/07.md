---
title: Разширено изучаване
date: 20/09/2019
---

Прочетете статиите „Едно по-висше преживяване“ в книгата на Елън Уайт „По стъпките на великия Лекар“; „Дълг към нещастните“ и „Дългът на човека към неговия ближен“ в „Свидетелства към църквата“, том 1 и „Работа за Христос“ в „Свидетелства към църквата“, том 2.

„Претърсете небето и земята и няма да намерите истина, по-силна от тази, която се изявява в дела на милост към нуждаещите се от съчувствието и от помощта ни. Това е истината такава, каквато е в Исус. Когато изповядващите Христовото име, практикуват принципите на златното правило, евангелието ще бъде придружавано от същата сила, проявявана в апостолско време“ (Уайт, Е. Мисли от Планината на благословението. Стр. 100, 101, изд. „Ел Уай“, София, 2014).

Върховна любов към Бога и несебелюбива любов един към друг – това е най-добрият дар, който нашият Небесен Баща може да ни даде. Тази любов не е плод на временен импулс, а Божествен принцип, постоянна сила. Тя не може да произлезе от непосветеното сърце. Намира се само в сърце, където царува Исус. „Ние любим Него, защото първо той възлюби нас.” В сърцето, обновено чрез Божествена благодат, любовта е ръководен принцип на действие (...) Тя, скътана в душата, подслажда живота и разпръсква наоколо очистващо влияние“ (Уайт, Е. Деяния на апостолите. Стр. 249, изд. „Нов живот“, София).

**Въпроси за разискване**

`Както проследихме в урока през тази седмица, евангелието продължава да бъде еталонът и мотивацията за нашите действия в полза на другите, също както Исус работи в наша полза. Как това разшири вашето разбиране и благодарност за благата вест относно стореното от Бога за нас и за начина, по който Той проявява любовта Си спрямо нас?`

`Издигането на гласа ни за безгласните, ангажирането с миротворство и подобни дейности може да ни тласне към обществената и политическата арена. Но Църквата на адвентистите от седмия ден винаги е прогласявала разделението на църква и държава. Каква е разликата между неподходящо политическо ангажиране и говоренето и работата за постигане на мира с обществени способи?`

`Коя стъпка или действие, обсъждани в урока през тази седмица, бихте искали да предприемете в живота си и в общността? Как бихте могли да осъществите това?`

`За кой проблем на злото и потисничеството в своята общност или в по-глобален план сте решили да се молите?`

**Обобщение** : Да станем последователи на Исус означава да променим живота си в много отношения, включително като Той породи в нас пламенност да се присъединим към Божията активна загриженост за бедните и отхвърлените. Това никога не е лесна задача и рядко е популярна, но тя ще промени нашите приоритети и ще ни мотивира да предприемем активни стъпки за изцеляване на болката в света около нас.

Тази събота, 21.09.2019 г., ще се молим за църкви „Пловдив-Запад” и „Пловдив-Център”.