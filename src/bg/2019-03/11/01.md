---
title: Адвентната надежда в живота ни
date: 07/09/2019
---

### За изучаване през седмицата
Лука 18:1-8; Матей, 24-25 гл.; 1 Коринтяни 15:12-19; Еклесиаст 8:14; 12:13,14; Откровение 21:1-5; 22:1-5.

> <p>Стих за запаметяване</p>
> „ Затова, възлюбени мои братя, бъдете твърди, непоколебими и преизобилвайте винаги в Господнето дело, понеже знаете, че в Господа трудът ви не е напразен ” (1 Коринтяни 15:58).

Исус прогласява Божието царство като настояща реалност, в която можем да участваме още днес. Той изпраща учениците Си да разгласяват същото и да представят Неговото царство чрез проповядване на благовестието и служене на другите; т.е. да дават даром така, както са получили (вж. Матей 10:5-8 ).

Но Исус изяснява, че Неговото царство е различен тип царство – „не е от този свят“ ( Йоан 18:36 ) – и все пак напълно ще се осъществи. Божието царство бива разкрито чрез Неговото въплъщение, служене, смърт и възкресение, но Той също очаква времето, когато царството Му ще измести изцяло царствата на този свят и Божието управление ще бъде пълно.

По дефиниция адвентистите – онези, които очакват това идване и това царство – са хора на надеждата. Но тази надежда не е само за бъдещия нов свят. Въпреки че е отправена към бъдещето, надеждата преобразява настоящето още сега. С такава надежда ние живеем в настоящето, както очакваме бъдещето, и започваме да работим, за да променим нещата сега в съответствие с очаквания от нас нов свят.