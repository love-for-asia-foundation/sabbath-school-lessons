---
title: "„Псалми“: песни на надежда за потиснатите"
date: 21/07/2019
---

Както вече отбелязахме, Бог вижда и чува разтревожените и изпаднали в беда хора. Най-често в псалмите чуваме тези призиви от хора, доверили се на Бога, но без усещане за наложена справедливост. Утвърждаването на добротата, справедливостта и силата на Бога може да ни се струват смазани от несправедливостта и потисничеството, които гласовете в песните преживяват или наблюдават.

Но това са песни на хора, които продължават пеят. Нито животът им, нито вярата им са угаснали. Все още има надежда; и е наложително Бог да действа, преди да е станало твърде късно, преди злото да триумфира, преди угнетените да бъдат унищожени от тежестта на злото, нанесено върху тях. По този начин авторите на книгата „Псалми“ се опитват да преодолеят пропастта между утвърждаването на своята вяра и изпитанията и трагедиите на живота.

`Прочетете Псалми 9:7-9,13-20 . Можете ли да си представите в какви обстоятелства се е намирал Давид, авторът на този псалм? Можете ли да почувствате напрежението между вярата в Божията доброта и настоящото му преживяване? Как сте се справяли с битката на вярата в Бога сред суровите изпитания?`

В цялата книга „Псалми“ повтарящият се отговор на това напрежение е надеждата и обещанието за Божието добро и справедливо отсъждане. Злото и несправедливостта засега може да триумфират, но Бог ще осъди злосторниците и несправедливите. Те ще бъдат наказани, докато наранените и потиснатите ще бъдат възстановени и обновени.

В своята книга„Размишления върху Псалмите“ К. С. Луис описва първоначалната си изненада от въодушевлението и копнежа за Божия съд, многократно изразяван в „Псалми“. Като отбелязва, че много от читателите на Библията днес считат съда за нещо плашещо, той разсъждава върху първоначалната еврейска гледна точка и пише: „Най-после ще бъдат чути хиляди хора, които са били лишени от всичките си притежавания, а правото е било изцяло на тяхна страна. Разбира се, те не се страхуват от съда. Знаят, че техният случай е неоспорим – стига да бъде разгледан. Когато Бог седне да съди, това най-накрая ще се случи“ (Луис, К. С. Размишления върху Псалмите. С. 11 – англ. изд.).

В Псалмите виждаме надежда за потиснатите, дори сега, дори сред настоящите им страдания и разочарования.

`Какви основания имаме за разглеждането на съда като нещо положително, а не като процес, от който да се страхуваме?`