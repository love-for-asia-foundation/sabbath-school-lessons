---
title: Милостта и правдата в книгите „Псалми“ и „Притчи“
date: 20/07/2019
---

### За изучаване през седмицата
Псалми 9:7-9, 13-20; Псалм 82; Псалм 101;Псалм146; Притчи 10:4; Притчи 13:23,25; 30:7-9.

> <p>Стих за запаметяване</p>
> „ Съдете справедливо сиромаха и сирачето; отдайте правото на оскърбения и бедния. Избавяйте сиромаха и бедния, отървавайте ги от ръката на нечестивите“ (Псалми 82:3,4).

Книгите „Псалми“ и „Притчи“ описват преживяването на съжителство с Бога в обичайни житейски ситуации, а не само по време на богослужение или други религиозни дейности. Докато книгата „Притчи“ ни предлага широк спектър от практична мъдрост – от взаимоотношенията и семейството до бизнеса и управлението – „Псалми“ е колекция от песни, покриващи множество емоции и духовни преживявания, от плач до неудържима прослава и целия спектър помежду им. Лесно бихме могли да видим, че нашата вяра следва да променя всеки аспект и преживяване в живота ни, тъй като Бог се грижи за всяко едно нещо в него.

Междувременно което и да било размишление върху живота в този паднал свят едва ли би могло да пренебрегне несправедливостта, просмукала се в човешкото състояние. Всъщност несправедливостта многократно е описвана като нещо, за което нашият Господ е загрижен и се стреми да облекчи. Той е надеждата на безнадеждните.

Въпреки че едва успяваме да се докоснем до онова, което тези книги разкриват по темата, може би този урок ще ви вдъхнови да бъдете по-активни в посрещането на нуждите на бедните, потиснатите и забравените. Те са навсякъде около нас и ние сме длъжни да им помагаме.