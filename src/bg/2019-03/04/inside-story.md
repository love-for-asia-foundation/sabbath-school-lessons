---
title:  Разказ
date:   26/07/2019
---

#### Прощението на един финландски баща

_От Сакари Вехкавуори_

Финландия била затънала в гражданска война през 1918 г. Червените, състоящи се предимно от работническата класа, били в конфликт с Белите, идващи от средната и горната класа.

Дядо ми, Виктор Сталберг, умолявал сина си, моят вуйчо Вайно Сталберг, да не се записва в редовете на Белите. Виктор, който се бил присъединил към адвентната църква преди три години, цитирал думите на Исус от Матей 26:52: „Които посягат към меча, от меч ще загинат.“

„Моля те, синко, не отивай с приятелите си в армията!“

Вайно имал силното желание да се бори за това, в което вярвал, и напуснал дома си в тъмната нощ. Срещнал се с приятели върху заледения Финландски залив рано в неделната сутрин.

Почти незабавно червените войници заловили Вайно и приятелите му. След време се разбрало, че една домашна прислужница, която била влюбена във Вайно, разкрила плановете му на симпатизант на Червените, който от своя страна уведомил Червената армия.

Същата нощ младите хора били качени на шейна, карана от кон, и двама червеноармейци ги върнали назад по замръзналия залив. Войниците пробили дупка в леда и наредили на затворниците да застанат в редица. Вайно отказал и бил застрелян на място. Още трима младежи били убити. Двама се опитали да избягат, но били застреляни.

Друга група затворници побягнали. Докато двамата войници ги преследвали, един от затворниците, който се преструвал на умрял близо до ледената дупка, успял да избяга. Разказал на другите какво се случило.

После Червените хвърлили телата на умрелите в ледената дупка.

Бащата на Вайно и всички в семейството скърбели дълго време.

Не след дълго Белите получили надмощие и войната от 1918-1920 г. приключила. Те заловили десет червени затворници и решили да ги екзекутират като отмъщение за смъртта на Вайно и приятелите му.

Виктор грабнал Библията си и се затичал към мястото на екзекуцията.

„Стига кръвопролития – извикал той. – Не трябва да убивате Червени заради смъртта на сина ми, нито един.“

Докато проповядвал на хълма, цикълът на отмъщението се прекъснал и животът на червените затворници бил пощаден. Сред десетина червени били двамата синове на местен ковач. Когато видял как животът на синовете му бил спасен, ковачът започнал да чете Библията и се присъединил към адвентната църква.

Бог благословил семейството на Виктор (на снимката). Осем членове на семейството са служили като адвентни пастори, включитело аз и брата на Вайно - Тойво Селаваара, евангелизатор, който кръстил 1500 души.