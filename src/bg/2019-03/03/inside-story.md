---
title:  Разказ
date:   19/07/2019
---

#### Сън за Исус

_От Андрю Макчесни, сп. „Адвентна мисия“_

Сусуми Кунай имал първото си видение за Исус, докато лежал на леглото си в 5 ч. сутринта в Осака, Япония.

От 12 години прекарвал известно време в размишление за живота всяка сутрин в родния си град с население от 2.6 милиона, разположен на 500 км. югозападно от Токио. Този път се стреснал от ярка светлина. В светлината видял фигура с протегнати ръце.

В желанието си да разбере нещо повече, Сусуму проучил въпроса онлайн и открил снимка на гигантския „Христос, Изкупителя“ с протегнати ръце в Рио де Жанейро. Стигнал до заключението, че вероятно е видял Исус.

След известно време Сусуму сънувал през нощта, че седи срещу човек на маса. Ръцете на мъжа били върху масата, а около него имало ярка дъга.

Сусуму осъзнал, че мъжът от съня е Исус, когато няколко дни по-късно посетил фризьорски салон. Докато прелиствал книга с известни картини, докато чакал за подстригване, видял „Тайната вечеря“ на Леонардо да Винчи и познал Исус от съня.

Сънищата и виденията продължили. Сусума сънувал, че заедно с още седем мъже е заловен в чужда държава. Наблюдавал как убиват седемте един след друг. Когато дошъл редът му да умре, някой го хванал и прошепнал: „Аз съм от коптската религия. Ела с мене.“

Сусуму се събудил веднага. Потърсил думата „копт“ в интернет и с удивление открил, че има коптска църква на около 55 километра от града му. За първи път се запитал дали не трябва да отиде на църква.

След още няколко сутрини Сусуму имал ново видение. Видял думите „Евангелие от Матей“ да преминават през съзнанието му от ляво на дясно, подобно на дигитално съобщение. Не знаел какво означава това, потърсил в интернет и научил, че Матей е книга от Библията. Веднага я свалил в аудио формат и започнал да я слуша в колата си.

Попитал хазяйката си, за която знаел, че е християнка, къде ходи на църква. Тя го завела в централната адвентна църква в Осака.

Сусуму, на снимката, е сред десетките неканени гости, които дошли на безпрецедентната евангелизаторска кампания на 161 места из цяла Япония през 2018 г. Църковните ръководители никога не се виждали нещо подобно в тази страна, където християните са само 0.7 процента от населението.

„Святият Дух върши нещо необикновено в Япония, води хора в църквата и ги убеждава – казва президентът на адвентната църква Тед Уилсън, който се срещна със Сусуму. – Трябва да се молим за късния дъжд, за да могат страни като Япония и още много други да бадат залети от адвентната вест.“