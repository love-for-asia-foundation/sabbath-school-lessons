---
title: Достатъчно манна
date: 14/07/2019
---

След поколения в робство и социалната деградация на Божия потиснат народ, Господ се опитва да издигне новоосвободените израилтяни, като ги насочи към по-добър начин на живот и им даде закони за възможно най-доброто уреждане на новосъздадената им общност. Но един от първите елементи на този процес идва под формата на практичен и назидателен нагледен урок.

През всичките 40 години на скитанията им ез пустинята този ритъм на живот – видимо доказателство за Божията грижа и практична безкористност – трябва да стане част от културата на израилевото общество. Осъществява се под формата на манна – храна, покриваща всяка сутрин земята около лагера на израилтяните.

`Прочетете Изход 16:16-18. Според вас какво е значението на конкретната мярка, подчертана в тези стихове, за всеки човек?`

Във 2 Коринтяни 8:10-15 апостол Павел се позовава на тази история като пример за живота на християните: „но да има равенство, така чевашето сегашно изобилие да запълнитяхната оскъдност и тяхното изобилие да послужи на вашата оскъдност; така че да има равенство“ ( стих 14 ).

Поуката както за израилтяните, така и за нас е, че Бог осигурява достатъчно за Своя народ и творение. Ако вземаме само това, от което се нуждаем, и сме готови да споделяме излишъка си с другите, всички ще бъдат обгрижени и подсигурени. Взимането само на необходимото за деня изисква от хората да се доверят, че на следващия ден отново ще има манна. Потисканите, в случая робите-израилтяни, са склонни да се фокусират върху собственото си оцеляване, но Бог иска да им разкрие един живот на доверие, щедрост и споделяне.

Обаче тази практика има и друго, още по-забележително измерение. Всеки петък на земята пада двойна доза манна и на този ден – и само на този ден – хората събират допълнителната манна като подготовка за съботата. Специалното подсигуряване за съботата се превръща в допълнителен урок за тях да се научат на доверие в Господа за всичките си нужди. Тази допълнителна част от манната, акт на благодат от Божия страна, им позволява да се радват още по-пълно на почивката, обещана им от Него в събота, седмия ден.

`Какво бихме могли да направим в петък, което ще ни помогне още по-добре да се наслаждаваме на всичко, което Бог ни предлага в събота?`