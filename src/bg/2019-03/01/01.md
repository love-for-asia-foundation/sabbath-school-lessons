---
title: Бог създаде…
date: 29/06/2019
---

### За изучаване през седмицата
Битие, 1-3 гл.; Деяния 17:28; Псалм 148; Псалми 24:1; Битие 4:1-9; Матей 22:37-39; Откровение 14:7.

> <p>Стих за запаметяване</p>
> „Който угнетява бедния, нанася укор на Създателя, а който е милостив към бедните, показва почит към Него“ (Притчи 14:31).

Някога работили ли сте, за да създадете нещо – може би някакъв предмет на изкуството или занаятите, ястие или друга творческа дейност – само за да бъде счупено или отхвърлено от онзи, на когото сте го дали? Ако е така, сигурно сте изпитали поне мъничко от онова, което е преживял Бог, когато е сътворил този свят и е подарил на човешките същества живот – само за да види как направеното от Него бива съсипано от греха.

Библията казва, че този свят е създаден много внимателно и е сътворен „твърде добър“. Какво е отношението на Бога към Неговото творение, става ясно от описанията на Сътворението в Битие, 1 и 2 гл . Това е контекстът, в който би трябвало да четем историята на Грехопадението от Битие, 3 гл. и съкрушеното сърце на Бога, изправил се пред сътворените от Него хора.

Забележително е, че нашият свят продължава да бъде нещо, което Бог обича въпреки хилядолетията на грях, насилие, несправедливост и открит бунт. И още по-забележителното е – докато Бог задейства Своя план за изкупление и пресътворяване на света, Той възлага на нас, вярващите, задачи при осъществяването на по-мащабните Си планове. Да, ние сме получатели на Неговата благодат; но чрез получената от нас благодат ни е поверена работа като съработници на нашия Господ. Каква тържествена, свята отговорност!