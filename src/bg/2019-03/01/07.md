---
title: Разширено изучаване
date: 05/07/2019
---

Прочетете статията „Сътворението” в книгата на Елън Уайт „Патриарси и пророци“.

„Бог е любов.” Неговото естество и законът Му са любов. Винаги са били такива и винаги ще бъдат. „Възвишеният и Превъзнесеният, Който обитава вечността”, „Чиито пътища са вечни“, не се променя. В Него „няма изменение, нито сянка от промяна“.

Всяко изявление на творческа сила е израз на безпределна любов. Върховната власт на Бога включва в себе си пълнота от благословения за всички сътворени същества” (Уайт, Е. Патриарси и пророци. Стр. 7, изд. „Нов живот“, София.).

„Ако хората изпълняваха своя дълг като верни настойници на поверените им от Господа блага, нямаше да има вик за хляб, нито страдание в бедност, нямаше да има голи и нуждаещи се. Неверността на хората е довела до състоянието на страдание, в което е потънало човечеството (...) Бог е направил хората Свои настойници и Той не бива да бъде обвиняван за страданията, нищетата, голотата и недостига на човечеството. Господ е направил достатъчно за всички“ (Уайт, Е. Служене на взаимопомощ. С. 16 – англ. изд.)

**Въпроси за разискване**

`Разгледайте внимателно последното свидетелство на Елън Уайт. Какво казва тя? Според нея кой носи окончателната отговорност за толкова голяма част от ширещата се бедност? Какво би трябвало да ни говори това за значението на вярното настойничество?`

`След хиляди години на съкрушеност, причинена от греха, как е възможно все още да виждаме благостта на Сътворението? Какво бихме могли да направим като хора, вярващи в Бога Създател, за да помогнем на другите да съзрат благостта на Неговото творение?`

`Какво разбирате под думата настойничество ? Има ли нещо в урока за тази седмица, което разшири мисленето ви по въпроса какви настойници сте, особено като се има предвид, че сме призовани от Бога да бъдем такива?`

`Как щеше да се промени отношението ни към другите, ако на всекиго, с когото се срещахме, виждахме знак, че този човек е „създаден от Бога по Неговия образ и е възлюбен от Него“?`

**Обобщение** :

Бог е създал един добър и завършен свят и е определил човешките същества, създадени по Неговия образ, „да обработват и да пазят“ Неговото творение. Въпреки че грехът е нарушил взаимоотношенията, първоначално предназначени от Бога за нас, ние все още трябва да изпълняваме ролята си на настойници над доброто творение и да се грижим за нашите ближни. Изпълняването на тази задача е един от начините, чрез които можем да почетем Бога като наш Създател.

Тази събота, 06.07.2019 г., ще се молим за църкви „Копривец” и „Костенец”.