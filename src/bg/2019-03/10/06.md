---
title: Вечното благовестие
date: 05/09/2019
---

Преобразяващата покана и призивът на евангелието „към всеки народ, племе, език и хора“ ( Откровение 14:6 ) звучи през цялата християнската история. Но „Откровение“ описва едно обновено прогласяване на тази новина – благата вест за Исус и всичко, до което тя води – в края на времето.

`Прочетете Откровение 14:6,7. Как обичайното разбиране на евангелието – най-често обобщавано чрез Йоан 3:16 – е включено в конкретната вест на ангела от стих 7 ?`

Откровение 14:7 обединява три ключови елемента, които вече отбелязахме в това изучаване на Божията загриженост за злото, бедността и потисничеството в цялата библейска история:

Съдът . Молбата за съд – да бъде раздадена справедливост – е повтарящият се призив на угнетените през цялата световна история. За щастие, Библията описва Бога като Един, Който чува виковете на изпадналите в беда. Например, както често се казва в Псалмите, тези, към които се отнасят несправедливо, считат съда за добра вест.

`Поклонението . Писанията на еврейските пророци често свързват темите за поклонението и добрите дела особено когато сравняват поклонението на претендиращите, че са Божии, с грешките, които те са извършили и продължават да вършат. Например в Исая, 58 глава Бог изрично заявява, че поклонението, което най-силно желае, представлява дела на любов и грижа за бедните и нуждаещите се (вж. Исая 58:6,7 ).`

`Сътворението . Както видяхме, един от фундаменталните елементи на Божия призив за справедливост е общото човешко семейство; фактът, че всички сме създадени по Неговия образ и сме възлюбени от Него, че всички сме ценни в Неговите очи и никой не бива да бъде експлоатиран или потискан заради несправедливата печалба и алчността на другиго. Изглежда ясно, че това прогласяване на евангелието в края на времето е широк и всеобхватен призив за приемане на спасението, изкуплението и възстановяването, което Бог желае за падналото човечество. Следователно дори на фона на проблемите, свързани с истинското и фалшивото поклонение и гоненията (вж. Откровение 14:8-12 ), Бог ще има народ, който ще отстоява правото, Неговите заповеди и вярата в Исус дори сред най-ужасната форма на злото.`

`Как да намерим начини да служим на хората в нужда, докато същевременно споделяме с тях и надеждата, и предупреждението, съдържащи се в Тройната ангелска вест?`