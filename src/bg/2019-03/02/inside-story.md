---
title:  Разказ
date:   12/07/2019
---

#### Мисионерският джип

_От Андрю Макчесни, сп. „Адвентна мисия“_

Докато паркирал пред дома си в щата Мериленд, Джо Марселино забелязал следа от масло след джипа си Исузу Трупър.

„О, не – възкликнал той пред съпругата си Сюзан. – Не изглежда никак добре.“

Тогава Джо, тридесет и три годишен компютърен специалист в сградата на Генералната конференция на адвентната църква в Силвър Спринг, Мериленд, се обадил на приятел за помощ. Приятелят му, Ерик Армър, открил, че изтича масло от масления филтър и предупредил, че евентуалният ремонт ще струва повече от 3000 долара.

Джо и Сюзан, които били женени отскоро, имали точно 3000 долара на депозит. Джо обаче нямал желание да даде парите за ремонт, защото и двамата били изостанали в даването на десятък. Трабвало да дадат 1500 долара за изминалите три месеца.

Джо и Сюзан се помолили и решили да дадат десятъка, вместо да поправят джипа.

След като взели това решение, Ерик посъветвал Джо да се свърже със сервиза, където бил сменил маслото малко преди повредата. Оттам изпратили автомонтьор в къщата на Джо, който след огледа предложил да ремонтира колата безплатно. Той не бил сигурен, че има доверие в тях и приел вместо това компенсация от 3000 долара. Помолил друг приятел, монтьора Бил Броди, да извърши ремонта. След като всичко приключило, получил сметката – дължал 1500 долара. За негова изненада трите хиляди долара от сервиза били достатъчни, за да покрие разхода и да си даде десятъка.

Бил посъветвал Джо като приятел да продаде джипа колкото се може по-скоро и казал, че може да се счупи по всяко време.

След няколко дни Уейн Колби, директор по снабдяването в Генералната конференция, попитал Джо дали би желал да продаде джипа.

„Един мисионер в Африка поиска да купи точно Исузу Трупър“, казал той.

Джо веднага разказал за случилото се, но Уейн заявил, че е готов да поеме риска. Дал на Джо разумна цена и изпратил колата за Африка. До този момент превозното средство имало навъртяни 40 000 мили (64 000 километра).

След около година и половина Уейн казал на Джо: „Спомняш ли си оня джип? Вече е изминал 100 000 мили.“

„Слава на Бога. Не вярвах, че ще издържи толкова дълго“ възкликнал Джо.

След още две години Уейн съобщил, че джипът имал вече 200 000 мили. После – 300 000 мили.

„Само Господ го поддържа за този мисионер!“, заявил той.

Джо, който сега е на 61 години, обяснява, че тази опитност му е дала урок за мисията и десятъка. „Господ посрещна нуждите ни, когато седнахме като съпруг и съпруга и решихме да отдадем първите си плодове на Него. Той посрещна не само нашите нужди, но също така нуждите на мисионера в Африка. Джипът се превърна в благословение и продължи да дарява година след година.“