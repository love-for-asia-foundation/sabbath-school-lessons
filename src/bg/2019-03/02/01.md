---
title: Планът за един по-добър свят
date: 06/07/2019
---

### За изучаване през седмицата
Изход 3:7; Матей 22:37-40; Изход 22:21-23; Второзаконие 14:22-29, 26:1-11; Левит 25:9-23.

> <p>Стих за запаметяване</p>
> „ Да не отмъщаваш, нито да храниш злоба против онези, които са от народа ти, а да обичаш ближния си, както себе си. Аз съм Господ. “ (Левит 19:18).

В милостта Си Бог винаги е имал хора, с които да поддържа специална връзка. В биографиите на Енох, Ной, Авраам, Исак и Яков – ако трябва да назовем само неколцина – виждаме Той да копнее за възстановяването на нарушените взаимоотношения с човешките същества. Но това не е само в полза на няколко души и техните семейства. Когато са свързани с Бога и благословени от Него, то е част от по-мащабния план за възстановяване на взаимоотношенията и споделяне на благословенията с другите. Както казва Господ на Авраам: „Ще те направя голям народ; ще те благословя и ще прославя името ти, и ще бъдеш за благословение. Ще благословя онези, които те благославят, а ще прокълна всеки, който те кълне; и в тебе ще се благославят всички земни племена“ (Битие 12:2,3) . Когато получава благословения, той може да се превърне в благословение за другите.

Това благословение трябва да дойде чрез народа на Израил и в крайна сметка, чрез Месия, произхождащ от този народ. Със създаването на израилевия народ Бог вече действа чрез цяла една нация. Затова решава да им предаде закони, правила, празници и практики, които ще се превърнат в начин на живот, така че благословените от Него да могат да благославят и другите.

Несъмнено този принцип e валиден и днес.