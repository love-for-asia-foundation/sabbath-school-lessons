---
title: Разширено изучаване
date: 12/07/2019
---

Прочетете статиите „Даване закона на Израил” и „Божията грижа за бедните“ в книгата „Патриарси и пророци“.

„Когато признаят изискванията на Бога, за тях да няма друго нещо, което повече да отличава дадените от Мойсей закони, както духът на щедрост, нежност и гостоприемство, проявяван към тях. Макар че бе обещал да благослови изобилно народа Си, Бог не възнамеряваше бедността да бъде напълно непозната сред евреите. Той заяви, че бедните никога няма да престанат да съществуват на земята. Сред Неговия народ винаги ще има хора, които ще призовават съчувствието, милостта и благотворителността му. И тогава, както и сега, хората бяха подвластни на нещастия, болести и загуба на имот, но ако следваха дадените от Бога наставления, помежду им нямаше да има нито просяци, нито страдащи за храна“ (Уайт, Е. Патриарси и пророци. Стр. 364, изд. „Нов живот“, София).

„Всички тези предписания бяха предназначени да благословят и богатите, и бедните. Те трябваше да възпират алчността и склонността към себеиздигане, да възпитават благороден дух на благотворителност. А чрез подхранване на добра воля и доверие между класите, щяха да способстват за социалния ред и за стабилността на управлението. Всички ние сме вплетени в голямата мрежа на човечеството и това, което можем да направим за благословение и издигане на другите, ще се отрази като благословение и на самите нас“ (Уайт, Е. Патриарси и пророци. Стр. 367, изд. „Нов живот“, София).

**Въпроси за разискване**

`Коя характеристика, закон или правило най-много привлича вашето внимание в модела, даден от Бога на Мойсей и израилтяните за онова общество, което те е трябвало да установят (независимо дали е конкретно споменато в урока през тази седмица, или сте го разбрали от по-обширното си изследване на Писанието)?`

`Според вас защо Бог обръща толкова голямо внимание на най-уязвимите в наредбите, които дава на Своя народ?`

`Как трябва да разбираме и да се отнасяме към тези наредби днес? Как избираме кои от тях са приложими и уместни в съвремието ни? Кое е най-важното нещо, което бихме могли да научим от тези подробни инструкции за начина на уреждане на обществото и живота на израилтяните?`

**Обобщение**: Бог чува виковете на страдащия народ на Израил в Египет и се намесва, за да го избави. Стреми се да изгради специална заветна връзка с народа и да работи с него за установяването на ново общество, което да бъде за благословение на всички, дори на често забравяните, отхвърлените и уязвимите.

Тази събота, 13.07.2019 г., ще се молим за църкви „Куртово Конаре” и „Кърджали”.