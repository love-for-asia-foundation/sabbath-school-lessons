---
title: Най-малките от тези
date: 17/08/2019
---

### За изучаване през седмицата
Матей 5:2-16,38-48; Римляни 12:20,21; Лука 16:19-31; 12:13-21; Матей 25:31-46.

> <p>Стих за запаметяване</p>
> „ А Царят в отговор ще им каже: „Истината ви казвам: доколкото сте сторили това на един от тези Мои най-малки братя, на Мене сте го сторили ” (Матей 25:40).

След като видяхме, че Исус живее живот, загрижен за другите, особено за тези, които са наранени и изгубени, би трябвало да очакваме, че може да ни каже много и за нашата загриженост за другите. И Той го прави.

Учението на Исус е практично, съсредоточено върху това какво означава да живеем като последователи на Бога. Като такива можем да видим, че Христос ни призовава към дела на справедливост, любезност и милост – също като онези, които самият Той върши, докато е тук, на земята. Ако следваме Неговия пример, ще служим на другите като Него.

Исус говори и за небесното царство. Според Неговото описание то е реалност, от която можем да бъдем част още сега. Това е начин на живот, функциониращ с различен набор от приоритети, ценности и морал в сравнение с тези на земните царства. Ученията на Спасителя маркират очертанията на това царство и включват силен акцент върху начина ни на служене за Бога. И още, как, докато Му служим, трябва да се отнасяме спрямо околните. Установяваме също така, че служенето на другите – грижата за техните нужди и издигането им – е един от начините, чрез които можем непосредствено да служим на Бога.