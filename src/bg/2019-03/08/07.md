---
title: Разширено изучаване
date: 23/08/2019
---

Прочетете статиите „Добрият самарянин“ и „Тия най-скромни Мои братя“ в книгата на Елън Уайт „Копнежът на вековете“ и „Утвърдена е голяма бездна“ и „Кой е моят ближен“ в „Притчи Христови“.

„Христос премахва стената на разделението, егоизма, принципите на разединение на народите и учи на любов към цялото човечество. Измъква хората от тесния кръг, очертан от техния егоизъм. Премахва териториалните граници и изкуствените разлики в обществото. Не прави разлика между съседи и чужди, между приятели и врагове. Учи ни да гледаме на всяка душа в нужда като на свой ближен, а на света – като на наше поле на действие” (Уайт, Е. Мисли от Планината на благословението. Стр. 36, изд. „Ел Уай“, София, 2014)

„Златното правило е истинското мерило за християнски живот. Всяко нещо, по-малко от него, е измама. Религия, водеща хората до презрение към човешки същества, ценени така високо от Христос, че Той е пожертвал Себе Си за тях, религия, водеща до пренебрегване на човешките нужди, страдания или права, е фалшива. Когато подминаваме нуждите на бедните, страдащите и грешните, самите ние ставаме предатели на Христос. Точно защото хората носят Христовото име, а в живота си се отричат от Неговия характер, християнството има толкова малко сила в света“ (Пак там, стр. 100).

**Въпроси за разискване**

`Кой е любимият ви пасаж от тези, които изучавахме през седмицата? Защо?`

`Вижте какво пише Елън Уайт за това как религия, „водеща до пренебрегване на човешките нужди, страдания или права, е фалшива“. Защо трябва да бъдем внимателни и да избягваме лесния капан на мисленето, че тъй като имаме „истината“ (а ние наистина разполагаме с нея), тогава нищо друго няма значение?`

`Как стиховете в частта за четвъртък ни показват какво повлича след себе си притежаването на „истината“?`

**Обобщение** : Ученията на Исус посочват по-различен начин на живот за тези, които са граждани и пратеници на Божието царство. Градейки върху основата на старозаветните Писания, Той отразява и разширява фокуса с грижа за бедните и потиснатите. Подчертава, че докато очакват Неговото завръщане, последователите Му ще живеят като хора на състраданието и милостта.

Тази събота, 24.08.2019 г., ще се молим за църкви „Нова Загора” и „Ново Село”.