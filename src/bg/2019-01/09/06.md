---
title:  Белегът на звяра
date:   28/02/2019
---

Откровение, 13 глава посочва, че приличащият на агне звяр ще играе водеща роля при последната криза. Тази световна сила ще установи глобална система в опита си да контролира убежденията на хората.

`Прочетете Откровение 13:16,17 заедно с Второзаконие 6:4-8. Какво общо има поставянето на белег на челото и на дясната ръка с Божиите заповеди?`

Хората от всички социални класи ще бъдат подложени на натиск, за да получат белега на звяра на дясната ръка или на челата си. Точно както печатът на челото идентифицира тези, които Бог счита за Свои (Откровение 7:3,4; 14:1), така и белегът на звяра идентифицира покланящите се на звяра.

Белегът на звяра не е някакъв видим знак. Поставянето му върху дясната ръка или челото фалшифицира наставленията, дадени от Моисей на израилтяните да връзват Божия закон като знак върху ръката си или челото си (Второзаконие 6:8). Дясната ръка е свързана с поведението, докато челото е свързано с ума или умственото съгласие. Някои ще изберат да получат белега на звяра, за да избегнат заплахата от смърт, докато други ще бъдат напълно умствено и духовно посветени на тази отпаднала система на поклонение.

Централните въпроси в последната криза ще бъдат поклонението и послушанието на Бога при спазването на Неговите заповеди (Откровение 14:12). По-специално заповедта за съботата ще бъде тест за верността и подчинението на Бога. И както съботата е отличителен знак за подчинение на Божия вярващ народ (Йезекиил 20:12,20), така и белегът на звяра е знак на вярност към звяра.

Белегът на звяра включва заместване на Божиите заповеди с човешки. Най-голямото доказателство за този факт е установената от хората институция на неделята (вж. Даниил 7:25) като ден на поклонение вместо седмия ден, съботата, денят, заповядан от нашия Създател в Писанието. 

Опитът да се промени белегът на Божия авторитет в друг ден е опит да се узурпира ролята и властта на самия Бог. „Белегът на звя¬ра е пап¬с¬ка¬та събота (…) Ко¬га¬то бъ¬де из¬да-ден указът, на¬ла¬гащ фал¬ши¬ва¬та съ¬бо¬та и ви¬со¬ки¬ят вик на тре¬тия ан¬гел пре¬дуп¬ре¬ди чо¬ве-чес¬т¬во¬то сре¬щу пок¬ло¬не¬ни¬ето на звя¬ра и на не¬го¬вия образ (…) тогава онези, ко¬ито все още про¬дъл¬жа¬ват престъпването, ще по¬лу¬чат беле¬га на звяра“ (Уайт, Е. Евангелизъм. Т. 2. Гл. „Представяне на закона и съботата“. Изд. „Нов живот“, София, с. 63).

Откровение 13:18 ни казва: „Тук е нужна мъдрост; който е разумен, нека сметне числото на звяра, защото е число на човек; а числото му е шестстотин шестдесет и шест“. Кой е този човек? Павел го описва като „човекът на греха“ (2 Солунци 2:3). Това определение посочва папската сила, символизирана с морския звяр, чието богохулно име на главите му сочи божествената титла, която изисква за себе си, т.е. вероятно заемайки мястото на Божия Син на земята.
