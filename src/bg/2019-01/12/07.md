---
title:  Разширено изучаване
date:   22/03/2019
---

Преди гибелта на Вавилон един глас от небето призовава Божия народ, който все още е във Вавилон: „Излез от нея, народе Мой“ (Откровение 18:4). Има много поклонници на Бога, които все още са във Вавилон поради различни причини. За тях Бог използва Своята църква на последното време, за да ги призове да напуснат тази отстъпническа религиозна система и да не участват в греховете ѝ. Те трябва да излязат от нея, за да избегнат нейната участ. Бог не желае никой да загине във Вавилон. Откровение 19:1-10 показва, че много богобоязливи хора във Вавилон ще отговорят на призива. В такъв случай помислете за огромната отговорност, която почива върху нас като Божия църква на остатъка. Какво би трябвало да ни разкрие това за нашата нужда от Божия истина в нашите сърца и за изливането на Светия Дух в живота ни?

**Въпроси за разискване**

`1. Както показва Откровение 18:4, във Вавилон има множество боящи се от Бога хора, които Той нарича „Мой народ“ Разсъждавайте върху следното свидетелство: „Тази вест тряб¬ва да бъ¬де дадена, но до¬ка¬то я изнасяме, не¬ка бъ¬дем мно¬го вни¬ма¬тел-ни да не осъж¬да¬ме или нара¬ня¬ва¬ме онези, ко¬ито ня¬мат светлината, ко¬ято ние имаме. Не бива да из¬ли¬за¬ме от пъ¬тя си, за да на¬на¬ся¬ме ра¬ни на католиците. Сред тях мно¬зи¬на са най-съ¬вес¬т¬ни християни, ко¬ито хо¬дят в светлината, ко¬ято имат, и Бог ще ра¬бо¬ти за тях. Хората с го¬ле¬ми при¬ви¬ле¬гии и възможности, про¬пус¬на¬ли да усъвършен¬с¬т¬ват физическите, ум¬с¬т¬ве¬ни¬те и мо¬рал¬ни¬те си сили (...) са в мно¬го по-го¬ля¬ма опас¬ност и се из¬ла¬гат мно¬го по¬ве¬че на осъж¬да¬не от Бога в сравне¬ние с онези, ко¬ито са заб¬лу¬де¬ни от-нос¬но доктри¬нал¬ни¬те точ¬ки на вярата, но се стре¬мят да вър¬шат доб¬ро на другите. Не укорявайте. Не осъждай¬те другите“ (Уайт, Е. Евангелизъм. Т. 3. Част: „Работа със специални групи хора“. гл. „Достигане на католиците“. Изд. „Нов живот“, София, с. 128). Какво следва да ни говори това за начина, по който се отнасяме спрямо другите?`

`2. Откровение, 17 глава описва блудницата, седяща на червен звяр. Докато жената в глава 12 символизира Божията вярна църква, тази в глава 17 се отнася до отпадналата църква, подмамваща света да се отклони от Бога. Според вас какви са сходствата и различията помежду им? И което е по-важно: Какво можем да научим от това сравнение?`

`3. Текстовете за тази седмица описват наистина смайващото състояние на религиозния и политически свят през последните етапи преди победоносното завръщане на Христос. Какво би трябвало да ни разкрие това за важността да останем верни, истинни и чисти точно сега на поверената ни от Бога вест? Прочетете Откровение 16:15 – един призив за вярност сред описаното всемирно отстъпление. Как да приложим това предупреждение към самите себе си точно сега?`