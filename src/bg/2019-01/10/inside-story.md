---
title:  Разказ
date:   08/03/2019
---

#### Инструменти и лодка

_От Андрю Макчесни_

Адвентисти от седмия ден наели круизно корабче, за да споделят здравната вест в Централна Русия, и капитанът се отказал от цигарите.

Деца написали писма за десетте заповеди, които да бъдат раздавани по улиците на Русия.

По време на евангелизаторски събрания били раздадени електрически инструменти на хора, чиито домове били повредени в разкъсваната от конфликти Източна Украйна.

Това са част от новите методи, които църковните членове използват, за да споделят евангелието в Евро-Азиатската дивизия – територия, която обхваща голяма част от бившия Съветски съюз, опитвайки се насърчат спрелия църковен растеж.

„Има много предизвикателства, но Бог действа чрез програмата „Пълно включване на всички църковни членове“, казва президентът на дивизията Михаил Камински.

Единадесет адвентни здравни работници тръгнали на двуседмично пътуване с круизно корабче към древните руски градове по река Волга. Корабчето следвало популярен туристически маршрут, организиран от руска неправителствена здравна организация, и адвентистите били поканени да споделят своите здравни принципи относно водата, слънчевата светлина и всички останало, както и да проведат курсове за отказване от тютюнопушенето.

Капитанът, който пушел непрестанно, присъствал на лекциите.

„Той пушеше толкова много, че около него винаги имаше кълба дим“, спомня си Иван Велгоша, председател на Западно-Руския съюз.

До края на пътуването капитанът престанал да пуши и направил корабчето зона свободна от тютюна. Адвентистите му представили книга за здравословния живот и му казали, че Исус може да му помогне никога повече да не се връща към цигарите.

След повече от месец капитанът все още не пушел, казва Велгоша.

В град Нижни Новгород ученици споделили любовта си към Бога, като написали писма за Неговия закон. Едно от децата написало: „Трябва да помним третата заповед, за да не казваме лоши думи за Бога.“ Друго дете написало: „Ако хората престанат да крадат, ние ще бъдем най-богата страна в света.“ Децата прекарали пет дни в раздаване на написаните на ръка писма по градските улици.

В Източна Украйна църковните членове открили, че тегленето на билетчета за бормашини привлича мъжете на евангелизаторски събрания. Жените също идвали, но броят на присъстващите мъже рязко се увеличил, когато църквите започнали да рекламират бормашините, казва Станислав Носов, президент на Украинския съюз.

„Хората се нуждаят от инструменти, за да поправят домовете си, които са повредени в резултат на военните действия.“

Ежедневно теглене на билетчета се провеждало по време на евангелизаторските събрания в няколко града в Източна Украйна. Спечелилите избирали между бормашина и комплект от тенджери, а всеки, който присъствална седем последователни събрания, получавал пакет с макарони, захар, мляко и други основни продукти. Десетки хора били кръстени.

„Бог върши чудни неща чрез програмата „Пълно включване на всички църковни членове“, казва Камински.