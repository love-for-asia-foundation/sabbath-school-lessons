---
title:  Разширено изучаване
date:   08/03/2019
---

Прочетете статията „Последното предупреждение“ от книгата на Елън Уайт „Великата борба“.

„Откровение“ показва, че в края на времето на Божия народ е поверено да прогласи на света добрата вест на последното време. Делото пред нас изглежда обезсърчаващо, невъзможно. Но ние имаме обещанието за Божията сила. 

„Великото дело на евангелието няма да приключи с по-слабо изявяване на Божията мощ от това в началото (...)

Вестта ще бъде разпространявана не толкова чрез привеждане на аргументи, колкото чрез дълбокото убеждение, изработвано от Светия Дух. Аргументите и доказателствата са били вече представени. Семето е било посято и сега ще пониква и ще дава плод” (Уайт, Е. Великата борба. Гл. „Последното предупреждение“. Изд. „Нов живот“, София, с. 418).

Приключването на прогласяването на Божията последна вест ще доведе до голямо разделение на хората по света на два лагера: тези, които обичат Бога и Му се покоряват, и онези, които следват звяра и му се покоряват. Това разделение е представено и като две жетви: събирането на житото в складовете (Откровение 14:14-16) и на гроздето, което трябва да се стъпче в лина (Откровение 14:17-20). Това последно разделение е темата на Откровение, 17 и 18 глава.

**Въпроси за разискване**

`1. Помислете над следното: Кой друг проповядва вестите на трите ангела, освен адвентистите от седмия ден? Какво следва да ни разкрие този факт за важността на нашето дело и колко сериозно трябва да гледаме на него?`

`2. Според вас защо съдът е непопулярна концепция сред много християни? Какво значение има разбирането за Изследователния съд за християните днес? Как бихте помогнали на вашите ближни вярващи да разберат по-добре истинското значение на Изследователния съд?`

`3. Помислете върху въпроса за съботата в контекста на последните събития. Защо звучи толкова разумно седмичната събота, която препраща чак до първата седмица на самото Сътворение (Битие 2:2,3), да играе такава централна роля? Ако въпросът е на кого се покланяме, на Създателя на „небето и земята“ (Откровение 14:7) или на силата, представена чрез звяра, и ако седмият ден, събота, е най-старият, най-основополагащ и сигурен знак за Божието творение на „небето и земята“, защо тогава съботата като една от Божиите заповеди (Откровение 14:12) играе толкова ключова роля в последната криза?`
