---
title:  Разширено изучаване
date:   21/06/2019
---

Елън Уайт, Дом и семейство, „Мощно християнско свидетелство“ – с. 34-38, „Отношение към невярващ другар“ – с. 321-325, София: Нов живот, 1998; По стъпките на великия Лекар, „Службата в дома“ – с. 283-288, София: Нов живот, 1998; Пророци и царе, „Посланици от Вавилон“ – с. 175-178, София: Нов живот, 1995.

Силата на дома за евангелизиране. „Далеч по-мощно от всяка проповед е влиянието на истински дом върху човешките сърца и живот (…)

Нашата сфера на влияние може да бъде ограничена, способностите ни – малки, възможностите ни – незначителни, постиженията ни – недостатъчни; обаче имаме невероятни възможности, когато предано използваме удобните случаи в собствените си домове“ (Уайт, Е. По стъпките на великия Лекар. С. 352, 355 – англ. изд.).

**Въпроси за разискване**

`1. Попитайте някого от групата дали влиянието на нечий дом не му е помогнало да вземе решение за Христос. Обсъдете кое точно му е направило такова впечатление. Какво може да научи групата от тази опитност?`

`2. По какви практични начини можете вие като група да послужите на семейство, в което единият е невярващ?`

`3. В групата поговорете за някои от проблемите в дома, работещи срещу вярата. Направете списък, а след това срещу проблемите запишете възможните решения.`

`4. Личният живот на християните е средство за свидетелстване пред децата, невярващия другар, други роднини и гости. Макар че споделянето на вярата в дома може да не е винаги така пълноценно, както би желал човек, или да не доведе до обръщане на роднини и гости, несъвършените семейни членове се стремят да посочват пътя към един съвършен Спасител. Чрез щедро гостоприемство, проявено в името на Спасителя, те приобщават в царството на благодатта всички, върху чийто живот оказват влияние. Помислете за влиянието на вашия дом върху хората, които ви идват на гости. Какво можете да направите, за да бъдете по-добри свидетели за вярата пред всички, които пристъпват отвътре прага ви?`