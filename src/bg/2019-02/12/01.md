---
title:  Какво видяха в дома ти?
date:   15/06/2019
---

### За изучаване през седмицата
Исая, 38 и 39 гл.; 1 Коринтяни 7:12-15; 1 Петър 3:1,2; Евреи 6:12; 13:7; 3 Йоан 11; Исая 58:6,7,10,12.

> <p>Стих за запаметяване</p>
> „Вие обаче сте избран род, царско свещенство, свят народ, народ, който Бог придоби, за да възвестява превъзходствата на Този, Който ви призова от тъмнината в Своята чудесна светлина“ (1 Петър 2:9).

Може би сме стигнали до момент, когато благодарение на Господа животът ни (поне засега) върви добре: семейството е добре, работата е хубава, здравето и финансите също са наред. Или пък не? Може би домът ви сега преживява болка, разправии? Какъвто и да е случаят, щом някой дойде в дома ви, както посланиците от Вавилон, посетили цар Езекия, какъв отговор бихте дали на въпроса, който пророк Исая по-късно задава на царя: „Какво видяха в къщата ти?“ (Исая 39:4).

Какво виждат хората в дома ти? Какво виждат небесните ангели? Какъв дух обитава в стаите ни? Може ли човек да „помирише“ аромата на молитвата? Цари ли благост, милост, любов, или има напрежение, гняв, негодувание, горчивина и раздори? Ще си тръгне ли гостът с убеждението, че Исус Христос живее в този дом?

Има важни въпроси, които всички ние трябва да си зададем за това какъв дом сме създали. Тази седмица ще разгледаме някои от характеристиките, които могат да направят дома прекрасен въпреки неизбежното напрежение и несъгласия, присъстващи в домовете днес.