---
title:  Центрове на заразително приятелство
date:   20/06/2019
---

**Сравнете библейските свидетелства за гостоприемството с действителни случки в домовете на няколко библейски семейства, споменати по-долу. Исая 58:6,7,10-12; Римляни 12:13; 1 Петър 4:9. Обърнете внимание на характерните качества на проявеното гостоприемство.**

`Авраам и Сара (Битие 18:1-8)`

`Ревека и семейството ѝ (Битие 24:15-20; 31-33)`

`Закхей (Лука 19:1-9)`

Гостоприемството посреща основните нужди на друг човек от почивка, храна и общение. То е осезаем израз на себеотрицателна любов. Исус придава теологично значение на гостоприемството, когато поучава, че храненето на гладните и напояването на жадните е служене на самия Него (Матей 25:34-40). Използването на дома за служене може да варира от покана към съседите за обяд/вечеря до по-краен случай на гостоприемство, например да приютим жертва на насилие. Може да включва просто приятелско отношение, възможност да предложим молитва на някого или да проведем библейски урок. Истинското гостоприемство извира от сърца, докоснати от Божията любов, желаещи да изразяват любовта си чрез думи и действия.

Понякога семействата се оплакват, че им липсват място, време и/или енергия да бъдат гостоприемни. Други се чувстват неудобно, неспособни и несигурни как да отидат отвъд познатото, за да се свържат с невярващи. Някои желаят да избегнат усложненията в живота си, породени от общуването с други хора. Много съвременни семейства бъркат гостоприемството със забавленията. 

`По какъв начин вашият дом отразява духовното ви състояние?`