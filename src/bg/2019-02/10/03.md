---
title:  Някои принципи за брака
date:   03/06/2019
---

Бракът, също като съботата, е дар от Бога за човечеството, произлизащ още от Едем. И като адвентисти от седмия ден ние знаем, че врагът на душите атакува както съботата, така и брака. Дори най-добрите бракове понякога ще пострадат от конфликти.

Следват няколко принципа, които могат да помогнат на брачните двойки да разрешат такива спорни въпроси.

`Прочетете Ефесяни 1:7. Какъв решаващ принцип откриваме тук, който трябва да бъде прилаган във всеки брак?`

Редно е да се научите да прощавате особено когато брачният ви партньор не го заслужава. Всеки може да прости на достойните: всъщност това едва ли е прошка. Истинската прошка е да прощаваме на тези, които не са достойни, както Господ прощава на нас чрез Христос. И ние трябва да правим същото. Иначе бракът ни, ако оцелее (което не е особено вероятно), ще заприлича на тирания.

`Прочетете Римляни 3:23. Какъв друг решаващ принцип откриваме и тук?`

Трябва да приемете, че сте женени за грешник: същество, което е до известна степен увредено емоционално, физически и духовно. Свиквайте с тази мисъл. Приемете недостатъците на брачния си партньор. Молете се да ги приемете. Може да се наложи да живеете с тях, но не бива да допускате да ви обсебят. Ако го направите, те ще ви изядат живи. Святият и съвършен Бог ви приема каквито сте чрез Христос: вие, които едва ли сте святи и съвършени, трябва да направите същото за брачния си партньор.

`Прочетете Филипяни 2:4-8. Какви важни принципи, записани тук, можем да използваме не само в брака, но и във всички проблематични отношения?`