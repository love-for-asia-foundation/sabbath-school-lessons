---
title:  Разширено изучаване
date:   07/06/2019
---

„Твърде често родителите не са единни в ръководството на семейството. Бащата, който прекарва малко време с децата си и няма представа за техните особени наклонности и темперамент, е строг и суров. Той не контролира нрава си, но поправя нарушението под влянието на чувствата. Детето разбира това и вместо да го смири, наказанието го изпълва с гняв. Майката някога допуска лошото поведение да остане ненаказано, докато друг път същата постъпка получава строго наказание. Децата никога не знаят точно какво да очакват и се изкушават да проверят докъде могат да стигнат в непослушанието си безнаказано. Така се посяват семената на злото, които поникват и дават плод“ (Уайт, Е. Дом и семейство. С. 314, 315 – англ. изд.).

„Домът трябва да бъде средище на най-чистата и най-възвишената обич. Мирът, хармонията, привързаността и щастието трябва да бъдат неотклонно подхранвани всеки ден, докато тези скъпоценни неща започнат да пребъдват в сърцата на членовете на семейството. Растението на любовта трябва да бъде внимателно култивирано, иначе ще загине. Всеки добър принцип трябва да бъде подхранван, за да процъфтява в душата. Това, което посява Сатана в сърцето – завист, ревност, зли помисли, лош език, нетърпение, предразсъдъци, егоизъм, алчност и суета – трябва да бъде изкоренено. Ако тези злини се допуснат да останат в душата, ще дадат плод, чрез който мнозина ще бъдат осквернени. О, колко много хора отглеждат отровните растения, които убиват скъпоценните плодове на любовта и оскверняват душата!“ (пак там, с. 195,196).

**Въпроси за разискване**

`1. Прочетете следния цитат от една статия за брака: „Защото нямаме такъв първосвещеник, който да не може да състрадава с нас в нашите слабости, а имаме Един, Който е бил във всичко изкушен като нас, но пак е без грях“ (Евреи 4:15). Както Христос се поставя в нашата ситуация, за да се свърже най-добре с нас, така и ние трябва да правим същото за брачния си партньор. Опитвайте се да разглеждате всяка ситуация и криза не само от своята гледна точка, но и от гледната точка на вашия партньор. Разберете как той/тя възприема ситуацията, какво е влиянието върху него/нея и защо се чувства така. Този принцип може много успешно да разреши трудни ситуации. Как да го прилагаме към всички области на потенциални конфликти с другите?`

`2. В групата отговорете на въпроса: „Гневът винаги ли е грях?“. Обосновете позицията си.`