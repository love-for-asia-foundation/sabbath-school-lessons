---
title:  Подкрепа за семействата през сезоните на промяна
date:   11/06/2019
---

Промяната е неизбежно събитие в семейството, което нарушава комфорта, независимо от културата. Някои промени са свързани с предсказуем преход от един житейски етап в друг. Често те са непредсказуеми, като смърт, бедствие, война, болест, преместване на семейството или загуба на работа. Много семейства се сблъскват с икономически и социални промени в общностите и държавите си. Други промени са пряко свързани с културата.

**По-долу са изброени няколко примера за огромни, дори драматични промени. Използвайте въображението си и се поставете на мястото на тези хора. Как промените повлияват върху семейния им живот? Какви механизми бихте използвали, за да се справите с подобна ситуация? Колко по-различна би била реакцията ви?**

`Авраам, Сара и Лот (Битие 12:1-5)`

`Адаса (Естир 2:7-9)`

`Даниил, Анания, Мисаил и Азария (Даниил, 1 гл.)`

С промяната идва усещането за загуба и безпокойството от несигурността на близкото бъдеще. В зависимост от способността на семейството да се нагажда към промените тези преживявания могат да изстрелят хората към по-висока степен на израстване и благодарност за духовните неща; или могат да доведат до стрес и тревожност. Сатана използва проблемите, дължащи се на промяната, като се надява да причини съмнение и недоверие в Бога. Обещанията на Божието Слово, помощта на приятелите и роднините и увереността, че животът им е в Божиите ръце, помага на много герои и героини на вярата да се справят успешно със значителните катаклизми в живота.

`Ако познавате човек (или дори цяло семейство), преживяващ травматична промяна, направете нещо осезаемо, за да му помогнете и да го насърчите.`