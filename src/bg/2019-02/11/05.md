---
title:  Към вярата на първото поколение
date:   12/06/2019
---

`Каква криза на вярата преживява Израил след смъртта на Исус Навин и останалите от неговото поколение? Съдии 2:7-13`

Проучванията за предаването на ценностите и вярванията на следващите поколения в организации като църквите показват, че основателите са силно отдадени на вярванията. Те първи ги защитават. След едно-две поколения мнозина изгубват от поглед принципите, стоящи в основата на ценностите. Те продължават да участват в организацията, но често по навик. В следващите поколения навиците кристализират в традиции. Пламъкът на основателите вече е угаснал.

`Казва се, че Бог няма внуци, а само деца. Според вас какво означава това? Йоан 1:12,13; 3:7; 1 Йоан 5:1`

Обичайният подход към предаването на ценностите в много поколения християни е възрастните просто да казват на младежите в какво вярват. Обаче да научиш в какво вярват родителите ти или църквата не е лична вяра. Да си християнин е много повече от принадлежност към организация с история и догми. Истинската вяра не се предава по наследство; тя не се предава по естествен път от едно поколение на друго. Всеки един трябва да опознае Христос лично. Родителите могат да сторят единствено това. Църквата като цяло и родителите в частност трябва да правят всичко възможно, за да създават среда, която ще накара младите хора да желаят да вземат това правилно решение, но в края на краищата всеки един се спасява или е изгубен заради личното си решение.

`Идвайки от атеистична среда, Джоу се присъединява към Църквата на адвентистите от седмия ден, след като преживява мощно обръщане. Той се жени за адвентистка и те имат няколко деца, които, разбира се, възпитават във вярата. Един ден, мислейки за духовното състояние на децата си, той казва: „О, ако само можеха децата ми да преживеят опитността, която аз имах!“. Ако вие бяхте там, какво бихте му казали?`