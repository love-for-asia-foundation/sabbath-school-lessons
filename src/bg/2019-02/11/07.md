---
title:  Разширено изучаване
date:   14/06/2019
---

Елън Уайт, Пророци и царе, „В царския палат на Вавилон“ – с. 243-248, София: Нов живот, 1995; Евангелски работници, „Думи на предупреждение“ – с. 324, 329, „Бог не гледа на лице“ – с. 330, 331 – англ. изд.; Пътят към Христос, „Радост в Господа“ – с. 113-125, София: Нов живот.

Бог не гледа на лице. „Религията на Христос издига получателя към по-висше ниво на мисъл и действие, докато същевременно представя цялата човешка раса като обект на Божията любов, тъй като е изкупена чрез жертвата на Неговия Син. При нозете на Исус се срещат богати и бедни, учени и неуки, без разлика на класа или светско влияние. Всички земни разграничения са забравени, когато гледаме към Този, Когото са проболи греховете ни. Себеотрицанието, снизхождението, безкрайното състрадание на Този, който е бил до такава степен издигнат в небето, хвърлят срам върху човешката гордост, самолюбие и социална класа. Чистата, неосквернена религия изявява небесните си принципи, като довежда до единство всички, осветени чрез истината. Те се срещат като хора, изкупени с кръвта, еднакво зависими от Този, който ги е изкупил за Бога“ (Уайт, Е. Евангелски работници. С. 330 – англ. изд.).

**Въпроси за разискване**

`1.	В групата обсъдете отговорите си на въпроса от неделя.`

`2.	Какви принципи откриваме в горепосочения цитат от Елън Уайт, които, ако бъдат приложени, ще извършат революция в семейния ни живот?`

`3.	Колко добре се справя местната ви църква с утвърждаването на младото поколение вярващи? Какво можете да направите вие като група, за да помогнете за изпълнението на тази важна задача?`

`4.	Какви предизвикателства възникват, когато се опитваме да предаваме вярата си на следващото поколение?`

`5.	Какво влияние за добро оказва културната обстановка върху семейството ви? А как влияе за зло?`