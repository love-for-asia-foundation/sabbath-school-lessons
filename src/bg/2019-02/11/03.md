---
title:  Влиянието на културата върху семейството
date:   10/06/2019
---

`„Защото съм го избрал, за да заповяда на синовете си и на дома си след себе си да пазят Господния път, като вършат правда и правосъдие, за да направи Господ да стане с Авраам онова, което е говорил за него“ (Битие 18:19).`

Макар че съществуват в различни конфигурации, семействата са градивните елементи на обществото, затова много отличителни културни особености на различните общества са пряко свързани със семейството. Например в една древна култура се е смятало за отговорност на мъжа да изяде тялото на мъртвите си родители; в друга –мъж, който е искал невяста, е трябвало да донесе на бащата зестра от изсушени глави на вражеско племе. Дори в нашето съвремие разбиранията, свързани с децата, ухажването, развода, брака, родителите и т.н., се различават до голяма степен. Когато разпространяваме вестта си в тези различни култури, трябва да се учим как да се отнасяме с тях по такъв начин, че да не правим компромис с нашите вярвания, да не създаваме излишни проблеми. Същевременно ние самите трябва добре да осъзнаваме точно кои културни влияния въздействат върху семействата ни.

**По какъв начин културата влияе върху семейния живот в следните примери? Какви принципи бихме могли да научим от тях?**

`Битие 16:1-3`

`Битие 35:1-4`

`Ездра 10`

`3 Царе 11:1`

Никой от нас не живее във вакуум; всички ние и семействата ни се влияем от културата, в която живеем. Нашата отговорност като християни е да живеем в нея по най-добрия начин, като съхраняваме това, което е в хармония с нашата вяра, докато се стремим възможно най-много да отбягваме онова, което противоречи на нея.

`Какво във вашата култура помага на семейния живот и е в хармония с Библията? А какво не е? Как бихте могли най-добре да адаптирате вярата си към културата, без да правите компромис с най-важните истини?`