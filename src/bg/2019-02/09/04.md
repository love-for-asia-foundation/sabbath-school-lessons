---
title:  Загуба на доверие – продължение
date:   28/05/2019
---

Друг начин, по който се изгубва доверието, е чрез семейно насилие. Колкото и да не ни се вярва, проучванията разкриват, че в обществото домът е мястото с най-много насилие. Семейното насилие засяга всякакви семейства, включително християнски домове. То е нападение от всякакъв вид – словесно, физическо, емоционално, сексуално, а понякога активна или пасивна липса на грижи – извършено от една или повече личности срещу друг член на семейството.

В Библията намираме разкази за семейно насилие дори сред Божия народ. Какви мисли и чувства предизвикват у вас тези стихове? Според вас защо са запазени в Писанието тези истории? 

`Битие 37:17-28`                               

`2 Царе 13:1-22`
								   
`4 Царе 16:3, 17:17, 21:6` 

Насилническото поведение е съзнателно решение на един човек да упражнява власт и контрол над друг човек. То не може да се обясни или извини с алкохолизъм, стрес, нужда от удовлетворяване на сексуалните желания, нужда от по-добър контрол над гнева или някакво поведение на жертвата. Жертвите не са виновни – те не са накарали насилника да използва насилие. Насилниците изкривяват и извращават любовта, защото „любовта не върши зло“ (Римляни 13:10). Лечението при професионалист може да промени поведението на такъв човек, но само ако последният поеме отговорност за поведението си и потърси съответната помощ. За хората, които отворят душите си за Божието присъствие, Бог може да направи всичко необходимо, за да помогне на насилниците да прекратя насилието, да се покаят за отношението и поведението си, да компенсират каквото е възможно и да възприемат качествата на любовта агапе, за да излекуват собствените си сърца и да обичат другите (Ефесяни 3:20).

`Опитайте да се поставите на мястото на човек, травматизиран от насилие. Какви думи на приемане, утеха и надежда бихте искали да чуете? Защо е важно да осигурявате безопасност и грижовно приемане, вместо съвети как да живее такъв човек по-добре с насилника?`