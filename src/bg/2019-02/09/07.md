---
title:  Разширено изучаване
date:   31/05/2019
---

Много хората страдат от своите зависимости. Те стават роби на личните си желания и губят пари, работа, здраве и собствената си свобода. Но Исус Христос е дошъл да ни освободи от греховете ни и от всички наши зависимости, а „ако Синът ви освободи, ще бъдете наистина свободни“ (Йоан 8:36). Той още обещава, че винаги ще бъде с нас (Матей 28:20; Исая 43:2); затова не се налага да водим сами тази война. Всъщност трябва да помним, че боят е на Господа (1 Царе 17:47), а Той обещава победа (1 Петър 1:3-9). Днес можеш да тръгнеш по пътя на победата над всяка зависимост и да получиш желаната свобода, която и Бог иска за теб. Това не означава, че няма да се бориш; не означава, че понякога няма дори да се проваляш. Но добрата вест е, че ако не се отказваш от Господа, и Той няма да се откаже от теб. А няма нищо лошо в това да потърсиш и професионална помощ. Както Господ може да използва лекари, за да ти помогне за здравословни проблеми, така може да използва и професионален съветник, за да ти помогне за някаква зависимост.

„Когато ни обкръжават трудности и изпитания, трябва да прибягваме при Бога и уверено да очакваме помощ от Този, който е мощен да спасява и силен да избавя. Трябва да искаме Божието благословение, ако желаем да го получим. Молитвата е задължение и необходимост; но дали не пренебрегваме възхвалата? Не трябва ли по-често да отдаваме благодарност на Дарителя за всичките ни благословения? Трябва да възпитаваме у себе си дух на благодарност. Трябва често да се сещаме и да си спомняме за Божиите милости и да хвалим и прославяме Неговото свято име дори когато преминаваме през скръб и нещастие“ (Уайт, Е. Избрани вести. Т. 2. С. 268 – англ. изд.). 

**Въпроси за разискване**

`1.	Каква е ролята на прошката при загуба на доверие и за изцеляване на разрушена връзка? Матей 6:12-15; 18:21,22. „Любовта (…) не държи сметка за зло“ (1 Коринтяни 13:5).`

`2.	Каква е ползата, когато се сещаме и си спомняме за Божиите милости, докато преминаваме през скръб и нещастие?`

`3.	Как на практика може да помага вашето църковно семейство на хората, които страдат от някаква загуба?`