---
title:  “Langit yang Baru dan Bumi yang Baru”
date:   27/03/2019
---

Selepas pembasmian dosa, bumi ini akan diubah menjadi tempat tinggal untuk orang-orang yang telah ditebus. Seperti apakah ia agaknya?

Dalam Wahyu 21:1, Yohanes telah melihat “Langit yang baru dan bumi yang baru.” Alkitab merujuk kepada tiga langit: langit, cakrawala, dan tempat di mana Tuhan tinggal (lihat 2 Kor. 12:2). Dalam Wahyu 21:1, atmosfera bumi sahaja yang dilihat. Bumi dan langit yang tercemar tidak dapat menahan hadirat Tuhan (Wah. 20:11). Perkataan baru dalam bahasa Yunani (kainos) merujuk kepada sesuatu yang baru dari segi kualiti, bukan dari segi asal usul dan masa. Planet ini akan dibersihkan oleh api dan dipulihkan kepada keadaannya yang asal. (2 Pet. 3:10-13).

Apa yang menarik secara khusus adalah perkara pertama yang Yohanes lihat di bumi yang baru ialah tidak ada laut. Fakta bahawa Yohanes merujuk kepada “the sea”  [“laut itu”] menunjukkan bahawa kemungkinan dia memikirkan laut yang mengelilingi dia di Patmos, yang telah menjadi simbol kepada pemisahan dan penderitaan. Bagi dia, ketiadaan laut di bumi yang baru bermaksud ketiadaan kesakitan yang disebabkan pemisahannya dari orang-orang yang dia kasihi.

`Sila baca Wahyu 21:2-8 dam 7:15-17. Apakah kesejajaran yang wujud di dalam gambaran tentang bumi yang baru, dan dengan Taman Eden di dalam  Kejadian 2?`

Kehidupan yang bebas daripada penderitaan dan kematian di bumi yang dipulihkan dijamin oleh kehadiran Tuhan di tengah-tengah umatNya. kehadiranNya dinyatakan di Yerusalem Baru dan “Kemah Tuhan” (Wahyu 21:3), di mana Tuhan akan diam di antara umatNya. Kehadiran Tuhan membuat kehidupan benar-benar dalam syurga di bumi yang dipulihkan.

Kehadiran Tuhan menjamin kebebasan daripada penderitaan: tiada lagi air mata, kematian, kesedihan, tangisan, atau kesakitan, yang diakibatkan oleh dosa. Dengan pembasmian dosa “ ‘segala sesuatu yang lama itu telah berlalu’ " (Wahyu 21:4).

Idea ini difahami dengan jelas dan diyakini oleh Maria dan Martha  pada kematian saudara mereka, Lazarus: "Ya Tuhan, jika Engkau ada di sini, saudaraku tidak akan mati" (Yohanes 11:21, 23). Adik beradik itu tahu bahawa kematian tidak dapat wujud di hadapan Kristus. Dengan cara yang sama, kehadiran Tuhan di bumi baru yang kekal akan menjamin kebebasan daripada kesakitan dan penderitaan yang sekarang  kita alami dalam kehidupan ini. Inilah pengharapan besar yang dijanjikan kepada kita di dalam Kristus, harapan yang dimeteraikan di dalam darahNya.

`Mengapakah janji   tentang kewujudan yang baru di dunia yang baru ini sangat penting kepada semua yang kita percayai? Apakah gunanya iman kita tanpa semua itu?`