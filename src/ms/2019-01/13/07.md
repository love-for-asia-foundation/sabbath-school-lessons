---
title:  Renungan Tambahan
date:   29/03/2019
---

Sila baca Ellen G. White,   “Without a Wedding Garment,” ms. 307–319, di dalam Christ’s Object Lessons; “The Controversy Ended,” ms. 662–678, in The Great Controversy.

Buku Wahyu diakhiri dengan apa yang sudah diperkenalkan pada mulanya: kedatangan  Kristus kedua kali dalam kuasa dan kemulian dan pembentukan kerajaan Tuhan yang kekal. Kedatangan Kristus kembali, apabila Dia  akhirnya akan bersatu dengan pengantinNya, adalah kemuncak maksud di dalam buku Wahyu. 

Walau bagaimanapun, buku itu tidak meletakkan peristiwa-peristiwa ini dalam konteks yang tidak realistik. Kedatangan Yesus tidak lama lagi adalah realiti yang pertama. Realiti yang kedua adalah bahawa kita masih di sini menanti kedatanganNya. Sementara menunggu, kita mesti ada pemahaman yang jelas tentang perkhabaran buku Wahyu. Kita boleh mendapatkan pemahaman ini dengan membaca buku itu berulang kali sehingga kesudahan dari segala sesuatu tiba. Perkhabaran dari buku Wahyu sentiasa mengingatkan kita, sementara menunggu, jangan memandang kepada perkara-perkara dunia, tetapi tetapkan mata kita ke syurga dan kepadaNya yang satu-satunya harapan kita. Kristus dalam buku Wahyu adalah jawapan kepada semua pengharapan dan kerinduan manusia di tengah-tengah teka-teki dan ketidaktentuan kehidupan. Dia memegang masa depan dunia ini dan masa depan kita sendiri di tanganNya. 

Buku itu juga mengingatkan kita bahawa sebelum akhir zaman tiba, kita telah dipercayakan dengan tugas memberitakan khabar kedatanganNya yang tidak lama lagi ke seluruh dunia.  Penantian kita akan kedatangannya bukan dengan berpeluk tubuh, sebaliknya harus aktif. Kedua-dua Roh dan Pengantin memanggil: “  ‘Mari!’ ” (Wah. 22:17). Kita mesti menyertai panggilan itu. Itu adalah khabar baik, dan ia harus diberitakan kepada orang di seluruh dunia. 

**Soalan Perbincangan** 

`1. 	Fikirkan tentang milenium dan penghakiman terhadap orang jahat yang sudah mati yang akan berlaku hanya selepas milenium. Hanya selepas milenium barulah Tuhan akan membawa penghukuman akhir kepada orang yang hilang. Apakah kebenaran itu nyatakan kepada kita tentang Tuhan?`  

`2. 	Wahyu 1:3 menjanjikan berkat-berkat kepada mereka yang membacakan dan mendengarkan kata-kata nubuat itu dan yang menuruti apa yang tertulis di dalamnya. Sementara kita mengakhiri kajian kita tentang buku ini, apakah perkara-perkara yang anda telah temui yang anda harus perhatikan dan turuti?`