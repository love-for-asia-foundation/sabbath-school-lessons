---
title:  Yerusalem Baru
date:   28/03/2019
---

Kini Yohanes  menggambarkan ibu kota bumi yang baru, Yerusalem Baru. Sementara tempat yang nyata  didiami oleh orang yang nyata,  Yerusalem baru dan kehidupan di dalamnya tidak dapat diterangkan oleh dunia fana (lihat 1 Kor. 2:9). 

`Sila baca Wahyu 21:9-21. Apakah ciri-ciri luaran Yerusalem Baru?`

Yerusalem Baru diumpamakan sebagai pengantin, isteri kepada Anak Domba itu. Yerusalem Baru adalah tempat yang  Kristus  persiapkan untuk umatNya (Yohanes 14:1-3).  

Kota itu dikelilingi oleh tembok yang tinggi dengan dua belas pintu gerbang—tiga pintu gerbang pada  keempat-empat sisi, membolehkan kemasukan dari semua arah. Ciri ini menunjuk kepada  skop  sejagat  kota itu. Di  Yerusalem Baru setiap orang mempunyai akses ke hadirat Tuhan.

Kota itu selanjutnya digambarkan sebagai berbentuk kiub/kubus; kepanjangannya, kelebarannya, dan ketinggiannya ialah 12,000 hasta. Kiub itu terdiri daripada 12 sudut. Oleh itu, jumlah hasta kota itu ialah 144,000,  yang mana mencerminkan 144,000 orang yang diangkat tanpa melihat kematian pada kedatangan Yesus kedua kali. Di dalam Perjanjian Lama, Tempat yang Maha Kudus  bentuk Kiub  (1 Raj. 6:20). Oleh  itu, Yerusalem Baru berfungsi sebagai pusat penyembahan Tuhan.    

`Sila baca  Wahyu 21:21—22:5. Apakah ciri-ciri bahagian dalam kota itu yang mengingatkan anda tentang Taman Eden? Apakah signifikan janji itu bahawa tidak ada lagi kutuk di dalam kota itu (Wah. 22:3)?`

Ciri Yerusalem Baru yang paling unggul   adalah sungai   air kehidupan yang mengalir dari takhta Tuhan (lihat Kej.  2:10). Berlawanan dengan sungai di Babilon, di mana umat Tuhan duduk  sebagai tawanan yang sedang merindui Yerusalem (Mazmur 137), di tepi sungai kehidupan di Yerusalem Baru umat Tuhan yang telah mengembara sepanjang zaman telah menemukan rumah mereka.  

Di kedua-dua sisi sungai itu adalah pohon kehidupan dengan  daun-daunya  dipakai untuk “menyembuhkan bangsa-bangsa” (Wah. 22:2). Penyembuhan ini tidak merujuk kepada penyakit, kerana di bumi yang baru tidak akan ada lagi penyakit. Ia merujuk kepada kesembuhan daripada semua luka yang disebabkan oleh rintangan-rintangan yang telah memisahkan orang sepanjang zaman. Umat tebusan dari sepanjang zaman dan dari semua bangsa kini menjadi ahli   kepada satu keluarga Tuhan.