---
title:  Binatang yang Timbul Dari Dalam Bumi
date:   26/02/2019
---

Bahagian pertama daripada Wahyu 13 menggambarkan kuasa Katolik Roma yang  aktif semasa tempoh nubuatan 1,260 hari / tahun. Disebabkan oleh peristiwa Revolusi Perancis, sistem agama-politik ini menerima luka parah. Walau bagaimanapun, luka parah itu akhirnya akan sembuh, menghidupkan kembali sistem ini. Bahagian kedua bab ini menerangkan bagaimana penyembuhan luka parah itu akan berlaku.

`Sila baca Wahyu 13:11. Apakah ciri-ciri binatang yang kedua itu? Mengikut Wahyu 12: 14-16, apakah makna daripada fakta bahawa binatang ini muncul dari dalam bumi?`

Yohanes melihat satu lagi binatang lain. Tidak seperti binatang pertama, binatang kedua itu timbul dari dalam bumi. Binatang kedua ini adalah kuasa dunia, dengan kemampuan pengaruhnya sama seperti binatang yang pertama.  Walau bagaimanapun, berbeza dengan binatang laut itu, yang mempunyai rupa yang menakutkan, binatang dari dalam bumi itu kelihatan yang tidak berbahaya pada mulanya. Ia mempunyai "dua tanduk sama seperti  anak domba" (Wahyu 13:11), yang mana, seperti yang kita telah lihat dalam Wahyu, adalah simbol bagi Kristus.  Oleh itu, kuasa akhir zaman ini kelihatan menyerupai Kristus. 

Kuasa ini muncul di wilayah yang melindungi wanita itu, simbol kepada gereja Tuhan yang benar,   daripada air  banjir penganiayaan  oleh naga itu pada akhir masa 1,260 hari/tahun (Wahyu 12: 14-16). Binatang bumi ini jelas merupakan pemain [pembawa watak] baru dalam adegan itu, setelah muncul sebagai kuasa dunia selepas binatang yang muncul dari dalam laut itu mendapat luka parah semasa peristiwa Revolusi Perancis. Ini bererti bahawa binatang laut itu secara eksklusif adalah pemain  akhir zaman.

“Apakah negara dari Dunia Baru yang muncul berkuasa pada tahun 1798, yang menjanjikan kekuatan dan keagungan, dan menarik perhatian dunia? Aplikasi simbol itu berlaku tanpa keraguan. Satu negara, hanya satu sahaja, yang menepati spesifikasi nubuatan ini; ia menunjuk, tanpa kemungkinan silap, kepada Amerika Serikat.”—Ellen G. White, The Great Controversy, p. 440.

Bagaimanapun, Wahyu 13 menunjukkan bahawa Amerika, sebahagian besarnya Protestan, akhirnya akan   mula bercakap seperti naga, seperti Syaitan sendiri, dengan pengaruh seluruh dunia sama seperti Empayar Roma.  Kuasa akhir zaman ini akan memainkan peranan penting dalam  membuat seluruh dunia menyembah binatang pertama, yang telah  menerima luka parah itu. Dalam kata lain, Amerika Serikat, yang pada suatu ketika telah memberikan perlindungan dan tempat selamat kepada gereja, pada suatu masa tertentu nanti  akan memainkan peranan menganiaya dalam peristiwa akhir zaman.

`Ketika  Amerika Syarikat pertama kali dikenalpasti sebagai binatang kedua dalam Wahyu 13, ia tidak mempunyai kuasa dan pengaruh yang ia ada sekarang. Bagaimanakah fakta ini membantu mengesahkan identiti Amerika Serikat sebagai kuasa yang digambarkan dalam nubuatan ini?`