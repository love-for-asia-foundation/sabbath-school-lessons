---
title:  Komen Guru
date:   01/03/2019
---

**Bahagian I: Gambaran Keseluruhan**

**Ayat Utama**: Wahyu 12:17 

**Fokus Kajian**: Wahyu 13 menguraikan mengenai perang naga itu melawan Tuhan   yang diterangkan dalam Wahyu 12.

**Pengenalan**: Dalam Wahyu 13, naga itu memperoleh dua sekutu:   binatang yang keluar dari dalam laut (Wah 13: 1-10) dan  binatang yang keluar dari dalam bumi (Wahyu 13: 11-18 ). Ketiga-tiga ini membentuk tiruan Ketuhanan yang benar: Bapa, Anak, dan Roh Kudus. Kedua-dua binatang itu dihuraikan dan diterangkan melalui sejarah (Wah 13: 1-7, 11) sebelum tindak tanduk mereka pada  akhir zaman digambarkan (Wah 13: 8-10, 12-18).

**Tema Pelajaran**: Pelajaran ini dan fokus petikannya memperkenalkan tema-tema berikut:

**I. Alasan untuk Pembacaan Wahyu 13 Berdasarkan Sejarah.**

Bahagian ini menerangkan hubungan dua binatang dalam bab ini dengan garis masa sejarah Wahyu 12.

**II. Binatang Laut sebagai Tiruan Kristus**

Beberapa ciri-ciri  binatang yang keluar dari dalam laut itu mengingatkan ciri-ciri dan perbuatan Yesus.

**III. Erti Simbolik "Bumi"**

"Bumi" adalah simbol yang samar-samar dalam Wahyu, kadang-kadang positif dan kadang-kadang negatif.

**IV. Identiti Binatang  Yang Keluar Dari Dalam Tanah**

Bukti bahawa binatang itu menggambarkan Amerika Syarikat dalam konflik terakhir

**V. Wahyu 13: 14-18 dan Daniel 3**

Merumuskan bukti untuk kiasan yang jelas

**Penerapan Hidup**: Penerapan Hidup meneroka (1)  akar kepada isu di sebalik semua bentuk agama yang menyimpang dan (2) bagaimana seharusnya hubungan orang-orang percaya [SDA] dengan orang Kristian dalam denominasi lain.

**Bahagian II: Ulasan**

Wahyu 13 memperkenalkan dua watak baru dalam cerita Wahyu 12: binatang yang keluar dari dalam laut (Wah 13: 1-7) dan  binatang yang keluar dari dalam tanah / bumi (Wahyu 13:11). Selepas pengenalan mereka, kedua-dua binatang ini memainkan peranan penting dalam perang yang diperkenalkan dalam Wahyu 12:17.

**Tema Utama Pelajaran 9 Dihuraikan**:

**I.	Alasan untuk Penafsiran Historicist Wahyu 13** 

Dalam penafsiran  Adventist mengenai Wahyu berdasarkan sejarah, tumpuan Wahyu 13 adalah pada Zaman Pertengahan (kepausan) dan selepas itu (kemunculan Amerika Syarikat). Wahyu 13 juga merupakan lanjutan daripada perang akhir zaman dalam Wahyu 12:17.

Memang benar bahawa klimaks  Wahyu 13 adalah berkenaan dengaan pertempuran akhir sejarah bumi, dengan penipuan yang berapi-api, patung binatang itu, dekrit kematian, dan tanda binatang (Wah 13: 13-17). Tetapi hanya sedikit para pembaca yang melihat beberapa  kata kerja di seluruh bab ini. Ayat-ayat utama Wahyu 13: 1-7 dan ayat 11 semuanya dalam bentuk past tense [peristiwa yang lalu]. Ayat-ayat utama Wahyu 13: 8-10 dan 12-18 adalah semua berbentuk present tense [peristiwa semasa]    atau future tense  [peristiwa masa depan]. Oleh itu, bab itu sendiri mengandungi bukti untuk urutan sejarah. Kedua-dua binatang baru ini ada pengenalan, termasuk penerangan visual, diikuti dengan ringkasan sejarah terdahulu dalam bentuk past tense (binatang laut: Wahyu 13: 1-7; binatang yang keluar dari  dalam tanah: Wahyu 13:11). Lihat Pelajaran 8, tema 1, untuk prinsip sastera di sebalik corak biasa ini. Oleh itu, gambaran serangan Syaitan (Wah 13: 12-18) didahului oleh sejarah terdahulu daripada dua watak utama di dalam pertempuran itu.

Wahyu 13 kemudiannya merangkumi dua tempoh sejarah yang terdahulu yang disenaraikan dalam Wahyu 12. Bahagian-bahagian yang berbentuk past tense   dalam Wahyu 13 (Wahyu 13: 1-7, 11) adalah selari dengan tempoh pertengahan Wahyu 12 (Wahyu 12 : 13-16). Bahagian-bahagian yang berbentuk present tense  dan future tense  dalam Wahyu 13 (Wahyu 13: 8-10, 12-18) adalah selari dengan tempoh akhir zaman Wahyu 12:17.  (Analisis yang dipandang dari sudut tatabahasa ini adalah sesuai/tepat.)

**II. Binatang Laut sebagai Tiruan Kristus**

Kajian Ahad mencadangkan bahawa binatang laut itu adalah ahli kedua daripada triniti setan, satu tiruan akan Yesus Kristus. Pengenalan ini disahkan oleh ayat-ayat dalam Wahyu 13. (1) Binatang laut itu kelihatan seperti naga (tujuh kepala dan 10 tanduk). Yesus berkata, "Jika kamu telah melihat Aku, kamu telah melihat Bapa" (Yohanes 14: 9). (2) Binatang laut menerima kuasanya dari naga. Yesus berkata, "Segala kuasa di ayurga dan di bumi telah diberikan kepada-Ku" (Mat 28:18). (3) Binatang laut itu mengalami kematian dan kebangkitan seperti Kristus (Wahyu 13: 3, bandingkan Wahyu 13: 8). (4) Seruan, "Siapakah yang sama seperti binatang ini?" (Wah 13: 4), mengingatkan kepada pemikiran Ibrani nama Kristus dalam bab sebelumnya, Mikhael  (Wah 12: 7—ertinya  "siapakah yang sama seperti  Tuhan?" Dalam bahasa Ibrani). (5) 42 bulan nubuatan (Wahyu 13: 5) mengingatkan tiga setengah tahun pelayanan Yesus di bumi. Binatang yang keluar dari dalam laut itu  adalah tiruan Yesus Kristus. Peranan ini digenapi dalam pelbagai cara oleh gereja Katolik zaman pertengahan.

**III. Erti Simbolik "Bumi"**

Dalam Wahyu 12:16,  "Bumi" itulah yang membantu perempuan itu dengan menelan banjir dari air yang ular/naga itu semburkan dari mulutnya ke arah perempuan itu. Dalam kitab Wahyu "bumi" adalah konsep yang agak samar (Wahyu 1: 5; 5: 6; 6: 4; 11: 6, 18; 13:12; 14: 15-19; 18: 1-3; 19: 2). Apabila dibandingkan dengan syurga, konsep bumi adalah negatif (Wahyu 9: 1; 14: 3, [kecuali 21: 1]). "Mereka yang tinggal di syurga" selalu positif dalam Wahyu (Wahyu 13: 6; lihat juga Wahyu 19: 1, 14), manakala mereka yang tinggal di bumi merujuk kepada penentang Tuhan dan umatNya (lihat Wahyu 6:10, 8:13, 13: 8, 17: 8).

Di sisi lain, apabila bumi dibezakan dengan laut atau banjir, bumi adalah simbol positif bukannya negatif (Wahyu 13:11, 21: 1),  begitulah kesnya di sini. Bumi  membantu perempuan itu, yang menggambarkan umat  Tuhan yang setia. Sejarah yang secara relatif positif mengenai binatang yang keluar dari  dalam bumi (Wahyu 13:11) mungkin terletak dalam perbandingannya dengan binatang yang keluar dari dalam laut (Wah 13: 1-7). Oleh itu, Wahyu 12:16 dan mungkin Wahyu 11: 4 memberikan latar belatang  yang positif untuk rujukan kepada bumi dalam Wahyu 13:11.

**IV. Identiti Binatang  Yang Keluar Dari Dalam Tanah** 

Adventist secara konsisten telah mengenal pasti binatang dari dalam tanah itu sebagai Amerika Syarikat. Ia bangkit sebagai kuasa yang baik, menekankan kebebasan beragama, tetapi, pada akhirnya, bercakap seperti naga. Oleh itu, mari kita tinjau bukti tekstual mengenai binatang itu. (1) Sejarah tentang binatang yang keluar dari dalam tanah  dalam ayat itu (Wah 13:11) jauh lebih pendek daripada sejarah binatang yang keluar dari dalam laut (Wah 13: 1-7), menunjukkan kedatangan yang agak baru dalam babak sejarah. (2) Keluar dari dalam tanah  (Wahyu 13:11) mengingati tindakan positif  “bumi” dalam Wahyu 12:16. (3) Binatang yang keluar dari dalam tanah itu muncul dalam konteks tertangkapnya binatang yang keluar dari dalam laut (Wahyu 13:10), yang dimengerti oleh Adventist terjadi pada T.M. 1798. (4) Tidak seperti binatang yang keluar dari dalam laut, yang asal-usulnya mengingatkan empayar-empayar dalam Daniel 7, asal-usul binatang itu tidak mempunyai akar purba. (5) Binatang yang keluar dari dalam tanah itu timbul dari bahagian dunia yang berlainan daripada binatang laut. (6) Dalam mitologi purbakala  yang bukan alkitabiah, binatang darat (raksasa) hidup di dalam gurun, padang pasir, jauh dari manusia. (7) Binatang yang keluar dari dalam tanah itu tidak memakai mahkota, menunjukkan ia tidak mempunyai raja dan tidak ada paus; Sebaliknya, ia menawarkan kebebasan politik dan agama. (8) Ia bercakap seperti anak domba, pada mulanya, menggunakan kuasa yang lebih lembut, lebih seperti Kristus. Tetapi kelembutan itu tidak bertahan lama. (9) Binatang yang keluar dari dalam tanah itu akhirnya menjadi naga, seperti kuasa yang cuba membunuh Bayi Yesus (Wah 12: 3-5). (10) Binatang yang keluar dari dalam tanah itu digambarkan dalam istilah yang sangat religius [berunsurkan agama], bukan sekadar politik (Wah 13: 13-15). Dari sisi keagamaan Amerika Serikat itulah yang diberi fokus  utama  kerana iman—apa  yang kita percayai—adalah  sangat penting.

Tidak ada kuasa lain dalam sejarah yang secara tepat  menggenapi sepenuhnya ramalan nubuatan ini selain daripada Amerika Serikat.

**V. Wahyu 13: 14-18 dan Daniel 3** 

Bahagian ini, dari Wahyu 13, mengandungi salah satu kiasan yang sangat jelas kepada Perjanjian Lama dalam Wahyu. Terdapat banyak persamaan dengan kisah tentang tiga orang pemuda Ibrani yang bersahabat dan ujian penyembahan oleh Nebukadnezzar di dataran Dura. (1) Orang dari seluruh dunia dimestikan terlibat dalam perbuatan menyembah. (2) Terdapat perintah hukuman mati yang disertakan kepada perintah untuk menyembah. (3) Kedua-dua peristiwa dikaitkan dengan nombor 6 (dimensi patung dalam Daniel 3 dan nombor 666 dalam Wahyu 13). Wahyu 13 menunjukkan bahawa dalam krisis akhir sejarah bumi, senario dataran Dura akan diulangi. Pengalaman dalam Daniel 3 akan terulang  ke atas generasi akhir bumi.

**Bahagian III: Penerapan Hidup**

Kajian hari Isnin bertanya: Bagaimanakah kita boleh tetap setia kepada nubuatan tentang sejarah gereja, namun pada masa yang sama, berbuat baik dan berhati-hati apabila kita menyampaikan kebenaran ini kepada orang lain? Cabaran utama  penyimpangan agama adalah gambaran tentang  Tuhan yang mereka gambarkan. Apakah jenis Tuhan yang menyiksa dan membakar manusia untuk selama-lamanya? Apa jenis  Tuhan yang bersifat tidak bertanggungjawab dengan peraturan yang telah dibuatNya? Apakah jenis Tuhan yang digambarkan oleh gereja yang membakar orang hidup-hidup hanya kerana perbezaan doktrin?

Dalam menghadapi agama yang menyimpang, sangat penting agar kita tidak jatuh ke dalam perangkap menggambarkan Tuhan yang marah, menghakimi, dan bengis. Kita diberitahu bahawa ketika Yesus berhadapan dengan orang-orang Farisi, " ada air mata dalam suaraNya.”—Ellen G. White, Steps to Christ, ms. 12.  Dengan kata lain, kritikan agama hanya sesuai apabila ianya datang dari hati yang mengasihi yang dapat melihat nilai seperti yang  Tuhan lihat dalam diri orang lain. Dengan bantuan Roh Kudus, kita boleh, dengan lembut, mengajak orang untuk memikirkan imej Tuhan yang digambarkan oleh agama mereka, menyedari bahawa kita juga boleh saja menyalahtafsirkan Tuhan. Mereka perlu tahu bahawa Tuhan sudah cenderung memihak kepada mereka, dan Dia tidak perlu dibeli atau dipujuk oleh perbuatan ritual.

Demikian juga, kajian hari Jumaat bertanya: Sementara kita menantikan kesudahan, bagaimanakah seharusnya sikap kita terhadap Kristian dalam denominasi lain? Sikap yang  membantu kita untuk menyedari bahawa ramai orang Katolik, orang Islam, dan orang-orang dari kepercayaan agama yang lain mengasihi Tuhan secara mendalam dan berusaha untuk menyenangkan hatiNya dalam segala cara yang mungkin. Kita perlu mendekati orang tersebut dengan pemahaman bahawa garis  antara baik dan jahat itu bukan di antara "kita" dan "mereka"; Sebaliknya, baik dan jahat itu di tengah-tengah pengalaman kita semua (1 Tim 1:15). Jika kita bersikap unggul diri dalam moral, kita  mungkin secara tidak sengaja meyakinkan mereka bahawa Tuhan tidak ada bersama kita. Sebaliknya, orang ditarik kepada mereka yang menyedari kelemahan mereka sendiri dan, seperti Yesus, menunjukkan kasih dan kerendahan hati.  Dengan sikap seperti ini kritikan boleh memenangi orang lain.