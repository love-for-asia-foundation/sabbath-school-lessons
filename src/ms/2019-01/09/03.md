---
title:  Aktiviti Binatang yang Keluar Dari Dalam Laut
date:   25/02/2019
---

Wahyu 13: 5   satu tempoh   penganiayaan tertentu seperti yang disebut dalam pelajaran  kelmarin. 42 bulan aktiviti binatang itu adalah tempoh masa yang sama dengan 1,260 hari/tahun penganiayaan terhadap wanita / gereja dalam Wahyu 12:8, 14. (Hari dalam nubuatan adalah  simbol untuk tahun [Bil. 14:34, Ezek. 4:6]. Lihat kajian Khamis dalam pelajaran 7. Tahun T.M. 538 menandakan, dengan tepat, permulaan tempoh nubuatan ini, apabila gereja Rom, dengan paus sebagai kepalanya, membentuk kuasa gereja dan kerjaan yang menguasai dunia Barat sepanjang zaman pertengahan. Peristiwa Revolusi Perancis mengakibatkan luka parah kepada binatang itu pada T.M. 1798, dengan itu menyebabkan pemerintahan gereja yang menindas dan agama yang didirikan negara berakhir buat sementara. 

`Bandingkan Wahyu 13: 5-8 dengan Daniel 7:24, 25 dan 2 Tesalonika 2: 2-12. Dalam cara bagaimanakah aktiviti binatang laut itu mencerminkan gambaran tentang tanduk kecil itu dan manusia durhaka?`

Aktiviti binatang laut itu selama  1,260-hari/tahun nubuatan dinyatakan dalam hal menghujat. Di dalam Perjanjian Baru,   menyamakan diri dengan Tuhan  merupakan satu penghujatan (Yohanes 10:33, Matius 26: 63-65), dan perbuatan merampas autoritiNya (Markus 2: 7). Penghujatan binatang laut itu diarahkan "terhadap Tuhan, untuk menghujat namaNya, kemah kediamanNya, dan mereka yang tinggal di surga" (Wahyu 13: 6). Tempat kediaman Tuhan adalah tempat kudus di surga, tempat Kristus melayani untuk keselamatan kita. Binatang laut itu meniadakan kerja pengantaraan Kristus dengan cubaan menggantikannya dengan keimaman manusia yang mendakwa untuk mengurus keselamatan dan pengampunan dosa. Menggunakan kuasa ini yang adalah milik Tuhan sahaja merupakan unsur-unsur penghujatan.

Wahyu 13 menunjuk kepada masa kemurtadan besar dalam Kekristianan telah digenapi apabila Kekatolikan Rom   menuntut kedudukan dan hak istimewa Tuhan dengan pope sebagai kepalanya. Orang-orang yang menolak untuk tunduk kepada Rom mengalami penganiayaan dan kesyahidan. Walaupun hari ini pernyataan sedemikian dilihat sebagai kasar, malah tidak bertimbang rasa, namun masa kini tidak dapat memadamkan sejarah itu, tidak kira betapapun sesetengah orang mahu masa kini dapat memadamkannya.

`Bagaimanakah kita boleh tetap setia kepada nubuatan tentang sejarah gereja dan pada masa yang sama, bersikap baik dan berhati-hati apabila kita menyampaikan kebenaran ini kepada orang lain?`