---
title:  Renungan Tambahan
date:   01/03/2019
---

Wahyu menunjukkan bahawa Sabat akan menjadi tanda ketaatan pada akhir sejarah. Walau bagaimanapun, kita harus ingat bahawa orang yang memelihara   Ahad sekarang ini bukan bererti bahawa dia sudah memiliki tanda binatang itu. Pemeliharaan Ahad akan menjadi "tanda binatang" hanya apabila orang dengan jelas memahami isu-isu yang terlibat dalam memilih hari ibadat, orang membuat pilihan mereka sama ada mereka memilih Tuhan atau menentangNya.  Walau bagaimanapun, masa itu masih berada di masa depan.  

"Belum ada orang yang menerima tanda binatang itu. Masa ujian belum tiba. Ada orang Kristian sejati di setiap gereja, tidak terkecuali komuniti Roman Katolik. Tidak ada yang dihukum sehingga mereka memiliki cahaya dan telah melihat kewajiban perintah keempat. Akan tetapi apabila penguatkuasaan pemeliharaan sabat tiruan dilaksanakan, dan suara malaikat yang ketiga berkumandang memberi amaran kepada manusia terhadap penyembahan binatang itu dan patungnya, maka garis pemisah antara yang palsu dan yang benar sudah digariskan. Maka  mereka yang masih meneruskan pelanggaran akan menerima tanda binatang itu.”—Ellen G. White, Evangelism, ms. 234. 

Marilah kita ingat bahawa pemeliharaan Ahad hari ini tidak membuat sesiapapun hilang. Begitu juga dengan   pemeliharaan Sabat tidak membuat seseorang itu diselamatkan. Walau bagaimanapun, waktunya akan tiba apabila "tanda binatang itu" menjadi isu utama dan memilih hari ibadat akan menjadi ujian kesetiaan. Wahyu menyeru kepada umat Tuhan untuk mempelajari Alkitab dan, dengan semangat hati yang mencari, mempelajari kata-kata nubuat bagi diri mereka sendiri, kemudian berusaha keras untuk menjangkau dengan injil orang-orang yang pada hari ini belum dapat dijangkau  untuk Kristus.

**Soalan Perbincanga**

`1. 	Sementara anda memerhatikan situasi di dunia hari ini, trend apakah yang anda lihat dalam bidang agama dan politik yang nampaknya akan menuju ke arah penggenapan nubuatan Wahyu 13?`

`2. 	Sementara kita menanti  kesudahan dunia ini, bagaimanakah seharusnya sikap kita terhadap Kristian di dalam denominasi lain? Fikirkan nasihat berikut: "Para pendeta kita harus berusaha untuk mendekati pendeta-pendeta dari denominasi lain. Berdoa untuk dan dengan orang-orang ini, yang mana Kristus sedang antarai. Tanggungjawab yang sungguh-sungguh ada di bahu mereka. Sebagai utusan Kristus kita harus menunjukkan minat yang mendalam terhadap kawanan domba ini.—Ellen G. White, Testimonies for the Church, vol. 6, p. 78.`

`3.	Dalam sikap kita terhadap Kristian di dalam denominasi lain, bagaimanakah kita dapat menghindari daripada memperlihatkan sikap lebih unggul atau semangat yang tidak kristiani? Bagaimanakah kita menghormati mereka dan kepercayaan peribadi mereka tanpa menjejaskan kepercayaan kita?`