---
title:  Binatang yang Keluar Dari Dalam Laut
date:   24/02/2019
---

`Sila baca Wahyu 13: 1-4, 8 dan Wahyu 17: 8. Apakah ciri-ciri binatang ini, dan bagaimanakah binatang ini, pada masa yang berbeza, menjadi berbeza daripada keadaannya pada mulanya?`

Yohanes melihat sementara binatang besar yang mengerikan itu keluar dari dalam laut. Walaupun binatang melambangkan kuasa politik, diskripsi binatang laut itu menunjukkan satu kuasa politik yang mempunyai ciri-ciri dikuasai oleh agama. Laut melambangkan kawasan yang padat dengan penduduk iaitu Eropah di mana binatang laut itu muncul berkuasa selepas kejatuhan Empayar Rom (lihat Wahyu 17:15). 

Yohanes memberikan gambaran tentang binatang itu ketika ia muncul dari dalam air. Binatang itu mempunyai tujuh kepala dan sepuluh tanduk, sama dengan naga dalam Wahyu 12:3,4, menunjukkan hubungan rapat dengan Rom pagan. Di atas  kepala binatang itu adalah nama yang menghujat, dan pada tanduknya ada mahkota kerajaan. Kepala-kepala binatang itu adalah kerajaan-kerajaan yang digunakan Syaitan untuk menganiaya umat Tuhan sepanjang sejarah (lihat Wah. 17: 9-11). Nama yang menghujat menunjukkan gelaran ilahi yang dituntut oleh binatang itu. Sepuluh tanduk itu merujuk kepada Daniel 7:24, melambangkan bangsa-bangsa yang muncul dari Empayar Rom setelah kejatuhannya. Ciri-ciri binatang yang keluar dari dalam laut  ini semuanya menunjukkan   kepausan yang muncul  daripada Empayar Rom.

Binatang yang keluar dari dalam laut itu menyerupai macan tutul,  dengan kakinya seperti kaki beruang dan mulutnya seperti mulut singa.   Oleh itu, binatang itu menggabungkan ciri-ciri empat binatang (simbol empayar dunia) dalam Daniel 7: 2-7: Babel, Media-Persia, Yunani, dan Rom. Walau bagaimanapun, Yohanes menyenaraikan mereka dalam urutan terbalik, yang mana dari perspektif beliau pada abad pertama menunjukkan bahawa binatang dari dalam laut itu berkaitan dengan binatang keempat dalam Daniel 7, iaitu Empayar Rom.

Naga itu (Empayar Rom pagan diberi kuasa oleh Syaitan) memberikan kuasanya kepada binatang itu, takhtanya, dan autoriti yang besar. Sama seperti Bapa telah memberikan takhta dan kuasaNya kepada Kristus (Wah 2:27), demikian juga naga itu memberikan kuasa kepada binatang itu sebagai rakan dan wakilnya di bumi.  

Wahyu 13: 5-7 menyatakan bahawa tempoh aktiviti penganiayaan binatang itu sepanjang sejarah Kristian  adalah 42 “bulan.” Seperti yang kita telah lihat penganiayaan terhadap wantia suci  itu berjalan selama “satu masa dan dua masa dan setengah masa;” iaitu tiga setengah “masa” atau “tahun” dalam kiraan secara nubuatan (Wahyu 12:13, 14; bandingkan Daniel 7:25). Empat puluh dua “bulan” nubuatan bersamaan 30 hari darab 42,  atau 1,260 hari/tahun (Wahyu 12:6). Oleh itu, “satu masa dan dua masa dan setengah masa,” 42 “bulan,” dan 1,260 “hari” semuanya merujuk kepada jangka masa yang sama iaitu 1,260 tahun. Fasa ini berakhir apabila salah satu daripada kepala binatang itu cedera parah, menyebabkan kematian sementara binatang itu. Dengan sembuhnya luka tersebut, binatang itu kembali hidup. Ini menarik kekaguman dunia, dan mereka menyembah naga dan binatang itu.