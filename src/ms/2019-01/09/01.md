---
title:  Syaitan dan Sekutunya
date:   23/02/2019
---

### Bacaan Untuk Pelajaran Minggu Ini
Wahyu 13, Wahyu 17: 8, Dan. 7:24, 2 Tes. 2: 2-12, Wahyu 12: 14-16, 1 Raja 18:38.

> <p>Ayat Hafalan</p>
> “Maka marahlah naga itu kepada perempuan itu, lalu pergi memerangi keturunannya yang lain, yang menuruti hukum-hukum Tuhan dan memiliki kesaksian Yesus” (Wahyu 12:17). 

Wahyu 12 menggambarkan serangan Syaitan terhadap umat  Tuhan yang setia—termausk penganiayaan oleh Rom pagan dan kemudian kepausan Rom semasa 1,260 hari/tahun (T.M. 538-1798; lihat Wahyu 12:614, 14 dan pelajaran 7, Selasa).  Bab 13 menerangkan dengan lebih terperinci serangan Syaitan sepanjang sejarah Kristian, dengan dibantu oleh dua sekutu, kedua-duanya digambarkan sebagai binatang. Di bawah arahan Syaitan, naga itu dan dua binatang ini bersatu pada akhir zaman untuk menentang aktiviti penyelamatan Tuhan dan berusaha untuk memenangi kesetiaan dunia.  

Kata-kata peringatan adalah perlu.  Adalah lebih mudah untuk menafsirkan nubuatan-nubuatan yang sudah digenapi pada masa lalu. Akan tetapi apabila tiba kepada nubuatan yang belum digenapi, seperti yang kita lakukan di dalam pelajaran Selasa, kita perlu lebih berhati-hati. Tuhan menunjukkan kepada kita apa yang akan berlaku pada akhir zaman supaya kita tidak akan terkejut, tetapi Dia tidak memberikan kita semua perincian yang kita ingin ketahui.

Walau bagaimanapun, kita harus sentiasa ingat bahawa walaupun nubuatan-nubuatan ini memberitahu kita apa yang akan berlaku pada akhir zaman, ia tidak memberitahu kita bila dan bagaimana peristiwa-peristiwa terakhir itu akan berlaku. Oleh itu, kita mesti berhati-hati untuk tidak membuat spekulasi melampaui apa yang nubuatan  beritahu kita. Kita jangan lupa bahawa nubuatan Wahyu mempunyai tujuan praktikal: untuk mengajar kita cara hidup hari ini dan bersedia untuk masa depan.

_*Pelajari Pelajaran Minggu ini sebagai persediaan pada Hari Sabat,  2 Mac._