---
title:  Renungan Tambahan
date:   08/03/2019
---

Baca Ellen G. White, “The Final Warning,” ms. 603–612, di dalam The Great Controversy.

Wahyu menunjukkan bahawa pada zaman akhir, umat Tuhan ditugaskan untuk memberitakan injil akhir zaman kepada dunia. Pekerjaan di hadapan kita kelihatan menakutkan,  hampir mustahil. Walau bagaimanapun, kita mempunyai janji akan kuasa Tuhan.

"Pekerjaan  injil tidak diakhiri  dengan penyataan kuasa Tuhan yang kurang daripada ketika permulaannya. . . .

"Perkhabaran itu akan diberitakan bukan berkisar daripada hujah yang banyak melainkan keinsafan yang mendalam oleh Roh Tuhan. Hujah-hujah telah disampaikan. Benih telah ditaburkan, dan sekarang ia akan bertumbuh dan berbuah.”—Ellen G. White, The Great Controversy, ms. 611, 612.

Penutupan  pemberitaan perkhabaran Tuhan yang terakhir akan mengakibatkan pemisahan besar yang memisahkan orang di dunia ini ke dalam dua kelompok: orang yang mengasihi dan menuruti Tuhan dan mereka yang   mengikuti dan mematuhi binatang itu. Pemisahan ini digambarkan dari segi dua hasil tuaian: pengumpulan gandum ke dalam gudang (Wahyu 14: 14-16) dan anggur yang akan diinjak-injak di tempat pemerasan anggur (Wahyu 14: 17-20). Pemisahan terakhir ini adalah subjek Wahyu 17-18.

**Soalan Perbincangan** 

`1. Renungkan tentang pemikiran ini: siapakah yang memberitakan perkhabaran tiga malaikat selain daripada Adventist? Apakah seharusnya fakta ini beritahu kita betapa pentingnya kerja kita dan betapa serius kita seharusnya kita menanggapinya?`

`2. Mengapakah anda berpendapat bahawa penghakiman adalah konsep yang tidak popular di kalangan orang Kristian? Apakah perlunya konsep penghakiman pra-Advent bagi orang Kristian hari ini? Bagaimanakah anda dapat membantu rakan-rakan anda   memahami dengan lebih baik makna sebenar penghakiman pra-Advent?`

`3. Pikirkan tentang persoalan hari Sabat dalam konteks peristiwa akhir. Kenapakah ia begitu masuk akal bahawa Sabat hari ketujuh, yang kembali ke minggu pertama Penciptaan itu sendiri (Kejadian 2: 2, 3), akan memainkan peranan yang begitu penting? Jika isunya adalah siapa yang   kita sembah, Pencipta "langit dan bumi" (Wahyu 14: 7), atau kuasa binatang, dan jika hari Sabat hari ketujuh adalah yang tertua, paling asas, dan tanda penciptaan Tuhan akan "langit dan bumi", maka mengapakah Sabat, sebagai salah satu daripada perintah Tuhan (Wahyu 14:12), memainkan peranan penting dalam krisis akhir?`