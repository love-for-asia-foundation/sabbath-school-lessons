---
title:  Perkhabaran Malaikat Kedua
date:   06/03/2019
---

Perkhabaran malaikat kedua mengumumkan kejatuhan, atau kemurtadan, Babel dan mengenalinya sebagai sistem agama palsu. Dalam Wahyu 17: 5, "Babylon dikatakan 'ibu kepada wanita-wanita pelacur.' Oleh itu, anak-anak perempuannya semestinyalah melambangkan gereja-gereja yang berpegang teguh pada ajaran dan tradisi-tradisinya, dan mengikuti teladannya mengorbankan kebenaran dan penerimaan Tuhan, agar dapat membentuk satu persekutuan yang tidak sah dengan dunia. "â€”Ellen  G. White, The Great Controversy, ms 382, 383.

`Sila baca Wahyu 14: 8 bersama Wahyu 18: 2 dan Yesaya 21: 9. Pengulangan dua kali perkataan "roboh" menunjuk kepada  kemurtadan progresif Babel dan menandakan kepastian keruntuhan moralnya sepenuhnya.  Mengapakah Babel digambarkan seperti sudah sedangkan    kejatuhannya juga digambarkan sebagai  akan datang?`

Babel akhir zaman dalam Wahyu adalah kesatuan sistem agama palsu yang merangkumi Katolik Roma dan Protestanisme yang murtad. Ini akan menempatkan diri mereka dalam penyembahan Syaitan melawan umat Tuhan (lihat Wahyu 13: 11-18, Wahyu 16:13, Wahyu 17: 5). Kesatuan agama murtad ini akan menunjukkan keangkuhan Babel kuno dalam mengagungkan dirinya di atas Tuhan dan berusaha untuk mengambil tempatNya di dunia ini. Perkhabaran malaikat yang kedua memberi amaran kepada umat Tuhan bahawa sistem jahat ini akan pergi semakin jauh dari kebenaran   akibat daripada penolakannya untuk menerima sinar perkhabaran Advent. Hanya apabila "penyatuan gereja dengan dunia akan dicapai sepenuhnya di seluruh Kekristianan, barulah kejatuhan Babilon akan menjadi lengkap."â€”Ellen  G. White, The Great Controversy, hlm. 390. 

`Sila baca sekali lagi Wahyu 14:8; 17:2;  18:3. Bagaimanakah Babel membuat dunia minum anggur hawa nafsu cabulnya? Anggur ini melambangkan apa?`

Wahyu 17 menggambarkan Babel akhir zaman sebagai pelacur yang membuat orang di bumi mabuk dengan anggur percabulannya (lihat Wahyu 17: 2). 

Air anggur Babel merujuk kepada ajaran palsu dan injil palsu yang ditawarkan oleh sistem keagamaan yang murtad ini. Hari ini,  banyak gereja Protestan, sebagai penggenapan nubuatan Alkitab, dengan pesat menghapuskan perbezaan yang pernah memisahkan mereka daripada Gereja Katolik Roma dan berpaling daripada kebenaran alkitabiah, kita menyaksikan pengaruh anggur Babel yang merosakkan di kalangan mereka yang mengaku sebagai tubuh Kristus: ajaran evolusi, yang secara terang-terangan bertentangan dengan rujukan kepada Penciptaan dalam Perkhabaran malaikat yang pertama;  teologikal tradisi menggantikan sola Scriptura; etika yang disemak semula meninggalkan definisi alkitabiah mengenai jantina, perkahwinan, dan sebagainya. Orang yang mabuk tidak dapat berfikir dengan jelas. Apabila orang dimabukkan secara rohani oleh anggur Babel, Babel akan menggoda mereka untuk menyembah binatang laut itu dan menerima tanda binatang itu, iaitu tanda autoriti binatang laut yang dikuatkuasakan oleh binatang  yang menyerupai kambing.