---
title:  Perkhabaran Tiga Malaikat
date:   03/03/2019
---

Sejurus sebelum kesudahan,  Tuhan mengirimkan khabar amaranNya, secara simbolik  digambarkan oleh tiga malaikat bersuara yang terbang di langit. Kata Yunani untuk malaikat ialah (angelos) yang bermaksud "utusan." Bukti dari Wahyu menunjukkan bahawa ketiga-tiga malaikat itu melambangkan   umat Tuhan yang diamanahkan dengan perkhabaran akhir zaman untuk dikongsikan dengan dunia.

`Sila baca Wahyu 14: 6 bersama dengan Matius 24:14. Perkhabaran malaikat pertama disebut sebagai "Injil kekal" (Wahyu 14: 6). Apakah penerangan pemberitaan ini sebagai “injil kekal”  beritahu kita tentang kandungan dan tujuan perkhabaran malaikat pertama? Mengapakah perkhabaran ini menjadi pusat kepada semua yang kita percayai?`

Perkhabaran akhir zaman ini adalah pemberitaan injil dalam konteks saat penghakiman Tuhan telah tiba ke atas dunia ini.  Injil adalah kabar baik tentang Tuhan, yang menyelamatkan manusia berdasarkan    iman di dalam Yesus Kristus dan kerjaNya untuk mereka. Injil adalah   "kekal" kerana  Tuhan tidak pernah mengubahnya. RencanaNya   telah ditetapkan sebelum kita ada (2 Tim 1: 9, Titus 1: 2). Perkhabaran malaikat pertama   termasuk kedua-dua keselamatan dan penghakiman. Ia adalah kabar baik keselamatan bagi mereka yang memuliakan Tuhan dan menyembah Dia sebagai Pencipta mereka,   tetapi ia juga merupakan amaran penghakiman bagi mereka yang menolak Pencipta dan tanda penyembahan yang benar yang Dia telah berikan—Sabat hari ketujuh.  

Ketiga-tiga malaikat itu digambarkan sebagai memberitakan perkhabaran itu dengan "suara nyaring" (Wahyu 14: 7, 9). Perkhabaran ini genting dan penting; ia mesti didengar oleh semua kerana ia berkaitan dengan penentuan kekal mereka. Oleh itu, ia mesti dikhabarkan kepada setiap bangsa, suku, bahasa, dan kaum. Ini amat penting kerana, pada masa akhir zaman, binatang itu akan menjalankan kuasanya   ke atas "setiap suku, bahasa, dan bangsa" (Wahyu 13: 7). Skop aktiviti penipuan Syaitan adalah menyeluruh di serata dunia, begitu juga dengan skop pemberitaan injil akhir zaman.

Perkhabaran tiga malaikat itu diberitakan oleh umat Tuhan untuk melawan Syaitan dan sekutu akhir zamannya—naga, simbol kekafiran/spiritisma; binatang laut, kuasa yang melambangkan keKatolikan Roma; dan binatang yang menyerupai domba, atau nabi palsu, wakil bagi Protestan murtad di Amerika Serikat (Wahyu 16:13). Syaitan menggunakan kuasa akhir zaman ini sampai kepada malapetaka keenam (Wahyu 13, 14).  Oleh itu,   dunia   disajikan dengan dua perkhabaran yang bersaingan, masing-masing dengan matlamat untuk memenangi kesetiaan orang di bumi.

`Sebagai umat Seventh-day Adventist, kita dipanggil untuk menjangkau dunia dengan kebenaran akhir zaman yang mengandungi perkhabaran tiga malaikat.  Apakah yang anda  lakukan untuk membantu melakukannya? Apakah lagi yang boleh anda lakukan?`