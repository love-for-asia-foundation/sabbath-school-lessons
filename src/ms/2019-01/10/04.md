---
title:  Perkhabaran Malaikat Pertama, Bahagian 2
date:   05/03/2019
---

Wahyu menunjukkan bahawa isu utama dalam krisis terakhir sejarah bumi adalah berkaitan dengan penyembahan dan ketaatan kepada Tuhan, seperti yang dinyatakan dalam penurutan kepada perintahNya (Wahyu 14:12). Orang-orang dunia akan jatuh ke dalam dua kumpulan: mereka yang takut akan Tuhan dan menyembah Dia, dan mereka yang takut kepada binatang itu dan menyembah dia.

`Tinjau empat perintah pertama daripada Perjanjian itu (Keluaran 20: 2-11). Kemudian baca seluruh Wahyu 13. Bagaimanakah tuntutan binatang itu untuk disembah (Wah 13:15), mendirikan patung binatang itu untuk disembah (Wahyu 13:14, 15), menghujat Tuhan dan nama-Nya (Wah. 13: 5, 6), dan penerimaan tanda binatang (Wah 13:16, 17) merupakan serangan Syaitan kepada empat perintah pertama Hukum dalam krisis akhir?`

Konsep utama daripada empat perintah pertama Perjanjian itu adalah berkaitan dengan penyembahan. Wahyu menunjukkan perintah-perintah ini akan menjadi standard kesetiaan kepada Tuhan dalam krisis akhir. Konflik terakhir antara Kristus dan Iblis akan secara jelas berkisar pada penyembahan dan empat perintah pertama hukum itu.

Isu utama dalam krisis akhir ditekankan dalam desakan kedua daripada perkhabaran malaikat pertama. Seruan untuk "menyembah Dia yang menjadikan langit dan bumi, laut dan semua mata air" (Wahyu 14: 7) adalah hampir  menyerupai satu  petikan tepat kepada perintah keempat daripada Hukum  itu (Keluaran 20:11). Ini menunjukkan bahawa panggilan untuk menyembah Tuhan Pencipta merupakan panggilan untuk   memelihara Sabat.

Berhenti dan beribadat  pada hari ketujuh—Sabtu—adalah tanda     hubungan kita dengan Tuhan (Keluaran 31:13, Yehezkiel 20:12). Perkhabaran malaikat pertama merupakan panggilan untuk menyembah Pencipta. 

"Pemeliharaan sabat palsu sebagai mematuhi undang-undang negara, bertentangan dengan perintah keempat, akan menjadi pengkuan taat setia kepada kuasa yang bertentangan dengan Tuhan. Manakala   pemeliharaan Sabat yang benar, dalam ketaatan kepada hukum Tuhan, adalah bukti kesetiaan kepada Pencipta. Sementara satu golongan, dengan menerima tanda penyerahan kepada kuasa duniawi, menerima tanda binatang itu, golongan yang satu lagi  memilih tanda kesetiaan kepada kuasa ilahi, menerima meterai Tuhan. "—Ellen  G. White, The Great Controversy, ms. 605.

`Bagaimanakah pandangan kita tentang Penciptaan dan Penyelamatan ada perkaitan? Mengapakah berhenti pada hari Sabat sebagaimana Tuhan lakukan adalah amat penting?`