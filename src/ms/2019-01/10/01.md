---
title:  Injil Kekal Tuhan
date:   02/03/2019
---

### Bacaan Untuk Pelajaran Minggu Ini
Wahyu 14: 6-12; Mat. 24:14; Peng. 12:13, 14; Kel. 20: 2-11; Yes. 21: 9; 34: 8-10.

> <p>Ayat Hafalan</p>
> “Yang penting di sini ialah ketekunan orang-orang kudus, yang menuruti perintah Tuhan dan iman kepada Yesus” (Wahyu 14:12).

Wahyu menunjukkan bahawa penipuan akhir Syaitan akan sangat berjaya sehingga dunia akan memilih untuk menyembah binatang itu dan menerima tandanya. Namun, Wahyu 14: 1-5 memberitahu kita bahawa Tuhan akan mempunyai umat sisaNya, mereka yang akan tetap berdiri teguh untuk Tuhan ketika kebanyakan orang tidak.

Akhirnya, orang harus memilih, bukan sama ada untuk menyembah atau tidak (semua orang sentiasa menyembah sesuatu), melainkan, siapa yang harus disembah. Para penyembah binatang akan menerima tanda di tangan kanan mereka atau di dahi mereka, melambangkan  pilihan mereka untuk mengabdi kepada sistem murtad ini dengan  perbuatan atau pikiran mereka.

Pada masa yang sama, dunia akan menyaksikan pemberitaan injil yang hebat, seperti yang belum disaksikan sejak hari Pentakosta. Sebelum hukuman Tuhan dicurahkan ke atas umat manusia yang memberontak, Tuhan akan mengirim khabar amaranNya “kepada semua bangsa dan suku dan bahasa dan kaum” (Wahyu 14:6). Tuhan tidak mahu ada orang yang binasa melainkan  semuanya diselamatkan, itulah sebabnya kematian Kristus adalah untuk semua manusia. Isunya  adalah siapa yang akan menerima peruntukan itu dan siapa yang tidak.

_*Pelajari Pelajaran Minggu ini sebagai persediaan pada Hari Sabat,  9 Mac._