---
title:  Perkhabaran Malaikat Ketiga
date:   07/03/2019
---

`Bagaimanakah Wahyu 14:12 menggambarkan umat Tuhan yang setia?`

Berbeza dengan umat Tuhan yang setia, Wahyu 14: 9, 10 memberi amaran tentang nasib orang-orang yang menghadapi murka Tuhan. Dalam Perjanjian Lama, pencurahan murka Tuhan digambarkan secara simbolik sebagai meminum anggur dari cawan (Yer 25:15, 16). Keterukan penghakiman ke atas para penyembah binatang itu dinyatakan sebagai meminum anggur murka Tuhan “tanpa campuran” di dalam cawan, Orang purba kerap mencampurkan air ke dalam cawan anggur (minuman keras) untuk mengurangkan kekuatan minuman keras tersebut. Anggur yang tidak dicampurkan itu menggambarkan pencurahan murka Tuhan dalam kekuatan penuhnya dan tanpa belas kasihan.  

`Sila baca Wahyu 14:10, 11 bersama dengan Wahyu 20: 10-15. Bagaimanakah Yesaya 34: 8-10 dan Yudas 7 menerangkan pernyataan itu: " ‘Maka asap api yang menyiksa mereka itu naik ke atas sampai selama-lamanya’ "?`

Pernyataan tentang  siksaan dengan api dan belerang merujuk kepada kemusnahan total. Api dan belerang adalah cara penghukuman (Kejadian 19:24, Yes 34: 8-10). Asap kemusnahan yang naik adalah gambaran yang terkenal di dalam Alkitab. Yesaya bernubuat tentang kemusnahan zaman Edom oleh api dan belerang: ia akan menjadi reruntuhan yang terbakar; "Siang dan malam negeri itu tidak akan padam-padam, asapnya naik untuk selama-lamanya." (Yesaya 34:10). Yudas menggambarkan nasib Sodom dan Gomora sebagai menderita hukuman "api kekal" (Yudas7). Ayat-ayat ini tidak bercakap tentang pembakaran yang tidak berkesudahan, kerana tidak ada lagi daripada kota-kota ini yang masih terbakar hari ini. Akibatnya adalah kekal, bukan pembakaran itu sendiri. "Api kekal" dalam Wahyu merujuk kepada penghapusan; pembakaran itu akan cukup lama untuk membakar semuanya  sehingga tidak ada yang tertinggal untuk dibakar.

`Walaupun kita boleh bersyukur kerana mengetahui kebenaran bahawa api neraka itu tidak menyiksa orang yang hilang untuk selama-lamanya, namun hukuman itu tetap cukup dahsyat. Apakah yang seharusnya hal ini beritahu kita tentang tugas suci yang telah diamanahkan kepada kita untuk mengamarkan orang lain tentang apa yang akan datang?`