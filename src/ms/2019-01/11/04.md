---
title:  Keringnya Sungai Efrat
date:   12/03/2019
---

`Sila baca Wahyu 16:12 bersama-sama dengan Wahyu 17: 1 dan 15. Apakah erti simbol sungai Efrat? Apakah singnfikan pengeringan Efrat dalam konteks tujuh malapetaka terakhir?`

Di dalam Perjanjian Lama, Sungai Efrat adalah jalan penting yang membantu musuh-musuh Israel,   Asyur dan Babel.   Sungai itu mengalir melalui Babel dan penting kepada bandaraya kerana ia menyuburkan tanaman dan menyediakan air untuk orang ramai. Babel tidak dapat bertahan tanpa Sungai Efrat.

Wahyu 17: 1 menerangkan Babel akhir zaman sebagai duduk di air yang banyak, mungkin merujuk kepada Efrat (lihat Yer 51:13). Wahyu 17:15 menjelaskan bahawa air di mana Babel akhir zaman duduk menggambarkan orang-orang yang menyokongnya; kuasa awam, sekular, dan politik di belakang tabir sistem itu. Walau bagaimanapun, kuasa-kuasa ini akhirnya akan menarik balik sokongan mereka. 

Babak malapetaka keenam mencerminkan penawanan Babel purba oleh Media dan Persia (lihat Daniel 5). Menurut ahli sejarah purba Herodotus, pada malam hari Belshazzar dan para pegawainya mengadakan pesta, Persia mengalihkan Sungai Efrat dan memasuki   Babel melalui laluan sungai yang kering, lalu menawan  kota itu secara mengejut.

Simbol pengeringan Sungai Efrat dalam Wahyu 16:12 mengakibatkan keruntuhan Babel pada akhir zaman. Oleh kerana Efrat dalam Wahyu menggambarkan kuasa sivil, sekular, dan politik dunia yang memberikan sokongan mereka kepada Babel, maka pengeringan Efrat melambangkan penarikan sokongan mereka dan kemudian melawan Babel, sehingga menyebabkan kejatuhannya.

Apabila orang-orang di dunia menyaksikan pergolakan di dalam alam (lihat Wahyu 16:3-9), mereka berpaling kepada Babel untuk mendapat perlindungan. Walau bagaimanapun, apabila malapetaka kelima itu menyerang   kerusi autoriti Babel, mereka melihat kesia-siaan mencari bantuan di sana. Merasa tertipu, mereka berbalik melawan Babel, menyebabkan kejatuhannya (lihat Wahyu 17:16). Namun, seperti yang kita lihat, hati mereka tetap keras terhadap Tuhan dan umatNya. Oleh itu, mereka menjadi tanah yang subur untuk penipuan akhir yang mana Syaitan akan menarik dunia untuk bersatu melawan umat Tuhan untuk melenyapkan mereka dari muka bumi.

`Dengan cara bagaimanakah anda mengetahui betapa berisiko untuk meletakkan kepercayaan anda pada manusia dan dalam institusi manusia?`