---
title:  Komen Guru
date:   15/03/2019
---

### Bahagian I: Gambaran Keseluruhan  

**Ayat Utama**: Wahyu 15:4 

**Fokus Kajian**: Wahyu 16 menggambarkan tujuh malapetaka terakhir (Wahyu 15: 1) sejarah bumi. Termasuk dalam malapetaka ini adalah satu-satunya yang disebut dengan tajuk yang  tepat "Harmagedon" dalam Alkitab. 

**Pengenalan**: Bahagian ini bermula dengan umat akhir zaman Tuhan yang berdiri di tepi laut kaca menyanyikan lagu Musa dan Anak Domba, sebuah kiasan kepada Keluaran (Wahyu 15: 1-4). Kemudian tujuh tulah diperkenalkan dengan penglihatan bait suci surgawi yang dikosongkan kerana kemuliaan Tuhan, bermakna pelayanan syurgawi Kristus sudah berakhir, mengingat kembali  kepada  perasmian  bait suci yang asal    (Wahyu 15: 5-8; Keluaran 40:34, 35). Adegan ini adalah gambaran penutupan pintu kasihan.  Tujuh malaikat kemudian diberitahu untuk mencurahkan cawan  murka ke atas bumi satu persatu (Wahyu 16).

**Tema Pelajaran**: Pelajaran dan fokus petikan memperkenalkan tema-tema berikut:

**I. Umat Tuhan Dinamakan oleh Banyak Nama.**

Bukti ayat  ialah nama-nama seperti umat sisa, 144,000, dan orang-orang kudus merujuk kepada kelompok akhir zaman yang sama.

**II. Mengapakah  Tuhan Menjatuhkan Malapetaka Sedangkan Tidak Ada Pertaubatan yang Terhasil?**

**III. Makna Simbolik Sungai Efrat dalam Wahyu 16:12**

**IV. Dua Injil dalam Wahyu**

Tiga malaikat (Wahyu 14: 6-12) dan tiga katak (Wahyu 16:13, 14) adalah simbol-simbol injil yang berbeza.

**V. Koresh Raja Persia dan Bahagian Kedua Wahyu**

Seorang raja kafir membayangkan Mesias.

**VI. Makna Harmagedon**

**Penerapan Hidup**: Bahagian Penerapan Hidup menerangkan bagaimana perihalan perang Harmagedon dalam Wahyu mendorong persiapan rohani untuk   akhir zaman.

### Bahagian II: Ulasan

Lihat Pengenalan Bahagian I untuk ringkasan Wahyu 15 dan 16.

**Tema Utama Pelajaran 11 Dihuraikan**:

**I. Umat Tuhan Dinamakan oleh Banyak Nama.**

Kita telah lihat dalam pelajaran terdahulu dalam Edisi Guru ini bahawa umat akhir zaman Tuhan yang setia dipanggil sisa [Veris TB “yang lain,” KJV remnant] dalam Wahyu 12:17 dan 144,000 dalam Wahyu 14: 1. Kiasan kepada Yoel 2:32 dalam Wahyu 14:1 jelas bahawa Yohanes melihat dua kelompok ini adalah sama. Terdapat bukti lanjut dalam Wahyu bahawa pelbagai nama untuk umat Tuhan semuanya merujuk kepada kelompok akhir zaman yang sama dan bukannya beberapa kelompok akhir zaman.

144,000  itu dan suatu kumpulan besar orang banyak kelihatan bertentangan. Seperti yang kita lihat dalam Edisi Guru untuk Pelajaran Enam (lihat tema 4), terdapat dua pandangan mengenai subjek ini.  Umat  akhir zaman  Tuhan dipanggil 144,000 dalam Wahyu 14: 1 dan "orang-orang kudus" dalam Wahyu 14:12, tetapi "orang-orang kudus" dari semua peringkat umur, terutamanya dalam tempoh 1,260 hari/tahun, dijelaskan dalam Wahyu 17: 6. Oleh itu, umat akhir zaman Tuhan dipanggil oleh banyak nama dalam Wahyu: 144,000,  sisa, dan orang-orang kudus (Wahyu 14:12). Mereka berdiri di tepi laut kaca (Wahyu 15: 2); mereka adalah orang-orang yang memelihara pakaian mereka (Wahyu 16:15);  mereka adalah orang-orang yang dipanggil   umat pilihan dan pengikut-pengikut setia Anak Domba (Wahyu 17:14).

**II. Mengapakah  Tuhan Menjatuhkan Malapetaka Sedangkan Tidak Ada Pertaubatan yang Terhasil?**

Penipuan dan malapetaka dalam krisis akhir mendedahkan kebenaran tentang Syaitan dan mereka yang mengikutinya (2 Tesalonika 2: 10-12). Bukan salah Tuhan bahawa orang jahat tidak diselamatkan. Rahmat Tuhan (Roma 2: 4) mahupun malapetaka pada  akhir zaman (Wahyu 16: 9, 11, 21) tidak membawa sebarang pertobatan. Orang-orang yang  tidak diselamatkan dikeraskan dalam jalan yang mereka telah pilih. Oleh itu,  pemusnahan orang-orang fasik memuliakan sifat  Tuhan pada akhirnya (Wahyu 15: 3, 4). Mereka telah membuat diri mereka sendiri berbahaya untuk diselamatkan, maka dengan itu, Tuhan dengan sedih membiarkan mereka pergi (Hos 11: 7, 8). Walaupun selepas milenium dan telah melihat dengan jelas tentang sifat Tuhan,   tidak ada yang berubah dalam  sifat mereka (Wahyu 20: 7-10). Malapetaka-malapetaka itu mendedahkan ketidaklayakan mereka untuk mendapatkan hidup yang kekal  dan memperlihatkan bukti keadilan penghakiman Tuhan dalam setiap kes.

**III. Makna Simbolik Sungai Efrat dalam Wahyu 16:12**

Apakah makna Sungai Efrat dalam Wahyu 16:12? Kita tidak perlu kekal tertanya-tanya kerana ayat itu sendiri adalah simbol. Wahyu 17: 1 memperkenalkan  penjelasan salah satu daripada cawan  malapetaka yang ada hubungannya dengan air. Ia tentu sekali merujuk kepada malapetaka yang keenam, kerana perempuan yang duduk di atas air disebut Babel (Wahyu 17: 5), dan "banyak air" Babel menggambarkan Sungai Efrat (Yer 51:13).

Makna sungai ini ditakrifkan dalam Wahyu 17:15. Air dalam ayat 1 menggambarkan "bangsa-bangsa dan rakyat banyak dan kaum dan bahasa,"  dengan kata lain, kuasa sivil dan sekular di seluruh dunia. Kuasa-kuasa ini memberikan kesetiaan mereka kepada Babel untuk waktu yang singkat (Wahyu 17: 3, 12, 13), mewujudkan konflik di seluruh dunia, persengkokolan akhir zaman dalam penentangan kepada Tuhan dan umat akhir zamanNya.

**IV. Dua Injil dalam Wahyu**

Perkhabaran tiga malaikat dalam Wahyu 14: 6-12 bersama-sama memberitakan perkhabaran injil terakhir kepada dunia. Apa yang ramai pembaca  Wahyu  terlepas pandang  ialah injil palsu juga diberitakan kepada dunia dalam Wahyu 16:13, 14.

Naga, binatang, dan nabi palsu itu (tiga serangkai yang palsu Wahyu 13) masing-masing menghasilkan roh najis seperti katak keluar dari mulut mereka (Wahyu 16:13). Menurut ayat 14, katak-katak ini adalah "roh-roh setan" yang pergi kepada raja-raja seluruh dunia untuk mengumpulkan mereka untuk pertempuran    Harmagedon (lihat juga Wahyu 16:16). Para iblis adalah malaikat-malaikat jahat; oleh itu, anda mempunyai tiga malaikat suci yang bekerja melalui gereja sisa Tuhan menyampaikan injil yang benar  dalam bab 14, dan tiga malaikat jahat yang menyampaikan injil palsu dalam bab 13 dan  16.

Kedua-dua "Injil" pergi ke seluruh dunia (Wahyu 14: 6, 16:14). Injil palsu ini dijelaskan juga dalam 2 Tesalonika 2: 9-12 dan Matius 24: 24-27. Mereka yang tidak bergantung pada kata-kata Kitab Suci akan ditipu dalam krisis akhir.

**V. Koresh Raja Persia dan Bahagian Kedua Wahyu**

Dalam Wahyu 16:12, pengeringan   Efrat, sistem sokongan politik dan militer Babel (Yeremia 50:37, 38; 51:35, 36) menyediakan jalan bagi raja-raja dari timur. Keterangan ringkas ini mengingatkan bagaimana tentera Koresh yang datang dari utara dan timur   Babel. Juruteranya menggali satu lencongan air di landskap berhampiran dan mengalihkan aliran Sungai Efrat ke dalam lencongan itu, yang membolehkan tentera Koresh berjalan di bawah pintu sungai ke kota itu. Mereka memanfaatkan hari perayaan di dalam kota itu untuk menggali lencongan air, tentera Koresh mendapati para pengawal yang mabuk telah membiarkan pintu masuk sepanjang tepi sungai itu terbuka. Tentera berpusu-pusu masuk ke dalam kota itu, menakluknya dan membunuh penguasanya, Belsyazar (seperti yang dijelaskan dalam Daniel 5). Pada bulan-bulan dan tahun-tahun berikutnya, Koresh memulakan proses di mana sisa-sisa Israel yang terselerak digalakkan pulang ke tanah air mereka dan membina semula tempat kudus dan kota Yerusalem.

Perhatikan urutan keseluruhan itu sekali lagi: Pada zaman Perjanjian Lama, Koresh, raja Persia, mengeringkan Sungai Efrat yang literal untuk menaklukkan Babel dan membiarkan Israel terbebas. Kisah ini jelas menetapkan asas bagi bahagian terakhir kitab Wahyu. Dalam kitab Wahyu, air Sungai Efrat akhir zaman telah kering untuk menyediakan jalan bagi Koresh akhir zaman ("raja-raja dari timur") yang menakluki Babel zaman akhir untuk menyelamatkan Israel akhir zaman! Substruktur naratif asas pertempuran Harmagedon didasarkan pada kisah Perjanjian Lama tentang   Koresh dan kejatuhan Babel.

**VI. Makna Harmagedon**

Perkataan "Harmagedon" sebenarnya ialah Har-Magedon dalam bahasa Yunani. Wahyu 16:16 menerangkan bahawa perkataan itu berdasarkan pada bahasa Ibrani. Dalam bahasa Ibrani har bermaksud gunung. Jadi erti yang paling biasa dari Harmagedon adalah "Gunung Megiddo." Masalahnya adalah bahawa tidak ada gunung di seluruh dunia yang bernama Megiddo. Terdapat perairan Megiddo (Hakim 5:19), sebuah lembah Megiddo (2 Tawarikh 35:22), dan kota Megiddo (1 Raja-raja 9:15). Orang lain mencadangkan "gunung penyembelihan" (berdasarkan Zakharia 12:11) atau Gunung Perhimpunan (mengingat Isa 14:13).

Kamus Alkitab Anchor Bible Dictionary menyimpulkan bahawa penjelasan terbaik Har-Magedon adalah  untuk mengaitkannya dengan gunung yang terletak di perairan, lembah, dan kota Megiddo, iaitu Gunung Karmel. Gunung Karmel adalah tempat di mana Elia memanggil api dari langit ke bumi untuk menunjukkan siapa Tuhan sejati (Wahyu 13:13, 14). Pada zaman akhir sejarah bumi, terdapat pertembungan antara Tuhan yang benar (Wahyu 4-5) dan trio palsu (Wahyu 16:13, 14), di antara tiga malaikat (Wahyu 14: 6-12) dan tiga katak. Dalam pertandingan akhir, api akan turun ke atas mezbah yang salah (Wah 13:13, 14), tetapi Tuhan yang benar akan dibuktikan pada akhirnya (Wahyu 15: 3, 4).

### Bahagian III: Penerapan Hidup

Di tengah-tengah cerita tentang pertempuran Harmagedon (Wahyu 16: 13-16) adalah berkat kepada orang yang terus berjaga-jaga dan menjaga kepada pakaiannya (Wahyu 16:15). Dalam Pelajaran 3, tema 5, kita melihat bahawa rujukan ini merupakan pernyataan yang jelas kepada Wahyu 3:18, iaitu amaran Kristus kepada Laodikia. Oleh itu, ada hubungan yang jelas antara gereja Laodikia dan panggilan terakhir Tuhan kepada dunia dalam konteks Harmagedon. Gereja yang akan mengharungi krisis akhir sejarah bumi ada kecacatan yang serius—tetapi  menjadi objek keprihatinan Yesus dan akan menang pada akhirnya (Wah. 3:21). Paradoks ini harus menjadi sumber peringatan dan dorongan kepada umat Tuhan hari ini.

Dalam satu ayat tunggal (Wahyu 16:15), Yohanes menyatukan pelbagai rayuan dari Perjanjian Baru memandangkan kesudahan yang sudah hampir. Kedua-dua "Aku datang seperti pencuri"  dan "Berbahagialah orang yang tetap berjaga-jaga" mengingatkan pernyataan Yesus yang selanjutnya diulang oleh Paulus (Mat 24: 42-44, Lukas 12: 37-39 , 1 Tesalonika 5: 1-6). Semua tiga ayat ini adalah tentang kesediaan untuk kedatangan Yesus. Dengan mengulangi konsep-konsep ini di tengah-tengah pertempuran Harmagedon, buku Wahyu menjelaskan bahawa sekarang adalah masa  untuk memberi perhatian dengan serius amaran itu supaya tidak berada di pihak yang salah. Adalah tugas rohani kita untuk mengawasi hati, fikiran, dan tingkah laku kita, dan tetap setia walau apapun penipuan atau paksaan yang mungkin kita akan hadapi. Terdapat keperluan untuk ketahanan dan pertimbangan yang bijak, diperkuat dengan kata-kata Yesus, Paulus dan Yesus untuk Laodikia. Apabila kita memilih untuk menjadi setia hari ini di tengah-tengah berbagai godaan, kita sedang bersedia untuk menghadapi pertempuran yang lebih besar pada akhir zaman.