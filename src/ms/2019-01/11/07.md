---
title:  Renungan Tambahan
date:   15/03/2019
---

"Tidak ada, kecuali orang-orang yang menguatkan pikiran dengan kebenaran Alkitab, yang dapat menghadapi konflik yang terakhir. Kepada setiap jiwa akan datang ujian penyelidikan menyeluruh: Adakah saya mematuhi Tuhan daripada manusia? . . . Rasul Paulus menyatakan, melihat kepada hari-hari terakhir: ‘Karena akan datang waktunya, orang tidak dapat lagi menerima ajaran sehat’  2 Timotius 4: 3. Masa itu telah tiba sepenuhnya. Orang ramai tidak menginginkan kebenaran Alkitab, kerana kebenaran itu mengganggu keinginan hati yang berdosa, hati yang mengasihi dunia;  maka Syaitan bekalkan penipuan yang mereka sukai.

"Tetapi Tuhan akan memiliki umat di bumi untuk mempertahankan Alkitab, dan hanya Alkitab sahaja, sebagai ukuran semua doktrin dan asas semua pembaharuan. Pendapat-pendapat orang-orang yang terpelajar, teori sains, kepercayaan atau keputusan majlis gereja, mereka mewakili banyak gereja, suara majoriti—tidak  satu pun dari semua ini harus dianggap sebagai bukti terhadap sebarang kepercayaan agama. Sebelum menerima apa-apa doktrin atau ajaran, kita harus menuntut ungkapan yang sedarhana 'Demikianlah kata Tuhan' sebagai sokongan ajaran itu. . . .

"Sebagai kemuncak daripada aksi drama penipuan yang hebat, Iblis sendiri akan mengambil watak Kristus. Gereja sudah lama mengakui menanti-nantikan kedatangan Juruselamat sebagai penyempurnaan pengharapannya. Sekarang si penipu besar akan membuatnya kelihatan bahawa Kristus sudah datang. Di beberapa bahagian bumi yang berlainan, Syaitan akan menunjukkan dirinya di kalangan manusia sebagai makhluk yang luar biasa dengan kecerahan yang mempesonakan, menyerupai terang cahaya  Anak Tuhan yang dinyatakan oleh Yohanes dalam Wahyu. Wahyu 1: 13-15. Kemuliaan yang mengelilinginya tidak dapat ditandingi oleh apa-apapun yang pernah dilihat oleh mata manusia. Teriakan kemenangan berkumandang di udara: 'Kristus telah datang! Kristus telah datang! 'Orang-orang sujud dalam penyembahan di hadapannya. . . . Dalam kelemahlembutan, nada belas kasihan, dia membicarakan beberapa kebenaran syurgawi yang sejati, sama seperti yang diucapkan oleh Juruselamat; dia menyembuhkan penyakit orang, dan kemudian, dalam sifatnya yang diperkirakan karakter Kristus, dia mendakwa telah mengubah Sabat ke hari Ahad, dan memerintahkan semua untuk menguduskan hari yang dia telah berkati. Dia menyatakan bahawa orang-orang yang bertahan memelihara kekudusan hari ketujuh menghujat namaNya dengan menolak untuk mendengarkan malaikat-malaikatnya yang diutus kepada mereka dengan cahaya dan kebenaran. Inilah penipuan yang kuat, yang  hampir menang menakluk pemikiran.”—Ellen G. White, The Great Controversy, ms. 593-595, 624.  

**Soalan Perbincangan** 

`1. 	Sila baca peringatan Yesus dalam Wahyu 16:15 yang dimasukkan ke dalam gambaran persiapan untuk pertempuran Harmagedon. Perhatikan kata-kata yang serupa dalam rayuan awal Kristus kepada gereja Laodikia (Wahyu 3:18). Bagaimanakah ini menunjukkan pentingnya perkhabaran kepada Laodikia kepada umat Tuhan yang hidup pada masa persiapan untuk pertempuran akhir? Dalam cara bagaimanakah perkhabaran  ini terpakai kepada anda secara peribadi?`

`2. 	Pakaian putih dalam Wahyu melambangkan kebenaran Kristus (Wahyu 3: 4, 5; 19: 7-9). Hanya mereka yang memakai jubah kebenaran Kristus akan dapat berdiri teguh dalam krisis akhir. Bagaimanakah seseorang membuat jubahnya putih dan bersih dalam darah Anak Domba (Wahyu 7:14)?`