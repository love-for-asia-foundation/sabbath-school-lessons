---
title:  Erti Dari Tujuh Malapetaka Terakhir
date:   10/03/2019
---

Orang sudah membuat pilihan mereka sama ada untuk Tuhan atau untuk Babel. Bagaimanapun, sebelum Kristus datang, angin yang merosakkan itu, iaitu kemarahan Syaitan yang selama ini telah ditahan (Wah 7: 1-3) akan dilepaskan, disusuli oleh tujuh malapetaka terakhir.

`Sila baca Wahyu 15: 1 bersama dengan Keluaran 7-10. Bagaimanakah malapetaka yang telah menimpa orang Mesir, dianggap sebagai latar belakang bagi tujuh malapetaka terakhir itu, bersifat mengajar mengenai tujuan dan makna malapetaka tersebut?`

Tujuh malapetaka terakhir itu disebut sebagai malapetaka "terakhir" kerana semua malapetaka itu datang betul-betul di hujung sejarah bumi. Sebagai perbandingan,   malapetaka tujuh sangkakala itu merangkumi tempoh masa sepanjang  zaman Kristian dan dibatasi dalam skop mereka. Malapetaka-malapetaka itu dilaksanakan sementara injil masih diberitakan (Wahyu 10: 8-11: 14) dan syafaat sedang berlangsung (Wahyu 8: 2-5). Malapetaka-malapetaka itu dicampurkan dengan belas kasihan, dan tujuannya adalah untuk membawa musuh-musuh umat Tuhan untuk bertobat.

Sebaliknya, tujuh malapetaka terakhir dituangkan sebelum Kedatangan Kedua. Malapetaka itu dicurahkan ke atas orang-orang yang, seperti Firaun, mengeraskan hati mereka terhadap kasih Tuhan yang menyelamatkan dan tidak akan bertaubat (lihat Wahyu 16:11). Murka Ilahi adalah penghukuman adil Tuhan ke atas  pilihan orang yang telah dibuat (lihat Rm 1: 26-28), dan orang yang hilang itu kini menuai akibat daripada pilihan mereka sendiri.

`Sila baca Wahyu 15: 5-8 bersama dengan Keluaran 40:34, 35 dan 1 Raja-raja 8:10, 11. Apakah pernyataan bahawa "seorangpun tidak dapat memasuki Tempat Kudus itu" (Wahyu 15: 8) cadangkan    bila tujuh malapetaka terakhir akan berlaku?`

Ungkapan "seorangpun tidak dapat memasuki Tempat Kudus itu" (Wahyu 15: 8) menunjuk kepada   masa apabila rahmat Tuhan sudah tertutup. Apabila pelayanan perantaraan Kristus di syurga berakhir,  pintu peluang untuk bertaubat akhirnya ditutup buat selama-lamanya. Oleh itu, malapetaka terakhir tidak akan membawa seseorang untuk bertobat, melainkan hanya mendedahkan kekerasan hati mereka yang memilih untuk berpihak kepada Babel, mendorong mereka untuk lebih membenci Tuhan.

`Perhatikan dunia hari ini, yang sedang menjadi lebih buruk. Apakah hakikat bahawa malapetaka yang telah ditangguhkan ini mengajarkan kita tentang belas kasihan dan kesabaran Tuhan?`