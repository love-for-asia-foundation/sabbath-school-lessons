---
title:  Perhimpunan Untuk Peperangan Terakhir
date:   14/03/2019
---

`Sila baca Wahyu 16:16. Sejauh manakah kejayaan penipuan akhir zaman Syaitan dalam mengumpulkan orang-orang di dunia untuk pertempuran Harmagedon?`

Mukjizat jahat yang merupakan penipuan akan mencapai kejayaan di seluruh dunia. Setelah menolak ajaran Alkitab, orang akan mempercayai kebohongan yang akan disertai dengan mukjizat yang menipu (lihat 2 Tes. 2: 9-12). Mereka akan bersatu bersama di satu “tempat,”  yang dalam bahasa Ibrani dipanggil Harmagedon, yang bermaksud "gunung Megido." Megido bukanlah sebuah gunung, tetapi sebuah kota kubu yang terletak di Lembah Jezreel (atau Dataran Esdraelon) di kaki bukit Gunung Karmel dan merupakan tapak strategik yang penting.

Dataran Esdraelon dikenali kerana banyak pertempuran penentuan berlaku di sana dalam sejarah Israel (lihat Hakim 5:19; 6:33; 2 Kings 9:27; 2 Kings 23:29, 30). Wahyu menggunakan latar belakang sejarah  untuk menggambarkan konflik besar yang terakhir, yang disebut Harmagedon, antara Tuhan dan pasukan jahat. Orang-orang  dunia digambarkan sebagai tentera yang bersatu di bawah pimpinan  kumpulan Syaitan.

"Gunung Megido" adalah satu gambaran yang jelas untuk Gunung Carmel, yang menjulang tinggi di atas lembah di mana kota kuno Megido terletak. Gunung Carmel adalah tapak salah satu pertempuran terbesar dalam sejarah Israel, antara nabi sejati Tuhan (Elia) dan nabi palsu Baal (1 Raja 18). Pertikaian ini menjawab soalan, "Siapakah Tuhan yang benar?" Api yang datang dari surga menunjukkan bahawa Tuhan adalah satu-satunya Tuhan yang benar dan satu-satunya yang harus disembah. Sementara itu, isu rohani pertempuran Harmagedon—Adakah  kita harus taat kepada Tuhan atau manusia?—ini sudah  diputuskan sebelum malapetaka itu ditimpakan, orang-orang yang berpihak kepada naga, binatang itu, dan nabi palsu (Wahyu 16:13),   akan benar-benar dikawal oleh Syaitan (sama seperti Yudas, yang membawa kepada penyaliban Kristus [Lukas 22: 3]). Oleh kerana telah memilih pihak yang kalah, mereka akan tergolong di kalangan orang-orang yang berseru kepada  gunung-gunang untuk menyembunyikannya (Wahyu 6:16; baca juga 2 Tesalonika 1: 7, 8).

Walau bagaimanapun, sebelum malapetakan itu ditimpakan, Wahyu 13:13, 14 menggambarkan binatang yang keluar dari dalam bumi menurunkan api dari langit untuk menipu dunia sehingga mereka memikirkan bahawa peniruan Syaitan,  termasuklah kebangunan rohani palsu yang dipimpin oleh satu lagi roh lain, adalah kerja Tuhan.

Harmagedon bukanlah pertempuran tentera antara bangsa-bangsa untuk berperang di suatu tempat di Timur Tengah, tetapi ia adalah satu perjuangan rohani di mana Kristus dengan jelas menghadapi angkatan kegelapan  (lihat 2 Kor 10: 4). Hasilnya akan menjadi seperti yang terjadi di Gunung Karmel tetapi dalam skala sedunia—dengan kemenangan Tuhan  ke atas angkatan kegelapan.

`Selama bertahun-tahun, orang telah melihat huru-hara politik dan ketenteraan di Timur Tengah sebagai tanda akhir zaman dan Harmagedon. Mesikpun banyak ramalan, dan penetapan tarikh, Harmagedon seperti yang mereka bayangkan belum lagi datang. Bagaimanakah kita dapat melindungi diri kita daripada membuat kesilapan yang sama dalam hal menafsirkan peristiwa setempat ini sebagai kegenapan nubuatan Alkitab?`