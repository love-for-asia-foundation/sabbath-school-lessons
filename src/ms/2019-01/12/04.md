---
title:  Pengenalan Binatang Merah Ungu
date:   19/03/2019
---

Wahyu 17:3, menggambarkan binatang merah tua itu dalam persamaan ciri-ciri dengan binatang yang keluar dari dalam laut, Wahyu 13, yang berperang dengan  umat Tuhan dan mengalahkan mereka (Wahyu 13: 5-7). Pada penganiayaan terdahulu inilah yang   menyebabkan wanita itu melarikan diri ke padang gurun pada masa 1,260 tahun bermula dari tahun 538 – 1798 T.M. (Wahyu 12:13, 14). Walaupun hidup dalam zaman ekumenisme [persefahaman Kristian], Protestan harus tetap mengingati dengan baik penganiayaan dahsyat pada masa lalu kerana, menurut nubuatan, sesuatu yang serupa, malah lebih buruk, akan berlaku lagi.

`Sila baca Wahyu 17: 8. Bandingkan kata-kata ayat ini dengan Wahyu 13: 8. Bagaimanakah Wahyu 13: 3 menjelaskan tiga fasa kewujudan dan aktiviti binatang itu?`

Binatang merah tua  itu dikenal pasti sebagai yang telah ada, namun tidak ada, dan akan muncul dari jurang maut, dan ia menuju kepada kebinasaan. Frasa tiga unsur ini adalah, pertama sekali, suatu pemalsuan nama ilahi, Yahweh -- "Dia, yang ada dan yang sudah ada dan yang akan datang" (Wah 1: 4; lihat juga Wah. 4: 8). Ia juga menunjuk lebih lanjut kepada tiga fasa kewujudan yang binatang itu dalam sejarah:

(1) Binatang itu "telah ada." Ia telah wujud pada masa lalu. Aktivitinya terdahulu berlangsung selama 42 bulan masa nubuatan, juga dikenali sebagai 1,260 hari/tahun (lihat Wahyu 13: 5 dalam pelajaran 9, Ahad).

(2) "Tidak ada." Dengan lukanya yang parah (lihat Wahyu 13: 3), binatang itu tiba ke fasa ketidakwujudannya, sekurang-kurangnya sebagai penindas, pada tahun 1798. Ia telah hilang dari dunia  untuk beberapa waktu; namun ia bertahan hidup.

(3) Akhirnya, dengan penyembuhan luka yang parah itu, binatang itu akan hidup kembali dengan kemarahan kesyaitanan yang penuh.

Wahyu 17 menggambarkan binatang dalam Wahyu 13: 1-8 pada masa penyembuhan luka parahnya. Di atas binatang yang sudah hidup kembali inilah di mana Babil pelacur itu duduk. Sekali lagi akan ada kesatuan agama dan politik yang singkat, seperti yang wujud semasa Zaman Pertengahan, dan penganiayaan sekali lagi akan berlaku.

`"Biarlah penentangan timbul, biarlah ketaksuban dan tidak bertoleransi berayun kembali, biarlah penganiayaan menyala, supaya hati yang setengah-setengah  dan munafik akan goyah dan menyerahkan iman; tetapi orang Kristian sejati akan teguh seperti batu, imannya lebih kuat, harapannya lebih cerah, daripada pada masa kemakmuran.”—Ellen G. White, The Great Controversy, p. 602. Apakah amaran yang harus kita ambil daripada kata-kata ini tentang pengalaman Kristian kita sekarang, walaupun sebelum peristiwa akhir berlaku?`