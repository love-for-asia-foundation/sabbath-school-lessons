---
title:  Penghakiman ke atas Babel
date:   21/03/2019
---

`Sila baca Wahyu 17: 12-15 bersama dengan Wahyu 16: 12-16. Apakah yang anda pelajari dari ayat-ayat mengenai "sepuluh raja" itu?`

Tafsiran  berbeza-beza telah dikemukakan mengenai identiti sepuluh raja itu. Walau bagaimanapun, Wahyu tidak memberitahu kita siapa mereka. Cuma apa yang  kita dapat daripada ayat itu  adalah bahawa mereka adalah persengkongkolan politik jangka pendek yang muncul sejurus sebelum kesudahan dunia dan mereka menyokong pelacur itu. Bilangan  mereka menunjukkan bahawa   kuasa dunia  akan memberikan kesetiaan mereka yang teguh kepada binatang itu.

Wahyu 17:13, 14 mengulangi pertempuran Harmagedonâ€”diperkenalkan  dalam Wahyu 16:12-16. Didorong oleh kuasa ajaib Syaitan bersama-sama dengan naga, binatang laut, dan nabi palsu, persekongkolan politik sedunia   akan berperang dengan Anak Domba itu. Dalam kata lain, peperangan Harmagedon  bukan pertempuran ketenteraan di Timur Tengah tetapi konflik akhir Kedatangan Kedua di mana Syaitan dan sekutunya bertempur melawan Kristus dan rombongan malaikatNya.  

`Sila baca Wahyu 17: 16-18. Dari apa yang kita lihat dalam Wahyu 16: 2-12, apakah yang ada di balik perubahan sikap sepuluh raja itu terhadap Babel? Siapakah yang berada di belakang apa yang berlaku kepada Babel?`

Sepuluh tanduk itu, iaitu kuasa pengganti bagi negara Eropah yang telah terbahagi-bahagi, dipenuhi dengan kebencian, tiba-tiba berpaling melawan Babel pelacur itu (penampilan akhir zaman kepausan), membuatnya menjadi sepi dan telanjang; mereka secara simbolik akan memakan dagingnya dan membakarnya dengan api. Menulis tentang apa yang akan berlaku kepada Babel pelacur, Yohanes menggunakan bahasa yang serupa dengan apa yang dikatakan oleh Tuhan akan terjadi kepada Yerusalem yang berzina (Yer 4:30). Dibakar dengan api adalah hukuman untuk seorang anak perempuan imam yang terlibat dalam seksual tidak bermoral (Imamat 21: 9). Kuasa politik yang tertipu itu  menjadi kecewa kerana ketidakmampuan Babel untuk melindungi mereka daripada malapetaka. Mereka berasa tertipu dan, dalam sifat memusuhi, menyerangnya. Sistem agama murtad akhir zaman ini mengalami kepenuhan penghukuman ilahi bersama-sama dengan semua orang yang memilih untuk bersamanya. 

`Banyak lagi persoalan tentang peristiwa akhir zaman yang masih tidak dijawab dan, dengan itu, boleh kelihatan mengelirukan kepada kita sekarang. Apakah janji khusus yang diberikan dalam Wahyu 17:14, dan apakah seharusnya erti  janji ini kepada kita?`