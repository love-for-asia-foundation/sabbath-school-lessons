---
title:  Tujuh Kepala Binatang
date:   20/03/2019
---

`Sila baca Wahyu 17: 9-11 bersama Wahyu 13:18. Keperluan untuk memahami ketujuh kepala itu adalah kebijaksanaan. Apakah jenis kebijaksanaan yang dilihat di sini? Bagaimanakah orang dapat memperoleh kebijaksanaan yang diberikan oleh ilahi ini (lihat Yakobus 1: 5)?`

Malaikat itu menjelaskan bahawa tujuh kepala itu adalah tujuh gunung. Sesetengah penterjemah berfikir bahawa gunung ini merujuk kepada tujuh bukit di mana kota Rom terletak, dan inilah sebabnya mengapa mereka menerjemahkan perkataan Yunani oroi ("gunung") sebagai "bukit." Terdapat tujuh raja yang juga dilambangkan oleh tujuh gunung. Juga, gunung ini berturutan, tidak serentak.

Gunung-gunung ini tidak melambangkan raja-raja individu, kerana Wahyu tidak berkaitan dengan individu tetapi dengan sistem. Dalam Alkitab, gunung-gunung sering melambangkan kuasa atau empayar dunia (Yer 51:25; Yehezkiel 35: 2, 3). Dalam nubuatan Alkitab "raja" menggambarkan kerajaan (lihat Daniel 2: 37-39, 7:17). Oleh itu, tujuh gunung itu melambangkan tujuh empayar berturutan yang menguasai dunia sepanjang sejarah, di mana melalui empayar-empayar tersebut Syaitan menentang Tuhan dan menyakiti umatNya.

Dari perspektif zaman Yohanes, lima daripada empayar ini sudah jatuh, satu masih ada, dan satu lagi belum datang. Walaupun tidak ada satupun pandangan telah dipersetujui oleh semua penafsir Adventist, namun ramai yang berpegang bahawa  lima yang sudah jatuh itu  adalah kerajaan-kerajaan besar yang mana di dalam zaman Perjanjian Lama didominasi dan (dari masa ke masa) menyakiti umat Tuhan: Mesir, Asyur, Babel, Media-Persia, dan Yunani; kerajaan "satu masih ada"  adalah Empayar Rom pada zaman Yohanes.

Kerajaan ketujuh yang "belum datang" adalah binatang dalam Wahyu 13â€”kepausan yang pulih kembali, yang mendominasi dan menyakiti umat Tuhanâ€”yang  akan datang selepas zaman Yohanes dan selepas kejatuhan kerajaan Romawi pagan. Sejarah telah membuktikan kebenaran nubuatan ini, yang ditulis berabad-abad sebelum peristiwa itu berlaku.

Yohanes selanjutnya diberitahu bahawa binatang merah tua itu adalah kuasa dunia yang kelapan, walaupun ianya adalah salah satu daripada tujuh kepala itu (kuasa dunia). Mana satukah  antara tujuh itu? Oleh kerana kepala itu berurutan waktunya, maka yang kelapan sudah tentu kepala   ketujuh yang menerima luka parah itu. Pada masa kuasa dunia kelapan inilah binatang merah tua itu muncul, melaksanakan  dan  mempercepatkan matlamat pelacur Babel itu. Hari ini, kita hidup pada masa penyembuhan luka parah itu. Kepala yang kelapan akan muncul dalam kancah sejurus sebelum kesudahan dan akan menuju kepada kebinasaan.