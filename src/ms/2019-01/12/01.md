---
title:  Penghakiman Ke Atas Babel
date:   16/03/2019
---

### Bacaan Untuk Pelajaran Minggu Ini
Wahyu 17; Yer. 51:13; Kel. 28:36–38; Wah. 13:1; Wah. 13:5–8.

> <p>Ayat Hafalan</p>
> “Lalu aku mendengar suara lain dari sorga berkata: "Pergilah kamu, hai umat-Ku, pergilah dari padanya supaya kamu jangan mengambil bagian dalam dosa-dosanya, dan supaya kamu jangan turut ditimpa malapetaka-malapetakanya. Sebab dosa-dosanya telah bertimbun-timbun sampai ke langit, dan Tuhan telah mengingat segala kejahatannya. ’ ” (Wahyu  18:4, 5).

Malapetaka keenam menyebabkan pengeringan simbolik sungai Efrat, apabila orang-orang dunia yang telah kecewa menarik sokongan mereka kepada Babel  akhir zaman. Seperti yang kita telah lihat dalam pelajaran minggu  lalu, kehancuran kuasanya akan didahului oleh aktiviti-aktiviti Syaitan yang meniru pekerjaan Tuhan, melakukan tanda-tanda ajaib (Wahyu 16:13, 14). Aktiviti iblis itu berjaya  menyatukan orang-orang jahat dalam persediaan untuk pertempuran Harmagedon melawan umat sisa Tuhan yang setia.

Pada permulaan pertempuran terakhir itu, gempa bumi yang hebat berlaku sebagai sebahagian daripada malapetaka yang ketujuh. Gempa bumi itu memecahbelahkan perpaduan Babel dan membelahnya menjadi tiga bahagian (Wahyu 16:18, 19). Babel zaman akhir digambarkan sebagai sebuah kota, menandakan kesatuan jangka pendek  kuasa politik dan agama dunia dalam penentang kepada umat Tuhan. Kesatuan ini pecah, menyebabkan berakhirnya kesatuan Babel akhir zaman.

Kita harus ingat bahawa Wahyu 16:19 hanya mengumumkan keruntuhan  politikal Babel akhir zaman. Bab 17 dan 18 memberitahu kita bagaimana kejatuhan ini sebenarnya akan berlaku. Sebelum  menerangkan kejatuhan Babel akhir zaman dan sebab kejatuhannya (Wahyu 17: 12-18: 24), Wahyu 17 menerangkan sistem agama murtad akhir zaman ini, kali ini digambarkan sebagai seorang perempuan sundal menunggang seekor binatang,  bersekutu dengan anak-anak perempuannya, menggoda dunia menentang  Tuhan (Wahyu 17: 1-11).

_*Pelajari Pelajaran Minggu ini sebagai persediaan pada Hari Sabat, 23 Mac._