---
title:  Komen Guru
date:   22/03/2019
---

### Bahagian I: Gambaran Keseluruhan

**Ayat Utama**: Wahyu 17:14 

**Fokus Kajian**: Wahyu 17 dan 18 memberi tumpuan kepada kejatuhan Babel akhir zaman pada hari-hari penutupan sejarah bumi.

Wahyu 17 menggambarkan kebangkitan dan kejatuhan Babel akhir zaman  dilambangkan oleh seorang wanita, pelacur besar (Wahyu 17:18). Wahyu 18 juga menggambarkan kejatuhan Babel, tetapi kali ini gambaran itu dicantumkan dalam gambar kota besar itu (Wahyu 18:10, 16, 18, 19).

**Tema Pelajaran**: Pelajaran dan fokus petikan memperkenalkan tema-tema berikut:

**I. Tiga Perikatan Sedunia Akhir Zaman**

Simbol-simbol berganda  akhir zaman dalam Wahyu bergabung menjadi tiga perikatan  sedunia yang berlaku di arena berikut: (1) agama, (2) kuasa kerajaan atau sekular / kuasa politik, dan (3) badan kolektif "orang-orang kudus".

**II. Perbezaan Antara Penglihatan-penglihatan dan Penjelasan Mereka** 

Dalam penglihatan, seseorang nabi boleh dibawa bila-bila masa dan di mana-mana tempat, tetapi penjelasan tentang penglihatan kepada nabi itu diberikan mengikut prespektif  zaman dan tempat nabi tersebut.

**III.	Identiti Tujug Raja dalam Wahyu 17:10**

Untuk memahami identiti tujuh raja dalam Wahyu 17:10, seseorang mesti menentukan masa/zaman raja keenam itu.

**IV. Naratif Wahyu 17**

Ringkasan peristiwa akhir zaman dalam tema 1

**Penerapan Hidup**: Bahagian Penerapan Hidup menerangkan bagaimana kita harus memperlakukan orang-orang Kristian dari denominasi  lain kerana kita tahu bahawa Tuhan mempunyai ramai pengikut setia yang belum mendengar perkhabaran untuk keluar dari Babel. Ia juga meneroka persamaan dan perbezaan yang ketara antara wanita dalam Wahyu 12 dan 17, dan kesediaan umat Tuhan untuk Kedatangan Kedua.

### Bahagian II: Ulasan

In Revelation 17 and 18, Babylon gains the support of the secular/political powers of the world for its war against the saints (Rev. 17:6), but eventually they turn on Babylon and destroy her (Rev. 17:16). Revelation 18 expresses the secular powers’ threefold regret for having done so (Rev. 18:9-19). While the fall of Babylon is mourned by the world, it brings rejoicing to the saints (Rev. 18:20). 

Dalam Wahyu 17 dan 18, Babel mendapat sokongan kuasa-kuasa sekular / politik dunia untuk berperang melawan orang-orang kudus (Wahyu 17: 6), tetapi akhirnya mereka menyerang Babel dan memusnahkannya (Wahyu 17:16). Wahyu 18 mengungkapkan penyesalan tiga kali ganda kuasa sekular kerana telah melakukannya (Wahyu 18: 9-19). Walaupun kejatuhan Babel dikhianati oleh dunia, ia membawa kegembiraan kepada orang-orang kudus (Wahyu 18:20).

**Tema Utama Pelajaran 12 Dihuraikan**:

**I. Tiga Perikatan Sedunia Akhir Zaman**

Wahyu 16-18 mengandungi pelbagai imej yang membingungkan yang menggambarkan kuasa akhir zaman dan pembahagian kepada beberapa kelompok. Tetapi setelah analisis yang teliti, ternyata banyak daripada imej ini adalah cara yang berbeza untuk menerangkan perkara yang sama. Sebagai contoh, tujuh kepala binatang itu juga digambarkan sebagai tujuh gunung dan tujuh raja (Wahyu 17: 9, 10). Begitu juga, pelacur besar (Wahyu 17: 1) dengan jelas sama dengan wanita yang menunggang binatang (Wahyu 17: 3), serta Babel Besar (Wahyu 17: 5). Kita telah melihat sebelumnya, dalam Pelajaran 11 (tema 1), bahawa umat Tuhan juga dinamakan oleh banyak nama dalam kitab Wahyu.

Imej-imej yang Pelbagai dalam bab ini semuanya boleh dikaitkan dengan tiga pakatan besar sedunia yang timbul dalam sejarah akhir dunia.

1. 	Terdapat perikatan besar institusi agama yang bergabung bersama dalam penentangan terhadap  Tuhan dan umatNya yang setia. Perikatan ini dinamakan oleh banyak nama: Babel, pelacur besar, kota besar, dan wanita yang menunggang binatang itu.
2. 	Terdapat perikatan besar kuasa sekular, politik, dan tentera di seluruh dunia. Perikatan ini juga dinamakan oleh banyak nama dalam Wahyu: raja-raja di seluruh dunia yang berpenghuni (Wahyu 16:14), kota-kota bangsa-bangsa (Wahyu 16:19)   raja-raja di bumi, penghuni bumi (Wahyu 17: 2), binatang itu (Wahyu 17: 3), ketujuh kepala, tujuh gunung, (Wahyu 17: 9, 10), dan sepuluh tanduk (Wahyu 17:12, 13). Kuasa sekular ini juga dilambangkan oleh raja-raja (Wahyu 18: 9), pedagang (Wahyu 18:11) dan para nakhoda dan pelayar  (Wahyu 18:17) bab 18.
3. 	Terdapat juga perikatan orang-orang kudus sedunia pada akhir zaman, yang mempunyai nama-nama berikut: yang dimeteraikan (Wah 7: 1-3);  144,000  (Wah 7: 4-8); umat sisa (Wahyu 12:17); orang-orang kudus (Wahyu 14:12); mereka yang memelihara pakaian mereka (Wahyu 16:15); dan yang dipanggil, dipilih, dan yang setia kepada Anak Domba (Wahyu 17:14). Dalam tema 4 kita akan menerangkan secara ringkas naratif ketiga-tiga pakatan ini pada zaman akhir sejarah bumi.

**II. Perbezaan Antara Penglihatan dan Penjelasan Mereka** 

Dalam nubuatan apokaliptik, terdapat perbezaan penting antara penglihatan dan penjelasan. Dalam sebuah penglihatan, nabi dapat melakukan perjalanan di mana saja di alam semesta dan pada setiap masa. Peristiwa penglihatan itu tidak semestinya terletak pada zaman dan tempat Nabi itu. Tetapi apabila penglihatan itu dijelaskan kepada nabi selepas itu, penjelasan itu sentiasa datang pada masa, tempat, dan keadaan penglihatan nabi tersebut.

Contohnya, dalam Daniel 2, Nebuchadnezzar dibawa turun ke akhir zaman dalam penglihatannya tentang patung yang besar  dan batu yang menjadi gunung besar yang mengisi seluruh bumi (Dan 2: 31-36). Walau bagaimanapun, penjelasan Daniel tentang penglihatan itu  adalah pada  zaman dan tempat Nebukadnezar. Ia bermula dengan penegasan yang secara langsung, "Tuankulah kepala yang dari emas itu" (Dan 2:38). Nebukadnezar kemudian diberitahu bahawa rentetan kerajaan-kerajaan yang berikut adalah "selepas tuanku" (Dan 2:39) pada waktu yang ditentukan.

Seperti halnya dengan Daniel 2, nubuatan apokaliptik Daniel 7 juga dibahagikan kepada dua bahagian: penglihatan (Dan 7: 2-14, 21, 22), dan penerangan tentang penglihatan itu (Dan 7: 15-20 , 23-27). Walaupun Daniel mengalami semua unsur penglihatan tersebut, termasuk peristiwa akhir, penjelasan itu  menjelaskan bahawa penglihatan itu terutamanya adalah pengalaman masa depan bagi umat Daniel  (Dan 7:17, 18, 23-27). Corak yang sama dapat dilihat dalam Daniel 8 dan Zakharia 4.

Para nabi biasanya tidak memahami sesuatu wahyu melalui  penglihatan sahaja. Penjelasan adalah perlu agar wahyu itu untuk difahami. Oleh kerana penjelasan itu diberikan untuk faedah bagi  nabi itu, maka ia didasarkan pada masa, tempat, dan keadaan di mana para pelihat itu hidup. Prinsip ini mempunyai implikasi yang mendalam untuk penafsiran ayat-ayat apokaliptik yang sukar, seperti Wahyu 17: 7-11, seperti yang akan kita lihat dalam tema 3.

**III. Identiti Tujuh Raja dalam Wahyu 17:10** 

Tema 2 membantu kita menyelesaikan masalah yang paling menyusahkan di seluruh buku Wahyu. Siapakah tujuh raja dalam Wahyu 17:10? Mereka jelas berurutan, tetapi di manakah mereka bermula dan bilakah "yang satu ada" daripada gambaran malaikat tersebut? Adakah ia satu kuasa pada zaman Yohanes, atau yang satu itu pada akhir zaman, atau ia terletak di tempat lain dalam sejarah?

Satu pilihan popular ialah melihat tujuh raja tersebut  sebagai tujuh paus berturut-turut. Urutan ini biasanya bermula dengan tahun 1929, ketika Mussolini memulihkan Kota Vatikan kepada kedaulatan gereja, dan berakhir dengan  paus terakhir dari sejarah bumi. Pandangan ini sering mencadangkan bahawa paus semasa (sekarang ini)  sama ada paus yang terakhir atau paus sebelum yang terakhir. Jadi pandangan ini telah membawa orang ke dalam penetapan tarikh.

Pandangan kedua yang agak popular di kalangan sarjana Seventh-day Adventist. Ia mencadangkan bahawa masa raja keenam ("yang satu ada" dalam Wahyu 17:10) adalah masa dari 1798 hingga 1929, ketika kepausan tidak mempunyai kuasa buat sementara.  Maka lima raja yang gugur itu adalah  Babel, Persia, Yunani, Rom, dan kepausan abad pertengahan. "Yang satu ada" adalah masa ketika gereja tidak mempunyai kuasa buat sementara. Raja ketujuh adalah sekarang ini, kuasa Vatican yang dipulihkan. 

Akan tetapi,  tema 2 di atas akan menolak kedua-dua pilihan jika digunakan di sini. Petikan tentang tujuh raja itu bukan dalam penglihatan (Wahyu 17: 3-6); ia adalah dalam penjelasan penglihatan itu (Wahyu 17: 7-18). Oleh itu, raja atai kerajaan "yang satu ada"  harus ada pada ketika Yohanes sendiri menerima penglihatan itu supaya ia masuk akal. Jika kerajaan "yang satu ada" adalah Empayar Rom pada zaman Yohanes (iaitu, kerajaan kelima),  maka lima yang "sudah jatuh" adalah kuasa besar dunia Perjanjian Lama: Mesir, Asyur, Babel, Persia, dan Yunani. Kerajaan ketujuh adalah kepausan Rom pada abad pertengahan, dan kerajaan “kelapan” (Wah. 17:11), yang merupakan salah satu daripada tujuh itu adalah kepausan Rom yang akan pulih—babel dalam Wahyu 17, yang memasukan dua  ahli tiga serangkai satanic (“naga,” iaitu kekafiran/spiritualisme dan “nabi palsu, iaitu Protestant murtad).  Bentuk Babel sedunia ini yang menunggangi binatang merah tua, iaitu kuasa politik sekular adalah masih di masa depan.

**IV. Naratif Wahyu 17**

Seperti yang kita lihat dalam tema 1, terdapat tiga perikatan sedunia yang terbentuk pada akhir zaman: perikatan orang-orang kudus terdiri daripada umat sisa yang sudah bertambah besar termasuklah orang-orang yang sudah keluar daripada Babel dan menyertai mereka,  perikatan institusi agama, dan perikatan kuasa politik sekular. Dua perikatan  itu terbentuk dengan cepat oleh pemberitaan terakhir injil sedunia oleh umat sisa (Wahyu 14:6; 18:4).  Melalui injil palsu yang “diilhamkan” oleh malaikat iblis (Wah. 16:13, 14), Babel itu (tiga serangkai satanik [Sahyu 16:19]) mengumpulkan kuasa sekular untuk  memihak kepadanya (Wahyu 16:14, 16). Dia "menunggang" binatang  itu (Wah 17: 2-7).

Untuk masa yang singkat, perikatan institusi agama yang bersatu menguasai pemerintahan dunia, menghalakan kemarahan mereka terhadap orang-orang kudus (Wahyu 17: 6; 13: 15-17). Tetapi pengeringan Efrat (Wah. 16:12) secara simbolik menggambarkan masa apabila kuasa politik sekular yang menyokong Babel pelacur itu   berpaling kepadanya dan menghancurkannya (Wahyu 17:16).   Tuhan menyelamatkan umat sisaNya yang akhir daripada kehancuran (Wahyu 17:14). Selepas kejatuhan Babel, kuasa sekular dunia menemui kesudahan mereka pada Kedatangan Kedua (Wahyu 19: 17-21).

### Bahagian III: Penerapan Hidup

Dalam  petikan yang tertumpu sepenuhnya kepada peristiwa akhir zaman, penerapan hidup boleh jadi  sukar untuk didapati. Cadangan berikut mungkin berguna.

Apakah implikasi bagi kita hari ini kerana kita tahu bahawa, sebagai umat sisa Tuhan yang setia, kita harus memanggil umatNya yang setia yang lain keluar dari Babel (Wahyu 18: 4)? Kesedaran bahawa Babel akhir zaman pada luarannya mempunyai wajah Kristian  tidak seharusnya menuntun kita untuk ditipu tentang sifatnya yang sebenarnya sebagai musuh akhir zaman  Tuhan. Namun demikian, walaupun para pemimpin agama dan golongan Fanatik  menentang misi Yesus, Dia sentiasa  berbaik dengan wakil-wakil individu kelompok itu (Lukas 6:15, Markus 12: 28-34).

Apakah yang boleh kita pelajari daripada gambaran wanita Wahyu 12 dan 17? Terdapat beberapa kesamaan antara wanita Wahyu 12 dan 17. Kedua-duanya bersifat keagamaan (Babil pelacur melambangkan bentuk Kristian yang palsu). Tetapi wanita bab 12 adalah gereja Tuhan yang setia sepanjang sejarah, termasuk tempoh sejarah Kristian selama 1,260 hari / tahun dan selepas itu sebagai sisa daripada keturunan  wanita itu.  Apa yang menyebabkan kekaguman Yohanes (Wahyu 17: 6) adalah bahawa lawan Tuhan dan umatNya di akhir  zaman  juga adalah wanita,  dengan itu memakai wajah Kristian! Secara individu, hakikat ini harus menyedarkan semua orang yang mengikut Yesus. Kebanggaan dan kedegilan boleh   membawa kita kepada kemusnahan, walaupun kita menganggap kita mengikuti Tuhan (Yohanes 16: 2).