---
title:  Jiwa-jiwa yang Berpaling dalam Zaman Akhir
date:   22/06/2019
---

### Baca untuk Pelajaran Minggu Ini
Mal. 4:5, 6; Mat. 11:14, 15; 17:10; 1 Raj. 16:29-17:24; 1 Raj. 18:20-45; Mat. 3:2.

> <p>Ayat Hafalan</p>
> “‘Sesungguhnya Aku akan mengutus nabi Elia kepadamu menjelang datangnya hari Tuhan yang besar dan dahsyat itu.  Maka ia akan membuat hati bapa-bapa berbalik kepada anak-anaknya dan hati anak-anak kepada bapa-bapanya supaya jangan Aku datang memukul bumi sehingga musnah’” (Maleakhi 4:5, 6).

Kehidupan kita berjalan melalui beberapa peringkat.  Kadang-kadang, peringkat-peringkat itu semuanya berjalan dengan baik; kadang-kadang tidak.  Kadang-kadang, keluarga itu kuat dan teguh; kadang-kadang mereka rapuh, malah telah hancur.

Apapun fasa tersebut, apapun peringkatnya, apapun keadaan diri kita atau keluarga kita pada ketika ini, kita boleh dan harus hidup di dalam cahaya janji-janji Tuhan, berpaut kepada janji-janji itu dengan segenap hati dan jiwa dan kekuatan kerana, di akhirnya nanti, hanya itulah pengharapan kita.  Bukankah ini suatu pengharapan yang besar?  Firman Tuhan memancarkan janji-janji, janji-janji yang memberi jaminan bahawa di peringkat mana pun kehidupan kita atau keluarga kita berada—kita sendiri boleh menuntutnya, orang yang kita kasihi, keluarga kita dan gereja kita.

Dalam pelajaran minggu terakhir penggal ini, kita akan melihat beberapa cerita Alkitab, janji dan pengalaman dari pelbagai konteks.  Sementara kita melakukan ini, kita akan berusaha untuk mengambil pengajaran untuk diri kita sendiri, walau apapun keadaan yang berlaku kepada kita.  Kemungkinan, siapa pun anda, di mana sahaja anda berada, apapun fasa kehidupan anda, anda mempunyai perjuangan, ketakutan, dan kerisauan.  Sungguh beruntung, kita menyembah Tuhan yang bukan sahaja mengetahui apa yang kita hadapi tetapi juga, kita boleh yakini, berada di hadapan semua itu.

_*Kaji pelajaran minggu ini untuk persediaan Sabat, 29 Jun._