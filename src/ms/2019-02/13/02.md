---
title:  Nubuatan Tentang Hati yang Berbalik
date:   23/06/2019
---

`Bandingkan ramalan tentang kedatangan Elia dengan rujukan-rujukan dalam Perjanjian Baru tentang peristiwa ini.  Mal. 4:5, 6; Mat. 11:14, 15; 17:10; Mrk 6:15; Luk. 1:17.`

Pada zaman Maleakhi, rayuan Tuhan kepada bangsa itu, “‘Kembalilah kepadaku, maka Aku akan kembali kepadamu, firman Tuhan semesta alam,’” diberikan jawapan yang angkuh, “Dengan cara bagaimanakah kami harus kembali?” (Mal. 3:7).  Nabi yang kecewa itu mengumumkan bahawa satu lagi peluang untuk kembali akan diberikan.  Mengingat kembali pemulihan pertobatan jiwa yang dimulakan oleh Elia (1 Raj. 18:37), Maleakhi meramalkan kedatangannya kembali supaya, “‘hati bapa-bapa berbalik kepada anak-anaknya dan hati anak-anak kepada bapa-bapanya supaya jangan Aku datang memukul bumi sehingga musnah’” (Mal. 4:6).

Satu tradisi Yahudi mengembangkan bahawa Elia secara peribadi akan datang mendahului Mesias (Mat. 17:10, Mrk. 6:15).  Namun, Perjanjian Baru pula mengetengahkan Yohanes Pembaptis sebagai penggenapan nabuatan tersebut (Mat. 11:14, 15; Luk. 1:17).

`Apakah yang dimaksudkan dengan “hati yang berbalik” menurut pemikiran anda?`

Ada beberapa kemungkinan aplikasi untuk ayat-ayat ini: Ia merujuk kepada perdamaian orang-orang Israel dengan Tuhan.  Tuhan sebagai Bapa (Yes. 63:16) telah berpaling dari murkaNya kepada anak-anakNya (Mi. 7:18, 19) dan memanggil mereka untuk kembali kepadaNya (Yes. 44:22, Mal 3:7) Ia juga merujuk kepada perhubungan kembali generasi kemudian dengan nenek-moyang mereka yang setia melalui pembaharuan perjanjian.  Panggilan kenabian kepada umat Tuhan untuk mengikut keimanan bapa-bapa diberikan berulangkali dalam Perjanjian Lama.  Sama ada tanah itu akan terus menjadi tempat kediaman yang diberkati berkait langsung dengan ikrar perjanjian (Ul. 4:29-31).  Ia merujuk kepada pemulihan dan pembaharuan perhubungan keluarga.  Perhubungan ibubapa dan anak adalah ekspresi praktikal perjanjian kesetiaan dengan Tuhan.  Di sini, juga, perlaksanaan tanggungjawab kepada ibu bapa dan anak-anak berkait rapat dengan hak pewarisan kepada tanah dan berkat-berkat Tuhan (Ams. 2:21).

`Apakah perkaitan di antara perhubungan yang dipulihkan dengan Tuhan dan perhubungan yang dipulihkan di dalam keluarga kita?  Mengapakah harus yang satu itu mendahului yang satu lagi?`