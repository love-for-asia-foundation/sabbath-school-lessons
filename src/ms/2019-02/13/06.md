---
title:  Jiwa-jiwa yang Kembali di Hari-hari Akhir
date:   27/06/2019
---

Dalam ertikata lain, kita sebagai Adventist melihat diri kita memegang watak Yohanes Pembaptis.  Pemberitahuan tentang pemulihan dan pertobatan bertujuan untuk menyediakan jalan untuk kedatangan Yesus yang pertama; kita, sebagai satu pergerakan, melihat diri kita melakukan hal yang sama untuk Kedatangan Kedua itu.

`Baca dengan penuh doa Lukas 1:17. Bagaimanakah kata-kata ini menangkap mesej kita?`

Bapa surgawi telah membawa kembali hati anak-anakNya kepada DiriNya dan membawa kembali hati anak-anakNya kepada satu sama lain melalui Salib Kristus.  Mesej Elia merayu keluarga-keluarga untuk mempercayai berita baik yang sungguh ajaib ini (2 Kor 5:18-21; bandingkan Ef. 2:11-18) dan supaya orang-orang ini dipenuhi dengan rahmat sementara Roh Kudus menghasilkan kasih di dalam mereka.

Dunia benar-benar memerlukan suatu pertunjukan keprihatinan tidak mementingkan diri, komitmen yang berpanjangan, dan pengabdian yang tidak berbelah-bahagi kepada Tuhan.  Dengan kasih karunia Tuhan, keluarga Kristian dapat memberikan demonstrasi seperti itu.  Selagi prinsip-prinsip Injil, kesatuan, kasih, pengorbanan diri belum ditunjukkan di antara kita, terutama di dalam keluarga kita sendiri, kita tidak mempunyai kuasa untuk mengongsikan mesej ini kepada orang lain.  Semua khotbah yang lancar, semua pernyataan yang logik dan alkitabiah, tidak mencukupi:  Dunia perlu melihat ini dengan nyata di dalam kehidupan kita, terutama di dalam kehidupan keluarga kita, pertobatan, hati yang kembali, kasih, dan komitmen kepada apa yang kita khotbahkan.  Sama seperti Yohanes Pembaptis yang mempunyai kuasa untuk mengubah hidup dan menjadikan khotbahnya efektif, kita boleh melakukan hal yang sama melalui kasih karunia Tuhan, tetapi hanya jika kita rela untuk bekerjasama.

Kita, melalui Yesus, adalah sebahagian daripada keluarga di surga (Ef. 3:15).  Oleh itu, tidak kira kita ini adalah keluarga yang terdiri dari satu ahli sahaja atau pun lebih, kita dipanggil untuk menjadi saksi-saksi Tuhan yang kita akui kita sembah, dan tidak ada yang boleh menjadikan kesaksian kita menjadi lebih efektif selain dari menunjukkan kepada dunia apa sebuah keluarga, tidak mengira saiznya, boleh lakukan melalui kuasa Injil.

`Apakah yang anda boleh lakukan, dalam cara yang istimewa, untuk menunjukkan kepada mereka yang paling rapat dengan anda, samada keluarga terdekat atau orang lain, bahawa anda mengasihi dan peduli tentang mereka?`