---
title:  Jiwa-jiwa yang Kembali di Mezbah Korban Bakaran
date:   25/06/2019
---

`Baca 1 Raja-Raja 18:20-45.  Tuliskan pada ruangan di bawah tentang apa keseluruhan episod ini.  Walaupun konteksnya berbeza seluruhnya, bagaimanakan prinsip-prinsip yang dilihat di dalam cerita ini boleh diaplikasikan kepada kehidupan berkeluarga?`

Di atas gunung Karmel, Elia merindukan pembaharuan perjanjian dari pihak bangsanya, pertobatan kembali jiwa-jiwa kepada iman yang dipegang oleh bapa leluhur mereka yang akan membawa kesembuhan kepada hidup mereka, keluarga mereka dan negeri kediaman mereka.

Jam korban bakaran pada waktu senja.  Selepas kegagalan imam-imam kafir itu dalam upacara korban bakaran mereka, Elijah mengambil tempatnya.  Dia melakukannya dengan penuh perkara. Waktunya tiba untuk mengambil perhatian mereka kepada rancangan penebusan Tuhan yang ditunjukkan dalam kebaktian kaabah (bandingkan Kel. 29:41).  Jemputan, “Datanglah dekat kepadaku” (1 Raj. 18:30) mengingatkan kita kepada Sang Juruselamat yang mengalu-alukan orang yang berdosa datang kepadaNya (bandingkan Mat. 11:28).  Ibu bapa yang mengalami kesakitan disebabkan oleh kedegilan seorang anak boleh diyakinkan bahawa Tuhan mengasihinya sama seperti Dia mengasihi bangsa Israel dengan sungguh-sungguh.  Tuhan tidak henti-henti bekerja untuk memanggil mereka yang letih lesu kepadaNya.

Tumpuan Elijah terhadap mezbah Jehovah mempunyai persamaan dengan zaman kita sekarang ini apabila Yesus dan kasih karuniaNya yang menyelamatkan ditinggikan di dalam keluarga.  Kebaktian keluarga merupakan satu peluang untuk berbicara kepadaNya dalam doa, untuk berkata-kata tentang Dia kepada seorang yang lain, untuk menerima karunia keselamatan secara percuma, dan untuk memberikan waktu kepada hati kita untuk merenungkan ajaran-ajaranNya.

Jawaban yang dimohon oleh Elia merupakan isyarat bahawa Tuhan akan menerima mereka kembali kepadaNya.  1 Raja-raja 18:37 mengatakan, bahawa “’supaya bangsa ini mengetahui… Engkaulah yang membuat hati mereka tobat kembali”.  Kita tidak boleh mengembalikan hati kita kepada Tuhan; kita hanya boleh bertindak balas terhadap rahmatNya, dan itu diberikanNya dengan percuma.

Maka jatuhlah api yang memusnahkan semua itu, bukan ke atas orang yang bersalah tetapi ke atas mezbah itu, mengarah ke atas, kepada Yesus, yang telah membuat “dosa kerana kita, supaya di dalam Dia kita dibenarkan oleh Tuhan” (2 Kor. 5:21).  Pengakuan dosa dan pujian keluar dari bibir orang ramai itu.  Oleh kerana mereka tidak menjawab panggilan Tuhan, imam-imam palsu itu dihukum mati.  Kemudian, hujan yang menyegarkan mengakhiri tulah yang melanda negeri itu.

`Dalam keadaan apakah rumah anda merupakan “mezbah”?  Apakah cara-cara tertentu anda boleh “mendirikan semula mezbah” di dalam rumah anda, jika benar ia memerlukan pembinaan semula?`