---
title:  Jiwa-jiwa yang Kembali di Yordan
date:   26/06/2019
---

**Sesuai dengan ramalan Gabriel (Luk. 1:17) dan pengesahan Yesus tentangnya sebagai Elia seperti yang diramalkan (Mat. 11:14; 17:12, 13), penulis-penulis Injil memperkuatkan lagi bahawa Yohanes Pembaptis adalah “utusan” yang akan menyediakan jalan bagi Tuhan (Mat. 11:10, Mrk. 1:2, Luk. 7:27; bandingkan Mal 3:1).**

`Perhatikan aspek utama mesej Yohanes.  Dalam cara bagaimanakah mesejnya adalah salah satu daripada pembawa “pertobatan kembali jiwa”?  Mat. 3:2, 8; 14:4; Mrk. 1:4; Luk. 3:3, 8, 9, 11, 13, 14.`

Sama seperti petani yang membajak tanah yang keras untuk menyediakannya menerima bibit, Yohanes mengutuk dosa dan menyeru orang-orang berdosa untuk bertobat.  Alamiah semulajadi manusia adalah sedemikian rupa, tanpa penyelidikan diri, tanpa kesedaran tentang keadaan diri sebenarnya, merasa tidak ada keperluan untuk sesuatu yang lebih baik.  Mesej Yohanes membawa orang-orang kembali kepada kesucian yang dituntut oleh Tuhan dan keperluan mereka terhadap kesucianNya yang sempurna.  Pertobatan sejati sentiasa ditandai oleh kerendahan hati dan memandang kepada Tuhan untuk memohon pertolongan bagi mengubah sikap seseorang.  Dengan mendedahkan kepura-puraan yang cetek, dan sikap mementingkan diri mereka yang mengakui Abraham sebagai bapa leluhur mereka, mereka akan mencari dengan lebih dalam makna iman bapa leluhur mereka.

`Bagaimanakah mesej Yohanes Pembaptis menyediakan jalan untuk Yesus? Yoh. 1:35-37, 3:27-30.`

Yohanes telah diperlihatkan bahawa Yesus itu adalah domba Tuhan.  Apabila dia memperkenalkan Yesus dengan cara ini (Yoh. 1:29, 36), dia secara literal membawa orang-orang kembali kepada Tuhan.  Andreas dan seorang lagi murid Yohanes Pembaptis, iaitu Yohanes, penulis Injil yang menuliskan kejadian pada hari itu, meninggalkan sisi Yohanes Pembaptis dan menjadi murid Yesus.  Mesej Elia bukan sahaja menunjukkan kepentingan untuk pertobatan; ia juga mengenal pasti Dia yang menyelamatkan dari dosa, menghasilkan keterujaan tentang Dia, dan memperkenalkan orang-orang kepadaNya.

`Katakanlah jika Yohanes Pembaptis melangkah masuk ke dalam rumah anda, apakah yang anda fikirkan dia akan katakan kepada anda?`