---
title:  Komen Guru
date:   07/06/2019
---

#### Ringkasan

“Sedikit Waktu untuk Kesusahan” akan menjadi sebahagian daripada semua perhubungan yang melewati tahap kenalan.  Pencegahan melalui prinsip Kristian yang bijak seharusnya selalu dijadikan polisi.  Namun cepat atau lambat, konflik-konflik akan tercetus di dalam perhubungan-perhubungan yang paling rapat mahupun yang paling sihat.  Mujur, Alkitab dipenuhi dengan pandangan-pandangan untuk memastikan konflik-konflik itu tidak menjadi nyalaan api besar yang memusnahkan keluarga-keluarga dan persahabatan-persahabatan.

Diperintahkan untuk saling mengasihi dan berlaku baik (Yoh. 13:34, 35), hidup damai sejahtera bersama satu sama lain (Rm. 15:13-16), dan saling mengampuni (Ef. 4:31, 32) mungkin kedengarannya seperti nasihat keluarga yang sudah lapuk untuk umat-umat Kristian.  Namun inilah sikap-sikap yang mudah dilupakan pada waktu-waktu konflik.  Mungkin, perkara yang paling sukar untuk dilakukan dalam keadaan emosi sedang meningkat adalah untuk mengingat bahawa pada waktu-waktu seperti inilah kekristianan kita paling ketara dilihat.  Jika dinyatakan secara terang-terangan, kita boleh katakan bahawa kesaksian Kristian kita sama ada berdiri atau jatuh, bukan pada ketika kita berada di gereja, dalam doa, atau dalam kelas penyelidikan Alkitab tetapi pada ketika kita menikmati privasi di rumah, bergaul dengan ahli-ahli keluarga kita.

Oleh kerana ada sahaja di kalangan anggota keluarga yang melakukan atau mengatakan sesuatu yang akhirnya mereka sesali, saling mengampuni menjadi kunci komponen dalam perbincangan tentang kesusahan-kesusahan keluarga.  Menjadi seorang yang mudah mengampuni, seorang yang tidak mengingat-ingat lagi kesalahan-kesalahan lalu, dan seorang yang tidak membenci seseorang (sambil berpura-pura mengampuni) bukanlah satu mukjizat.  Satu pasangan mengongsikan bagaimana sikap mengampuni itu menjadi semakin mendalam setelah mereka berkahwin: “Kekurangan-kekurangan kami ditumpahkan di seluruh tempat selepas kami berkahwin.  Kami terpaksa bermula dengan belajar bagaimana mengampuni satu sama lain untuk kesalahan-keslahan yang tidak kelihatan sehingga kepada belajar bagaimana mengampuni siapa orang yang satu lagi.”  Untuk dapat mengampuni seperti itu dan menunjukkan pengampunan seperti Kristus kepada keluarga kita, pengampunan Tuhan untuk kita melalui Kristus perlu diletakkan di depan dan diketengahkan (Ef. 1:7).

#### Ulasan

**Kitab Suci**

Khotbah di atas bukit adalah sebuah penjelasan tentang kekudusan, satu teladan ajaran etika, dan telah dianggap sebagai “Manifesto Kerajaan.”  Manifesto memberitahukan tujuan-tujuan dan objektif-objektif suatu kerajaan atau pergerakan.  Sifat alamiah dan ciri Kerajaan yang Kristus perkenalkan dinyatakan dalam khotbahNya yang termashyur ini.  Tidak heranlah mengapa ia berfungsi sebagai sumber nasihat keluarga dan kebijaksanaan yang banyak.  Prinsip-prinsip Kerajaan dimainkan dalam konteks perhubungan; jadi, perhubungan kekeluargaan adalah suatu permainan adil seperti yang dijadikan sasaran oleh maksud kerajaan Tuhan.

Pelajaran kali ini merujuk kepada nasihat Kristus, “‘Hai orang munafik, keluarkanlah dahulu balok dari matamu, maka engkau akan melihat dengan jelas untuk mengeluarkan selumbar itu dari mata saudaramu’” (Mat. 7:5) sebagai satu prinsip yang boleh menghindarkan konflik.  Ayat ini dan ayat-ayat di sekitarnya mungkin adalah kata-kata yang pernah diucapkan Yesus yang paling sering digunakan atau disalahgunakan.  Oleh itu, bahagian ini memerlukan pengamatan lebih lanjut.

Jika ada satu-satunya frasa dalam keseluruhan Kita Injil yang telah meresap ke dalam perlengkapan senjata berbentuk kata-kata budaya Barat, yang sama-sama diketahui oleh kedua-dua pihak Kristian dan sekular, ia adalah “‘Janganlah kamu menghakimi, supaya kami tidak dihakimi’” (Mat. 7:1).  Pepatah ini, sudah tentu, adalah konteks di mana Yesus menyebut tentang “balok” dan “mata”.  Malangnya, frasa ini telah digunapakai bersama oleh sudut pandang dunia relativisma (doktrin bahawa pengetahuan, kebenaran, dan moral wujud dalam hubungan budaya, masyarakat atau konteks sejarah, dan tidak mutlak) dan digunakan di seluruh muka bumi ini untuk menghalang sesiapa sahaja dari mengata-ngatai sesiapa yang melakukan kesalahan, kerana nanti, “penghakiman” akan dilakukan terhadap orang itu.  Untuk memastikan perbincangan ini berada dalam lingkungan perhubungan, perkahwinan berada dekat dengan perbincangan ini, atau ia akan terbantut teruk jika penghakiman betul/salah, baik/jahat, kasih/tidak kasih, atau menolong/menyakiti tidak dapat dilakukan secara tetap tanpa menggunakan “Jangan menghakimi” sebagai penamat bicara.  Sesiapa sahaja yang biasa dengan Alkitab atau ajaran Yesus pasti tahu bahawa penggunaan frasa ini dalam keadaan ini bukanlah penerapan yang betul.  Lalu, apakah penerapan yang betul terhadap ajaran Kristus ini?  Bagaimanakah ia boleh menjadi kunci pencegahan, atau mungkin penyelesaian, konflik, terutama di dalam keluarga?

Mungkin titik terbaik untuk memulakan pemahaman tentang tujuan Matius 7:1-5 adalah dengan membayangkan gambar yang dilukis oleh Yesus.   Sudah pasti ini bukanlah tentang menafikan kewujudan masalah di dalam hidup keluarga orang lain, atau pun keluarga sendiri.  Masalah sebesar balok (saiz kayu seperti panel lantai di dalam kaabah Salomo, 1 Raja-raja 6:15) menonjol keluar dari mata.  Namun, di sinilah Yesus menunjukkan perbezaan yang ketara.  Mereka yang mempunyai masalah yang besar, seperti balok, sedang membetulkan/menegur mereka yang mempunyai masalah yang terkecil, yang Yesus samakan seperti selumbar.  Mereka juga melakukannya dalam sikap penuh kepura-puraan (Mat. 7:5).  Posisi keterlibatan seperti inilah yang benar-benar memudaratkan perhubungan—orang yang melakukan dosa itu, mungkin dalam keadaan menafikan, menyerang beberapa kesalahan kecil yang telah diperhatikannya dengan penuh teliti sama seperti kesalahan yang seorang lagi.  Selalunya, cara terbaik untuk menutupi kesalahan diri sendiri adalah dengan menyerang kesalahan yang dilakukan oleh orang lain.  Sikap ini adalah resepi untuk satu bencana dalam perhubungan, perkahwinan dan termasuklah keluarga.

Sungguh menakjubkan, Yesus membawakan pengharapan sehingga kedua-dua individu dapat berdiri berdepan dengan satu sama lain, bersih dari apa-apa yang menghalang padangan mata.  Pengharapan ini adalah berita baik untuk hubungan-hubungan di antara suami, isteri, ibu bapa, anak-anak dan adik-beradik.  Masalah kita, isu kita atau dosa kita tidak seharusnya menjadi penamat hubungan kita dengan satu sama lain.  Konflik tidak semestinya begitu memusnahkan, namun perintah Yesus yang sederhana tetapi tidak mudah ini, harus didengarkan: “‘keluarkanlah dahulu balok dari matamu, maka engkau akan melihat dengan jelas untuk mengeluarkan selumbar itu dari mata saudaramu’” (Mat. 7:5).  Inilah, oleh yang demikian, kedudukan yang mencegah dan menyelesaikan apabila konflik mengancam perhubungan: (1) Sebelum menunjukkan masalah orang lain, seseorang harus mempunyai sikap yag melihat masalahnya sendiri lebih besar daripada mereka yang mahu ditegur.  (2) Mintalah orang lain untuk menunjukkan titik buta (balok) yang nampaknya tidak disentuh mahupun dinafikan. (3) Mohon pengampunan akan dosa sendiri, yang sekiranya ia berbentuk balok, tentu telah menimbulkan lebih banyak kerosakan di dalam perhubungan lebih daripada selumbar pada orang lain yang ingin ditegurnya.  (4)  Jika keadaan berjalan dengan baik, seseorang boleh meminta (Mat. 7:7) jika sekarang adalah masa yang baik untuk mengongsikan kerisauan yang ada bersama dengan pasangannya demi untuk pertumbuhan dan mengekalkan hubungan mereka.  Nasihat Kristus, kehadiran RohNya, dan sikap rendah hati, yang boleh diajar, akan pergi jauh dalam usaha mencegah dan menyelesaikan konflik.   Serangan penuh penghakiman dan kepura-puraan terhadap kesalahan orang lain tidak akan berkesan dalam menyelesaikan apa-apa dan hanya akan mengundang tindakbalas yang sama.  Yesus mengetahuinya dan memberi peringatan: “‘Jangan kamu menghakimi, supaya kamu tidak dihakimi’” (Mat. 7:1).

**Pengampunan**

Rahasia (jika boleh dipanggil demikian) untuk menjadi seorang yang maha pengampun adalah menjalani kehidupan yang telah diampuni: “Tetapi hendaklah kamu ramah seorang terhadap yang lain, penuh kashi mesra dan saling mengampuni, sebagaimana Tuhan di dalam Kristus telah mengampuni kamu” (Ef. 4:32).  Namun menerima secara intelek bahawa Tuhan telah mengampunkan kita adalah berbeza daripada menghidupi kehidupan yang telah diampunkan.  Tidak ada di dalam Kitab Injil ini yang menunjukkan perbezaan yang jelas selain dari perumpamaan Yesus yang termashyur iaitu tentang hamba yang tidak mengampuni di dalam Matius 18:23-35.  Dari sudut ini, seseorang boleh berkata bahawa hamba yang tidak mahu mengampuni (namun diampuni atas hutang 10,000 talentanya) tidak menyesuaikan kenyataan pengampunannya kepada tahap yang menekannya supaya menawarkan walaupun hanya sedikit pengampunan kepada orang lain (yang berhutang 100-dinar dengannya).  Dia telah mendengar bahawa dia telah diampunkan, mungkin juga mempercayainya, juga; tetapi ia tidak menjadikannya sebagai dasar kepada kehidupannya dan caranya melayani orang lain.  Jika pengampunan tidak bergerak dengan lancar di antara anggota keluarga, maka pengampunan Tuhan terhadap kita perlu menjadi alat kemudi kehidupan kita, yang mempengaruhi cara kita melayani orang lain.

Idea penting dari “hidup dalam pengampunan” adalah berbicara kepada orang yang selalunya paling sukar untuk kita maafkan.  Tidak ada yang mengutarakan idea ini dengan lebih baik selain dari Brennan Manning: “Yesus mencabar kita untuk mengampuni setiap orang yang kita kenal… Saat ini, terdapat seseorang yang telah mengecewakan dan orang menyebabkan kita hilang sabar, geram, tidak mahu mengampuni, dan mendendaminya melebihi dari orang lain.  Orang itu adalah diri kita sendiri.  Kita sering merasa kecewa dengan diri kita.  Kita bosan dengan keadaan kita yang biasa-biasa sahaja, benci dengan sikap kita yang tidak konsisten, tidak suka dengan keadaan kita yang mendatar sahaja.  Kita tidak harus pernah menghakimi anak-anak Tuhan yang lain dengan penghukuman diri yang kita jatuhkan ke atas kita sendiri.  Kita harus sabar, lemah lembut, dan berbelas kasihan dengan diri kita sama seperti usaha kita untuk mengasihi jiran kita.”—The Signature of Jesus (Colorado Springs, Colo.: Multnomah Books, 1996), ms. 162.  Perkara ini sama dengan jenaka Francis MacNutt: “Jika Tuhan Yesus Kristus telah membasuh engkau dalam darahNya sendiri dan mengampunkan segala dosa-doamu, mengapa engkau begitu berani untuk tidak mengampuni dirimu sendiri? –The Signature of Jesus, ms. 101.

Oleh itu, kita harus mengambil serius untuk hidup di bawah kesedaran yang mulia bahawa melalui Kristus kita telah diampunkan sebersih-bersihnya.  Memiliki Roh Suci yang memaksakan kebenaran itu menembusi membran jiwa kita, kita akan berupaya untuk mengampuni satu dengan lain dengan tulus.  Pemahaman ini adalah kunci kepada pengalaman damai di dalam keluarga.

**Penerapan Hidup**

Tanpa menghiraukan apa yang telah dikatakan secara teologi dan secara praktikal tentang pengampunan di dalam gereja Kristian, pengampunan itu secara menyeluruh, masih lagi sangat sukar dalam beberapa situasi yang tertentu.  Kita mempunyai kecenderungan untuk berpegang kepada kesalahan-kesalahan lalu dengan genggaman yang erat, terlebih-lebih lagi jika kesalahan itu dibiarkan tanpa penyelesaian.  Bincangkan beberapa strategi bersama dengan anggota kelas untuk “melepaskan” dan mengingatkan mereka bahawa dendam menyakitkan hanya si pendendam, bukan si pesalah.  Berikut adalah sebuah perumpamaan dahulu kala yang menggambarkan dengan baik pemikiran ini:

Terdapat dua sami (seorang lebih tua dan seorang lebih muda), dalam perjalanan mereka ke sebuah biara jauh di atas gunung-gunung, bertemu dengan seorang wanita yang mempunyai kesulitan untuk menyeberangi arus sungai yang deras.  Memandangkan para sami telah diberikan amaran keras untuk tidak menyentuh wanita, sami yang muda berfikir bahawa mereka akan meninggalkan wanita itu.  Namun sami yag lebih tua itu mengangkat wanita itu di belakangnya, membawanya menyeberangi sungai itu, dan menurunkannya di seberang.  Sami muda itu merasa tersinggung namun menyimpan ketidak senangannya berjam-jam lamanya sehinggalah mereka tiba di puncak gunung itu, dan akhirnya bersuara dengan nyaring, “Bagaimana mungkin kamu melanggar sumpah kita dan mengangkat wanita itu di belakangmu?”  Sami yang tua menjawab, “Kamu benar; Saya mengangkatnya menyeberangai sungai itu, tetapi kamu mengangkatnya di sepanjang perjalanan mendaki gunung ini.”  Umat-umat Kristian tidak perlu mengangkat beban kebencian atau sikap tidak memaafkan.  Tuhan cukup mampu menanggung dosa-dosa dunia ini; Dia tidak memerlukan pertolongan dari kita.