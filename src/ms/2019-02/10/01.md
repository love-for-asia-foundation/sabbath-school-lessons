---
title:  Sedikit Waktu untuk Kesusahan
date:   01/06/2019
---

### Baca Pelajaran Minggu Ini
Mat. 7:5; Ef. 1:7; Flp. 2:4-8; Ef. 4:26, 27; Yak. 1:19, 20; Kol. 3:19; Mat. 7:12.

> <p>Ayat Hafalan</p>
> “‘Apabila kamu menjadi marah, janganlah kamu berbuat dosa’: janganlah matahari terbenam, sebelum padam amarahmu”’ (Efesus 4:26).

Bahkan rumahtangga yang terbaik pun akan menghadapi waktu-waktu pergelutan, waktu untuk konflik.  Ini hanyalah satu daripada hakikat-hakikat hidup dalam dunia yang telah jatuh.  Hal-hal yang biasa, contohnya giliran siapa untuk membuang sampah, atau adakah anak perempuan remaja anda sudah menyelesaikan kerja rumahnya, atau adakah anak lelaki anda telah melakukan tugasannya di rumah, adalah hal-hal yang menganggu fikiran namun hanyalah isu-isu kecil yang boleh, pada umumnya, diselesaikan dengan gangguan paling kecil.  Namun terdapat isu-isu lain yang boleh memberi ancaman untuk memecah-belahkan kehidupan keluarga.  Ibu mertua yang mendera dan suka memperalatkan boleh memusnahkan perkahwinan dan kesihatan seorang wanita; seorang ayah yang mempunyai masalah mental yang mendera anak-anaknya; seorang anak lelaki yang meninggalkan segala kepercayaan-kepercyaan agama yang diajarkan kepadanya ketika membesar dan menyerahkan dirinya kepada gaya hidup tidak bermoral; atau seorang anak perempuan yang menjadi pendera.

Berulangkali dalam Perjanjian Baru kita diingatkan untuk mengasihi satu dengan lain (Yoh. 13:34, Rm. 12:10), untuk hidup dalam damai dan harmoni dengan satu sama lain (Rm. 15:5, Ibr. 12:14), menjadi penyabar, baik dan berbelas kasihan antara satu sama lain (1 Kor. 13:4), memikirkan orang lain sebelum diri kita (Flp. 2:3), dan membantu mengangkat beban seorang yang lain (Ef. 4:2).  Sudah tentu, semuanya ini mudah dibicarakan namun sukar untuk dilaksanakan, walaupun untuk anggota keluarga sendiri.  Dalam pelajaran kali ini, kita akan melihat beberapa cara untuk membantu meringankan sedikit dari waktu-waktu kesusahan, terutama di dalam keluarga.

_*Selidiki Pelajaran Minggu Ini untuk bersedia bagi Sabat, 8 Jun._