---
title:  Pengampunan dan Kedamaian
date:   06/06/2019
---

`“Segala sesuatu yang kamu kehendaki supaya orang perbuat kepadamu, perbuatlah demikian juga kepada mereka.  Itulah isi seluruh hukum Taurat dan kitab para nabi” (Mat. 7:12).  Fikirkan tentang semua pengalaman-pengalaman anda sendiri, di dalam keluarga atau tanpa keluarga, di mana anda perlu mengamalkan prinsip ini, dan pada garisan yang disediakan di bawah ini, tuliskan waktu-waktu tersebut dan putuskan, dengan iman, bagaimana anda dapat melakukannya.`

Penulis Ibrani memberikan nasihat, “Berusahalah hidup damai dengan semua orang dan kejarlah kekudusan, sebab tanpa kekudusan tidak seorang pun akan melihat Tuhan” (Ibr. 12:14).  Walaupun kita telah mengambil langkah-langkah yang perlu, sebahagian orang yang telah menyakiti kita masih tidak mahu mendengar dan berubah.  Mungkin ada beberapa yang akan meminta maaf, tetapi ada sebahagian lagi yang tidak akan meminta maaf.  Apa-apa pun, ia adalah kebaikan untuk kita, terutamanya apabila ia melibatkan ahli keluarga, untuk mengambil perjalanan kepada pengampunan seperti yang diperkatakan awal tadi.

Malahan, pengampunan adalah bahagian penting dalam penyelesaian konflik, terutama dalam keluarga.  Apabila seseorang melakukan dosa terhadap kita, musuh Tuhan suka meletakkan tembok di antara kita dan orang itu, satu sekatan jalan yang menghalang kita untuk mengasihi orang itu sama seperti Kristus mengasihi kita.  Pengampunan adalah satu pilihan yang kita buat untuk melepasi sekatan jalan tersebut.

“Kita tidak diampuni kerana kita mengampuni, tetapi kita diampuni ketika kita mengampuni.  Dasar kepada segala pengampunan di dapati dalam kasih Tuhan yang tidak layak kita terima, tetapi sikap kita terhadap orang lain menunjukkan sama ada kita telah menjadikan kasih itu milik kita.  Oleh itu, Kristus berkata, ‘Kerana dengan penghakiman yang kamu pakai untuk menghakimi, kamu akan dihakimi dan ukuran yang kamu pakai untuk mengukur, akan diukurkan kepadamu.’  Mat. 7:2.”-Ellen G. White, Christ’s Object Lessons, ms. 251.

Pada masa yang sama, apabila kita berada di pihak yang salah, kita perlu cuba untuk memulihkan perhubungan yang telah retak dengan seseorang itu, yang mungkin akan memerlukan anda pergi kepada orang itu dan memberitahu dia bahawa anda menyesali apa yang anda telah perbuat, dan memohon pengampunan darinya.  Itulah yang dikatakan oleh Yesus: “Sebab itu, jika engkau mempersembahkan persembahanmu di atas mezbah dan engkau teringat akan sesuatu yang ada dalam hati saudaramu terhadap engkau, tinggalkanlah persembahanmu di depan mezbah itu dan pergilah berdamai dahulu dengan saudaramu, lalu kembali untuk mempersembahkan persembahanmu itu” (Mat. 5:23, 24).  Sungguh menyenangkan apabila seseorang yang telah menyakitkan kita meminta maaf dan memohon keampunan.  Begitu juga sebaliknya, sungguh menyenangkan apabila kita memberikan layanan yang sama kepada orang lain.

`“Bagaimanakah pemikiran tentang semua ketika bila anda perlu diberikan pengampunan boleh membantu anda untuk mengampunkan orang lain?`