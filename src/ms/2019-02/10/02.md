---
title:  Konflik
date:   02/06/2019
---

`Baca Matius 7:5 dan Amsal 19:11. Apakah dua prinsip penting yang boleh membantu kita mengelakkan konflik dengan orang lain?`

Penulis Amsal telah membuat pemerhatian yang sangat teliti: “Memulai pertengkaran adalah seperti membuka jalan air; jadi undurlah sebelum perbantahan mulai” (Ams.17:14).  Sesudah mulai, konflik boleh menjadi sangat susah untuk dihentikan.  Menurut Amsal 14:19, kita boleh mengelakkan konflik dengan mengikut dua perkara ini: untuk mendamaikan atau untuk menjelaskan kepada yang seorang.  Betapa pentingkah prinsip-prinsip ini kepada keharmonian di dalam keluarga?

Kadang-kadang apabila anda mengakui pertanggungjawaban terhadap suatu konflik, ia menyebabkan pihak yang satu menjadi lembut.  Berundurlah satu langkah ke belakang dan fikirkan jika pertarungan itu berbaloi langsung.  Amsal menyatakan, “Akal budi membuat seseorang panjang sabar dan orang itu dipuiji kerana memaafkan pelanggaran” (Ams. 19:11).  Pada masa yang sama, fikirkan perubahan yang ia akan lakukan dalam hidup anda dalam masa tiga hari.  Lebih baik lagi, apakah kesannya dalam lima atau sepuluh tahun akan datang?  Berapa banyak perkahwinan, contohnya, menghadapi waktu-waktu yang sukar kerana isu-isu yang nampaknya sekarang hanyalah hal-hal yang remeh.

Daripada membiarkan konflik itu berlarutan untuk masa yang lama, sementara anda berbual dengan pihak yang satu, pasangan, anak, sahabat, atau rakan kerja, anda perlu menyatakan dengan sejelas-jelasnya apa masalah atau isu perbincangan, dan kekalkan pada topik yang perlu segera diselesaikan.  Konflik biasanya akan memburuk apabila isu yang menyebabkan konflik itu bermula disudahi dengan kata-kata yang marah; sementara itu, isu-isu dan kesakitan yang lalu akan diungkit semula (ini sangat merbahaya, terutama kepada perkahwinan).  Satu cara untuk memulakan perbincangan dengan lebih baik dan lebih lembut adalah dengan mengesahkan tentang perhubungan anda.  Biarlah pihak yang satu itu tahu bahawa anda mengambil berat akan mereka dan perhubungan anda berdua.  Setelah anda menyatakan perasaan-perasaan positif anda, anda boleh beralih kepada isu dalam tangan; bagaimanapun, berhati-hati tidak menggunakan kata “tetapi”.  Menyatakan pemikiran yang positif dan kemudian berkata “tetapi” membatalkan apa yang baru sahaja anda nyatakan.   Setelah mengongsikan perasaan anda, dengarkan sudut pandangan orang yang satu lagi, fikirkan apa yang dia telah katakan, dan hanya setelah itu cadangkan penyelesaian yang mempertimbangkan apa yang terbaik untuk setiap orang (Flp. 2:4, 5).

`Fikirkan semula tentang beberapa konflik yang sekarang kelihatan mengarut dan tak bererti.  Apakah yang anda pelajari dari pengalaman-pengalaman ini yang boleh membantu, sekurang-kurangnya pada pihak anda, mengelakkan perkara yang sama daripada berlaku lagi?`