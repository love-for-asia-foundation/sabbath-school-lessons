---
title:  Beberapa Prinsip Perkahwinan
date:   03/06/2019
---

Perkahwinan, sama seperti Sabat, adalah anugerah Tuhan kepada manusia sejak dari Eden lagi.  Sebagai anggota Seventh-day Adventist, kita tahu apa yang telah dilakukan oleh musuh jiwa kita, dan masih lagi melakukannya, kepada Hari Sabat dan kepada perkahwinan.  Bahkan perkahwinan yang terbaik pun, kadang-kadang, akan melalui kesusahan akibat konflik.

Berikut adalah sedikit prinsip yang boleh membantu pasangan-pasangan untuk melalui isu-isu ini.

`Baca Efesus 1:7. Apakah prinsip penting yang didapati di sini yang harus menjadi sebahagian daripada perkahwinan?`

Anda harus belajar untuk mengampuni, terutama pasangan anda ketika dia tidak layak untuk mendapatnya.  Sesiapa sahaja boleh mengampuni mereka yang layak diampuni; malah, ia bukanlah suatu pengampunan.  Pengampunan sejati adalah mengampuni mereka yang tidak layak dijamin, sepertimana Tuhan mengampuni kita melalui Kristus.  Kita harus berbuat demikian juga.  Jika tidak, perkahwinan kita, walaupun dapat diselamatkan (kemungkinannya tidak), akan menjadi seperti neraka.

`Baca Roma 3:23. Apakah prinsip penting yang didapati di sini?`

Anda harus menerima hakikat bahawa anda berkahwin dengan seorang yang berdosa, dengan seorang yang telah rosak secara emosi, fizikal dan rohaniah.  Biasakan diri dengan keadaan ini.  Terimalah kekurangan-kekurangan pasangan anda.  Berdoalah agar dapat melalui semuanya itu.  Anda mungkin terpaksa hidup dengan kekurangan-kekurangan tersebut, tetapi anda tidak perlu dikuasai olehnya.  Jika tidak, ia akan memakan anda hidup-hidup.  Tuhan yang kudus dan sempurna, melalui kristus, menerima kita seadanya: anda, tidak sebegitu suci dan sempurna, harus melakukan perkara yang sama kepada pasangan anda.

`Baca Filipi 2:4-8.  Apakah prinsip penting di sini juga, yang boleh kita gunakan untuk membantu kita, bukan sahaja dalam perkahwinan, tetapi dalam semua perhubungan-perhubungan yang berpotensi untuk menghadapi kesulitan?`