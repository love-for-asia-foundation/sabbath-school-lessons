---
title:  Menuju kepada Iman Generasi Pertama
date:   12/06/2019
---

`Apakah krisis iman yang timbul di kalangan Israel setelah Yoshua dan rakan-rakan sebayanya meninggal?  Hak. 2:7-13.`

Kajian tentang bagaimana nilai-nilai dan kepercayaan-kepercayaan dalam organisasi seperti gereja diwariskan kepada generasi seterusnya menunjukkan bahawa para pengasas mempunyai tahap komitmen yang tinggi terhadap kepercayaan-kepercayaan tersebut.  Mereka adalah orang yang pertama memperjuangkannya.  Dalam satu atau dua generasi seterusnya, ramai yang hilang pandangan terhadap prinsip-prinsip di sebalik nilai-nilai tersebut.  Mereka mungkin tetap bersama dengan organisasi itu, tetapi hanya kerana ia telah menjadi suatu tabiat.  Dalam generasi-generasi yang seterusnya, tabiat berkecenderungan untuk menjadi tradisi.  Semangat pengasas-pengasasnya sudah tidak wujud lagi.

`Dikatakan bahawa Tuhan tidak mempunyai cucu-cucu, hanya anak-anak sahaja.  Menurut pendapat anda, apakah yang dimaksudkannya?  Lihat juga Yohanes 1:12, 13; 3:7; 1 Yohanes 5:1.`

Satu pendekatan biasa untuk menyampaikan nilai-nilai melalui generasi Kekristenan yang sudah begitu lama adalah orang yang lebih tua memberitahukan kepada anak-anak muda apa yang mereka percayai.  Mempelajari apa yang dipercayai oleh orang tua atau apa yang dipercayai oleh gereja bagaimanapun, bukanlah iman peribadi.  Menjadi seorang Kristian adalah lebih daripada menjadi anggota kepada suatu organisasi dengan suatu sejarah dan suatu ajaran.  Iman yang benar bukanlah sesuatu yang genetik, bukan juga sesuatu yang disampaikan secara semulajadi dari satu generasi ke generasi yang lain. Setiap orang perlu mengenali Kristus secara peribadi.  Ibubapa hanya mampu melakukan setakat itu. Gereja secara keseluruhannya, dan para ibu bapa khususnya, perlu melakukan apa sahaja yang termampu untuk mencipta persekitaran yang akan membuatkan orang-orang muda mahu melakukan pilihan yang tepat, namun, di akhirnya nanti, generasi seterusnya samada diselamatkan atau hilang untuk Injil seorang demi seorang.

`Joe, keluar dari kepercayaan atheisma, bergabung dengan Gereja Seventh-day Adventist sebagai seorang dewasa setelah melalui pengalaman pertobatan yang luarbiasa.  Dia berkahwin dengan seorang wanita Adventist dan mempunyai beberapa orang anak, yang sudah tentunya mereka besarkan dalam iman.  Suatu hari, ketika memikirkan tentang keadaan keimanan anak-anaknya, dia berkata, “Oh, alangkah baiknya jika anak-anak saya mempunyai pengalaman yang saya lalui!”  Jika anda berada di sana ketika itu, apakah yang anda akan katakan kepadanya?`