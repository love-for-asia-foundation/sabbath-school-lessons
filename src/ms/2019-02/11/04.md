---
title:  Menopang Keluarga Melalui Musim-musim Perubahan
date:   11/06/2019
---

Perubahan adalah sesuatu yang tidak dapat dielakkan, kejadian-kejadian yang mengganggu dalam keluarga, tidak mengira apa pun amalan budaya hidup mereka.  Sesetengah perubahan itu berkaitan dengan perihal perjalanan kitar hidup yang boleh dijangka.  Namun, perubahan yang berlaku biasanya tidak boleh dijangka, seperti kematian, bencana, peperangan, penyakit, perpindahan keluarga, atau kegagalan dalam kerjaya.  Ramai keluarga menghadapi perubahan ekonomi dan sosial di dalam masyarakat dan negara mereka.  Perubahan-perubahan yang lain berkait langsung dengan budaya.

**Berikut merupakan beberapa contoh perubahan besar, bahkan penuh kepahitan, yang dihadapi oleh manusia.  Melalui imaginasi anda, letakkan diri anda di tempat mereka.  Bagaimana perubahan-perubahan ini memberi kesan kepada kehidupan keluarga mereka?  Apakah mekanisme yang anda miliki dapat membantu mengatasinya?  Dalam cara apakah anda mungkin memberi tindak balas yang berbeza?**

`Abraham, Sara dan Lot (Kej. 12:1-5)`

`Hadasa (Ester 2:7-9)`

`Daniel, Hananya, Mishael, dan Azarya (Daniel 1)`

Perubahan yang datang membawa bersamanya perasaan kehilangan dan cemas tentang masa depan yang terdekat.  Bergantung kepada keupayaan sesebuah keluarga menyesuaikan diri kepada perubahan-perubahan, pengalaman ini akan mendorong mereka mencapai tahap pertumbuhan yang baru dan menghargai perkara-perkara kerohanian, atau membawa mereka kepada tekanan dan keresahan.  Setan mengeksploitasi gangguan-gangguan yang dibawa oleh perubahan-perubahan itu, berharap dia dapat memperkenalkan keragu-raguan dan ketidakpercayaan dalam Tuhan.  Janji-janji Firman Tuhan, keluarga dan sahabat-sahabat, dan jaminan bahawa hidup mereka berada di tangan Tuhan membantu ramai pahlawan wanita dan lelaki menyesuaikan diri dengan jayanya pada masa-masa pergolakan hidup berlaku.

`Jika anda mengenali seseorang (mahupun seluruh keluarga) yang sedang menghadapi perubahan yang menyebabkan trauma, lakukan sesuatu cara yang praktikal untuk memberikan mereka bantuan dan dorongan.`