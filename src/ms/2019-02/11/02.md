---
title:  Memegang Teguh apa yang Baik
date:   09/06/2019
---

Sementara Injil mengelilingi dunia, umat Kristian berhadapan dengan pelbagai budaya dan amalan, di mana kebanyakannya berkait rapat dengan perhubunganan keluarga dan sosial.  Salah satu daripada soalan-soalan besar yang dipersoalkan oleh penginjil-penginjil Kristian adalah bagaimana mereka boleh berhubungkait dengan pelbagai norma budaya tentang banyak perkara, termasuklah hal berkaitan dengan perhubungan keluarga yang mereka sendiri tidak selesa untuk sentuh.

`Baca Kis. 10:1-28, 34, 35.  Apakah yang kita pelajari tentang keperluan untuk kita mengatasi halangan-halangan dan prejudis-prejudis apabila berhadapan dengan budaya-budaya lain?`

Kematian Kristus adalah untuk semua dosa-dosa setiap manusia, di mana sahaja.  Masih begitu ramai yang belum mengetahui kebenaran besar ini.  Membawakan khabar ini berserta dengan jemputan untuk memberikan respon adalah misi penginjilan umat-umat Kristian.  Kerana Tuhan tidak menunjukkan sikap prejudis, umat-umat Kristian dipanggil untuk melayani semua orang dengan hormat dan integriti, memberikan semua orang kesempatan untuk menerima khabar baik yang juga adalah untuk mereka.

`Apakah kesimpulan-kesimpulan yang dibuat oleh umat-umat Kristian awal berkenaan dengan pemberitaan injil kepada budaya-budaya lain?  Apakah prinsip yang boleh kita dapati dari ayat-ayat ini?  Kis. 15:19, 20 ,28, 29; 1 Kor. 2:2; 1 Tes. 5:21, 22.`

Walaupun setiap budaya mencerminkan keadaan berdosa orang-orang di dalamnya, budaya-budaya ini juga mempunyai kepercayaan-kepercayaan yang setimbang dengan Kitab Suci, yang juga berguna dalam penyebaran Injil.  Nilai berkaitan dengan perhubungan erat dalam keluarga dan dalam masyarakat di kebanyakan tempat di dunia ini merupakan satu contoh.  Penganut Kristian boleh memegang dan memperkuatkan nilai yang baik dan selaras dengan prinsip-prinsip alkitabiah.

Pada masa yang sama, kebenaran Tuhan harus tidak dikompromikan.  Sejarah gereja, malangnya, menunjukkan bahawa berkompromi dan memperlengkapi budaya telah melahirkan kepercayaan munafik-Kristian yang menyamar sebagai Kristian yang sahih.  Setan mendakwa dirinya sebagai tuhan ke atas dunia ini dan dengan gembiranya menyebarkan kebingungan, tetapi Yesus telah membebaskan dunia ini, dan RohNya menuntun umat-umatNya kepada kebenaran (Yoh. 16:13).

`Berapa besar iman anda dibentuk oleh budaya anda, dan berapa besar yang dibentuk oleh kebenaran alkitabiah?  Bagaimanakah anda boleh belajar membezakan keduanya?  Bersedia untuk membincangkan jawapan anda di dalam kelas.`