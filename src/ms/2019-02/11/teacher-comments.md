---
title:  Komen Guru
date:   14/06/2019
---

#### Ringkasan

Budaya boleh menjadi sahabat atau musuh apabila ia bertembung dengan iman Kristian.  Keluarga-keluarga yang mahu berlaku benar kepada keseluruhan jalan pemuridan Kristian seringkali akan dihadapkan dengan tekanan budaya untuk demi untuk mencapai tahap kesucian yang dituntut.  Bagaimanapun, penolakan amalan budaya yang sebenarnya tidak perlu adalah tanda, bukan penyucian, tetapi semangat yang salah dan boleh membawa kemarahan kepada kesaksian Kristian kita.  Memisahkan dengan hati-hati kebiasaan-kebiasaan budaya yang selaras dengan kekristenan dan mana yang tidak boleh menjadi punca ketidak sefahaman di antara penganut-penganutnya (contohnya, perbantahan Sidang Yerusalem dalam Kisah Para Rasul 15).  Telinga yang mendengar, sikap lemah lembut, dan kepekaan terhadap bimbingan Roh, semuanya diperlukan untuk tetap tinggal dalam keimanan alkitabaiah dan peka kepada budaya-budaya.

Sementara keluarga-keluarga Kristian mengemudikan aras kemudahan tempat yang mereka percaya adalah berpatutan, mereka boleh memastikan bahawa tidak ada ruangan di dalam Kekristenan tulin untuk merendah-rendahkan mana-mana makhluk manusia, kerana semua telah dicipta dalam imejNya (Kej. 1:26, 27; 9:6).  Jika ada budaya yang meremehkan mana-mana golongan berdasarkan kriteria ini—jantina, etnik, kelas sosial, mental atau kekurangan fizikal, umur, dan sebagainya—maka ada peluang besar dan dibenarkan untuk membuat sempadan yang jelas dengan budaya itu dan melalui perbuatan, menampakkan Tuhan yang tidak “memandang bulu” (Rm. 2:11; Kis. 10:34; Gal. 2:6).

Keluarga-keluarga yang diceritakan di dalam Alkitab mempamerkan banyak kesilapan-kesilapan untuk kita pelajari dan untuk kita elakkan.  Keluarga-keluarga ini didesak oleh, sekurang-kurangnya dalam sikap pilih kasih, budaya-budaya di mana mereka tinggal.  Dari kesilapan Abram/Hagar (Kej. 16) sehinggalah kepada kehadiran berhala-berhala di dalam rumah Yakub (Kej. 35), budaya selalu memberikan tekanan budaya kepada umat-umat Tuhan.  Sementara anda mengajarkan pelajaran Sekolah Sabat minggu ini, sampaikan pemikiran bahawa mereka yang tidak menyedari akan pengaruh budaya di dalam hidup mereka mungkin hidup serasi dengannya tanpa memikirkan tentangnya.

#### Ulasan

**Budaya: Ia Di Mana-mana**

Satu masalah berkenaan dengan budaya adalah ia adalah sebuah kuasa penggerak di dalam kehidupan kita yang terlepas dari pengamatan.  Dia Barat, apabila seorang sahabat bertanya, “Adakah anda mahu minum secawan kopi selepas masa kerja nanti?” sangat sedikit yang akan menunjukkan rasa terkeju apabila ditanya, kerana di Barat, kopi merupakan minuman budaya mereka.  Cuba pula untuk bertanya kepada salah seorang rakan sekerja, “Hei, mahukah kamu memakan beberapa biji Kiwi dan sos epal selepas kerja nanti?” dan melihat mereka tersenyum dengan penuh curiga dan bertanya, “Adakah kamu serius?”  Mengapakah ia ada satu kejutan?  Buah kiwi dan sos epal adalah sama-sama merupakan idea yang rambang sama seperti kopi.  Namun walaupun sebenarnya pilihan ini lebih menyihatkan, buah kiwi dan sos epal belum mempunyai tempat sebagai makanan resam di dalam budaya Berat yang lebih luas, jadi, seseorang akan kedengaran ganjil untuk mencadangkan sedemikian.

Kisah di atas hanya satu contoh yang biasa-biasa sahaja.  Namun, cuba kemukakan cadangan dalam mesyuarat lembaga yang akan datang tentang sama ada masih menggunakan nyanyian-nyanyian gereja yang lama atau menggantikannya dengan lagu-lagu pujian yang lebih moden, dan bersedialah untuk menyaksikan satu pertembungan budaya berlaku.  Keadaan menjadi lebih sulit apabila muzik dari budaya-budaya lain berhijrah ke kawasan-kawasan lain secara meluas, dan menimbulkan ketegangan percampuran budaya.  Semua percampuran dan pengadunan ini menunjukkan bahawa budaya meluaskan pengaruh yang tidak pernah pudar.  Kadang-kadang orang akan berfikir bahawa mereka bijak secara teologika dalam mengkritik atau mengesahkan amalan gereja padahal pada hakikatnya, mereka ditekan oleh budaya yang dominan dan budaya kedua yang sudah menjadi sebahagian dari hidup mereka.  Kesedaran tentang dinamik ini akan membantu merentasi pandangan-pandangan gereja yang pelbagai.  Golongan konservatif harus berwaspada bahawa mereka tidak “menjadikan kudus” ciri-ciri kepercayaan dan amalan mereka yang tidak penting dalam usaha mereka untuk melindungi diri dari budaya yang dominan.  Golongan liberal pula harus berhati-hati dengan “mengagihkan apa yang suci” dalam usaha untuk memberi kemudahan semaksimumnya kepada budaya yang dominan.

**Budaya:  Contoh-contoh**

Oleh kerana anggota Gereja Seventh-day Adventist berselerak di seluruh bumi, pengaruh budaya ke atas gereja sudah tentu banyak dan beraneka ragam.  Keluarga-keluarga di seluruh gereja dunia perlu memelihara persekitaran budaya mereka dan bertanya kepada diri mereka bagaimana cara terbaik mereka boleh bertahan, atau mengambil peluang, untuk budaya mereka membantu dalam memajukan kerajaan Tuhan.  Pelajaran kali ini memberikan beberapa contoh bagaimana budaya mempengaruhi keluarga–keluarga di dalam Alkitab.  Walaupun kesemua contoh-contoh itu berbau negatif, adalah berguna untuk merenungkan bagaimana Tuhan mencapai kehendakNya, walaupun terdapat halangan-halangan budaya.

**Abram, Sara dan Hagar**

Cerita yang cukup dikenal ini adalah tentang bagaimana Abram dan Sara, begitu menginginkan waris anak dari darah sendiri, memperalatkan Hagar hamba itu sebagai penyelesaian kepada kemandulan Sara (Kej. 16:2).  Walaupun peniruan terhadap “penyelesaian” yang sama ini dalam dunia mode akan dilarang dengan secepatnya, ibu tumpang merupakan pilihan terkenal untuk mereka yang ingin menjadi ibu bapa pada masa kini.  Budaya amalan ibu tumpang tetap bertahan, walaupun kaedah itu telah berubah melalui campurtangan bidan perubatan.  Penerusan budaya, bagaimanapun, membantu kita memahami cerita dan kesulitan Sara dengan lebih baik. 

Janji Tuhan kepada Abram adalah supaya dia menjadi pewaris kepada seorang anak dari darah dagingnya sendiri (bertentangan dengan Eliezer [Kej. 15:4]).  Seorang isteri menawakan seorang perempuan lain untuk mendapatkan anak bagi mewakili dirinya sebenarnya boleh diterima secara budaya di Timur yang kuno dan merupakan suatu pilihan yang sentiasa ada.  Kedua-dua kombinasi ini mendorong Abram dan Sara menggunakan jalan pendek budaya untuk menjadikan janji Tuhan sebuah kenyataaan.  Namun, amalan ini, walaupun diterima oleh budaya, mencampuri rancangan Tuhan dan menyebabkan penderitaan dan kesukaran yang tidak perlu kepada semua yang terlibat.   Tuhan akhirnya menyempurnakan kehendakNya (walaupun Abram dan Sara melakukan kesalahan) dengan kelahiran Ishak, dan sebagai tambahan, mengurus penyingkiran Hagar dan Ismail.  Kedengarannya dalam cerita ini bahawa Sara mahupun Abram tidak mendapatkan nasihat dari Tuhan berkenaan dengan rancangan mereka untuk menunaikan janji Tuhan; dan mereka menerima akibatnya bertahun-tahun (mungkin seumur hidup) lamanya.

Terdapat satu prinsip yang boleh diambil dari cerita ini: apabila mencuba untuk bekerjasama dengan rencana Tuhan, menggunakan amalan hanya kerana secara budaya, mereka boleh diterima, boleh mengakibatkan lebih banyak kemudaratan daripada kebaikan.  Pertimbangan disertai dengan doa dan sedikit realisma tentu dapat menghalang keseluruhan kekacauan itu (acara perkahwinan poligami yang tenang sangat jarang berlaku di dalam Kitab Injil.  Idea ini memberitahukan jika seseorang percaya bahawa Kitab Injil menggambarkan sejaran dan budaya pada zaman itu dengan tepat).

Beberapa dekad kemudian, kedegilan umat Israel yang mendesak untuk memiliki seorang raja untuk memerintah ke atas mereka menjadi satu contoh bagaimana kesediaan budaya membawa kesudahan yang membawa malapetaka kepada nasib seluruh bangsa itu.  Orang-orang itu berkata, “ ‘Maka angkatlah sekarang seorang raja atas kami untu memerintah kami, seperti pada segala bangsa-bangsa lain’ ” (1 Sam. 8:5).  Tuhan tahu ini adalah satu pilihan untuk menolakNya sebagai raja mereka (1 Sam. 8:7), dengan memberikan alasan yang tidak lebih baik dari “seperti pada segala bangsa-bangsa lain”.  Keinginan untuk seorang raja adalah suatu budaya yang paling buruk.  Sesiapa yang telah membaca kisah Israel dan raja-raja Kerajaan Judah pasti tahu bahawa pada kebanyakan waktu, keinginan mereka untuk mendapatkan raja berakhir dengan kesudahan yang kacau.  Namun terdapat dua perkara penting yang perlu diperhatikan: (1) Tuhan membiarkan mereka untuk mendapatkan kemudahan budaya, bahkan memilih raja yang pertama untuk mereka; (2) Tuhan bekerja di dalam kerangka keputusan berdosa bangsa Israel, bahkan mencapai tahap untuk meletakkan silsilah Mesias yang telah dinabuatkan itu dalam kerajaan beraja ini.  Dia sesungguhnya Tuhan.  Meletakkan raja manusaiwi ke atas bangsa Israel bukanlah kehendak Tuhan yang sempurna.  Seluruh sejarah umat Tuhan tentu amat berbeza jika mereka memilih untuk tetap, mungkin, menjadi sebuah bangsa di segenap planet ini tanpa pemimpin manusiawi yang dilihat oleh mata kasar.  Namun Tuhan berupaya memulakan rancangan B atau C atau Q, walau apa pun pilihan kita.  Dia tidak mudah berputus asa terhadap umatNya.

Apabila gereja atau keluarga-keluarga di dalamnya melakukan doa kemudahan budaya, termasuklah yang memberikan kesan yang berpanjangan, namun Tuhan cukup besar untuk bekerja di sekeliling, dan melalui, pilihan-pilihan kita yang salah.  Bahkan Dia juga tidak meletakkan kita dalam genggaman penolakanNya mahupun kemarahanNya.  Akibat semulajadi kepada keputusan-keputusan kita kadangkala boleh menjadi sebuah hukuman yang setimpal, sama seperti pemerintahan beraja bangsa Israel (1 Sam. 8:9-19, contohnya, raja akan mengambil tanah, ternakan, tanam-tanaman dan anak-anak anda).  Adalah memudaratkan untuk menggunakan sudut kemurahan Tuhan sebagai satu kebebasan hanya kerana mahu mengikut arus budaya.  Kebaikan dan kesabaran Tuhan dalam hal-hal ini adalah bermaksud untuk “menuntun… kepada pertobatan,” bukan untuk terus-terusan berdosa (Rm. 2:4,5).  Umat-umat Tuhan sering jatuh dalam mengemudikan bagaimana untuk menghidupkan iman mereka sementara hidup dalam budaya mereka.  Namun Tuhan sesungguhnya tahu bagaimana menindihkan dengan sempurna KerajaanNya ke dalam setiap konteks budaya.  Sementara kita bekerja bersama-sama dengan Nya, Dia bukan hanya akan menuntun kita melalui Firman dan RohNya, tetapi membayar ganti rugi kesalahan-kesalahan kita juga.

**Budaya: Suatu Ancaman**

Memilih mana satu aliran budaya untuk dinyatakan sebagai bertentangan dengan Injil adalah sukar kerana begitu ramai pengikut dari pelbagai budaya yang ingin dicapai oleh pelajaran ini.  Memilih satu budaya akan mengabaikan 10 budaya lain.  Bagaimanapun, pensekularan Barat merupakan satu fenomena yang meluaskan pengaruhnya melintasi benua.  Petikan di bawah ini, oleh J. Gresham Machen, disampaikan di pembukaan sesi ke-101 Princeton Tehological Seminary.  Ia menyentuh sekularasi budaya yang akan merendahkan mesej Kristian kepada sebuah cerita dongeng.  Ia cukup luas di dalam skopnya, namun, untuk menerapkan apa sahaja budaya adalah toksik kepada Kekristenan.  Diucapkan dalam 1912:

“Idea-idea palsu adalah penghalang terbesar kepada penerimaan Injil.  Kita berkhotbah dengan segala keghairahan seorang reformis namun hanya berjaya memenangi jiwa gelandangan di sini sana, jika kita mengizinkan koleksi fikiran seluruh bangsa atau seluruh dunia dikawal oleh pemikiran ini, oleh kuasa logik yang sungguh bertenaga, menghalang Kekristenan dipandang sebagai hanya sebagai sebuah angan-angan yang tidak merbahaya.  Di bawah keadaan-keadaan yang sedemikian, apa yang Tuhan kehendaki kita lakukan adalah memusnahkan halangan itu sehingga ke akarnya.”— “Christianity and Culture,” The Princeton Theological Review, vol. 11, no. 1 (1913), ms. 7.

**Penerapan Hidup**

Berikut adalah beberapa latihan dan ujicoba fikiran yang boleh membawa kelas Sekolah Sabat memikirkan tentang budaya, Kekristenan dan keluarga-keluarga.

1.	“Budaya relativisma” adalah sebuah model yang membantu dalam mempelajari pelbagai budaya dari dalam sudut pandangan mereka sendiri.  Bagaimana pun, ia boleh menjadi suatu masalah jika semua amalan budaya dianggap lali dengan penghakiman moral.  Bagaimanakah seseorang boleh memberikan respon bahawa penghakiman moral pada amalan budaya mempunyai beberapa objektif yang sahih?
2.	Apakah aliran-aliran budaya di dalam masyarakat anda pada masa kini yang bekerja bertentangan dengan Injil?  Apakah ada yang bekerja untuknya?  Jika ada, apakah mereka itu?
3.	Fikirkan tentang perumpamaan Yesus yang menerangkan tentang “Kerajaan Tuhan” dan menggunakan mereka sebagai garis pemisah untuk budaya yang ideal.  Bagaimanakah anda menyusun semula budaya anda supaya lebih kelihatan seperti kesurgawiaan?
4.	Tanyakan kelas anda tentang amalan-amalan di kalangan anggota-anggota gereja kita sendiri yang merisaukan mereka atau yang mencabar iman mereka.  Tuliskan amalan-amalan itu pada papan tulis.  Sekarang, tanyakan jika ada perintah-perintah alkitabiah yang bertentangan dengan sebarang amalan yang terdapat di dalam senarai itu.  Jika tidak ada, berikan idea yang membuatkan mereka berfikir bahawa amalan-amalan itu lebih kepada budaya, bukannya alkitabiah.