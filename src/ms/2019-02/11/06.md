---
title:  Pelari-pelari Abad ke-21
date:   13/06/2019
---

Dalam petikan Alkitabnya yang terkenal, The Message, Eugene Peterseon menggunakan “mesej” di mana sahaja kata alkitabiah untuk “injil” muncul.  Khabar baik tentang Yesus sesungguhnya adalah mesej itu yang masih diperlukan oleh dunia sekarang ini.  Keluarga-keluarga Kristian dipanggil untuk mengalaminya bersama-sama dan mengongsikannya dalam apa sahaja budaya yang mereka amalkan.

`Bagaimana anda menyimpulkan “mesej itu” dengan menggunakan ayat-ayat berikut? Mat. 28:5-7; Yoh. 3:16; Rm 1:16, 17; 1 Kor. 2:2; 2 Kor. 5:18-21.`

Khabar terawal yang dibawa oleh murid-murid sambil berlari ke sana ke mari adalah berita tentang kebangkitan Yesus.  Keluarga-keluarga Kristian pada zaman ini bergabung dengan satu barisan panjang para pelari sambil memberitakan, “‘Dia telah bangkit’” sama seperti apa yang dikatakanNya dahulu (Mat. 28:7).  Kejadian nyata kebangkitanNya menjadikan semua yang dikatakan Yesus tentang Dirinya, tentang Tuhan dan kasihNya untuk manusia berdosa, tentang pengampunan, dan tentang kepastian hidup kekal melalui iman kepadaNya, sesuatu yang boleh dipercayai.

Ghairah tentang injil.  Kitab Suci memberikan sekilas pandang kesan injil kepada kehidupan pengikut-pengikut awal Yesus.  Mereka membuka pintu rumah mereka untuk pelajaran Alkitab; mereka berdoa dan makan bersama-sama, berkongsi wang dan sumber-sumber mereka, dan saling menjaga satu dengan yang lain.  Seisi rumah menerima mesej itu.  Adakah mereka tiba-tiba menjadi orang-orang yang tidak bercacat-cela?  Tidak.  Apakah ada konflik dan percanggahan di antara mereka?  Ya.  Namun pengikut-pengikut Yesus ini nyata berbeza.  Mereka mengakui keperluan mereka untuk Tuhan dan untuk seorang yang lain.  Mereka mengutamakan kesatuan dan harmoni di rumah dan di gereja, berusaha untuk menepati doa Getsemani Yesus (Yoh. 17:20-23).  Mereka bersaksi kepada satu sama lain dan kepada mereka yang belum percaya dengan berani, malah meletakkan hidup mereka dalam bahaya demi untuk kepercayaan-kepercayaan mereka.

Demikian juga seharusnya kita.  Bahkan pada zaman sekarang ini, yang bersikap negatif terhadap hal-hal berkaitan dengan Tuhan, masih lagi teruja untuk mendapat suatu pendengaran.  Roh rindu untuk memenuhkan hati-hati manusia dengan kegembiraan injil.  Apabila berita gembira itu benar-benar menjadi sesuatu yang baik di dalam hati kita, sama baik seperti dalam Firman Tuhan, untuk mengongsikannya menjadi sesuatu yang spontan dan tidak dapat dihentikan.

`Apakah perubahan-perubahan yang perlu dilakukan di dalam keluarga anda yang akan membantu menjadikannya penggerak yang lebih baik kepada “mesej itu” yang kita dipanggil untuk dikongsikan?`