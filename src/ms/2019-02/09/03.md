---
title:  Kehilangan Kepercayaan
date:   27/05/2019
---

Kita semua berdosa, manusia-manusia yang pincang, yang kadangkala membuktikan betapa diri kita ini merupakan orang yang tidak boleh dipercayai kepada seorang yang pernah mempercayai kita.  Malah, apakah ada sesiapa yang tidak pernah menjadi mangsa pengkhianatan oleh seseorang yang kita percayai?  Walau sesukar apapun kehilangan kepercayaan itu, ia tentu lebih teruk jika kita sendiri yang mengkhianati, atau dikhianati, oleh seorang ahli keluarga.

Kadangkala, kelihatannya lebih mudah untuk tidak mempunyai kaitan dengan kehilangan-kehilangan kita itu dan melarikan diri setelah kita berkeputusan bahawa hubungan itu tidak lagi berguna walau apa pun usaha telah dilakukan untuk membinanya semula.  Pasti, ianya tidak mudah apabila ia berkaitan dengan seorang ahli keluarga, contohnya seorang isteri atau suami.  Malah, anda boleh mengatakan bahawa salah satu daripada tujuan perkahwinan adalah untuk mengajarkan kepada kita satu pengajaran bagaimana membina semula kepercayaan setelah ia dipatahkan.

`Apabila kepercayaan dalam sesuatu hubungan itu telah dikompromikan, bagaimanakah kedua-dua kepercayaan dan perhubungan itu boleh disembuhkan dan diselamatkan?  1 Ptr. 5:6, 7; 1 Yoh. 4:18; Yak. 5:16; Mat. 6:14, 15.`

Membina semula kepercayaan yang telah hilang disamakan seperti sebuah perjalanan; anda harus melakukannya langkah demi langkah.  Perjalanan itu bermula dengan pengakuan ikhlas ke atas kesakitan itu dan pengakuan ke atas kebenarannya, apa sahaja kesalahannya dan siapa sahaja yang bersalah.

Apabila perzinahan menjadi penyebab perpecahan itu, penyembuhan bermula apabila pihak yang bersalah membuat pengakuan.  Sebagai sebahagian daripada proses kesembuhan, pengakuan harus disertai dengan keterbukaan penuh dari pihak yang telah mengkhianati.  Tidak ada lagi yang disembunyikan, jika tidak, apabila ia terbongkar (dan pasti ia akan terbongkar), ia akan membinasakan kepercayaan yang baru sahaja tumbuh semula.  Pada kali kedua kepercayaan itu dimungkiri, ia lebih sukar untuk sembuh berbanding pada kali pertama ia dimungkiri.

Membina semula kepercayaan mengambil masa dan perlu kesabaran.  Lebih serius kesalahan itu, lebih banyak waktu yang diperlukan untuk membaikinya.  Bersedialah menerima hakikat bahawa kadangkala ia terasa seperti anda telah maju dua langkah ke hadapan tetapi kemudian tiga langkah ke belakang.  Pada hari- hari tertentu, kita merasa bahawa ada harapan pada hari esok, dan keesokan harinya, kita merasa seperti ingin melarikan diri.  Ramai orang, bagaimana pun, berjaya membina semula hubungan yang rosak dan membina perkahwinan yang lebih dalam, lebih intim, lebih memuaskan, dan lebih gembira.

`Apakah prinsip-prinsip dalam menyembuhkan hubungan perkahwinan yang boleh digunakan dalam kes hilang kepercayaan dalam situasi yang berbeza?  Pada masa yang sama, apakah kemungkinan situasi, walaupun ada pengampunan, yang tidak ada lagi kepercayaan, atau sepatutnya tidak ada kepercayaan?`