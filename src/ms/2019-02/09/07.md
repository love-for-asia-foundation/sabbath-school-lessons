---
title:  Pemikiran Lanjut
date:   31/05/2019
---

Ramai yang menderita akibat dari ketagihan-ketagihan mereka.  Mereka menjadi hamba kepada nafsu-nafsu mereka dan kehilangan wang mereka, pekerjaan mereka, kesihatan mereka dan kebebasan mereka.  Namun Yesus datang untuk memberikan kebebasan dari dosa kepada kita dan dari segala ketagihan-ketagihan kita, dan “‘Jadi apabila Anak itu memerdekakan kamu, kamu pun benar-benar merdeka’” (Yoh. 8:36).  Yesus juga berjanji bahawa Dia akan sentiasa bersama dengan kita (Mat. 28:20, Yes. 43:2); jadi, kita tidak perlu bertarung dalam peperangan ini sendirian.  Malah, kita perlu ingat bahawa peperangan ini adalah peperangan Tuhan (1 Sam. 17:47), dan dia telah menjanjikan kemenangan (1 Ptr. 1:3-9).  Pada hari ini anda boleh memulakan perjalanan menuju kepada kemenangan atas ketagihan dan menerima kebebasan yang anda inginkan dan apa yang Tuhan kehendaki untuk anda.  Ini tidak bermaksud yang anda tidak perlu bertarung, dan ia juga tidak bermaksud bahawa, kadangkala, anda tidak gagal.  Namun berita baiknya adalah, selagi anda tidak berputus asa dengan Tuhan, Dia tidak akan berputus asa dengan anda.  Ya, tidak ada salahnya meminta bantuan dari para profesional juga.  Sama seperti Tuhan boleh menggunakan pakar perubatan untuk membantu anda dengan masalah-masalah kesihatan anda, Dia juga boleh menggunakan pakar kaunseling untuk membantu anda dengan ketagihan anda.

“Apabila kesusahan-kesusahan dan pencobaan-pencobaan mengelilingi kita, kita perlu lari kepada Tuhan, dan dengan yakin mengharapkan pertolongan dariNya, yang begitu gagah untuk menyelamatkan dan begitu kuat untuk membebaskan.  Kita harus memohon berkat Tuhan jika kita mahu menerimanya.  Berdoa adalah suatu tugasan dan suatu keperluan; namun apakah kita mengabaikan pujian untukNya?  Bukankah patut kita memanjatkan kesyukuran kepada si Pemberi kepada semua berkat-berkat kita?  Kita perlu memupuk rasa bersyukur.  Kita harus sering memikirkan dan menceritakan tentang kemurahan-kemurahan Tuhan, dan memuji serta memuliakan namaNya yang suci, bahkan pada waktu kita melalui waktu kedukacitaan dan penderitaan.”—Ellen G. White, Selected Messages, buku 2, ms. 268.

**Soalan-soalan Perbincangan**

`1.	Apakah peranan kemaafan dalam kehilangan kepercayaan dan dalam pemulihan perhubungan yang pecah?  Mat. 6:12-15; 18:21, 22. “Kasih…tidak menyimpan kesalahan orang lain” (1 Kor. 13:5).`

`2.	Apakah keuntungannya memikirkan dan menceritakan semula rahmat-rahmat Tuhan sewaktu kita melalui kesedihan dan penderitaan?`

`3.	Apakah cara-cara praktikal keluarga gereja anda, secara keseluruhan, boleh membantu mereka yang sedang bergelut dengan apa sahaja jenis kehilangan?`