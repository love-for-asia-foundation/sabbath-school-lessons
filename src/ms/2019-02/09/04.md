---
title:  Kehilangan Kepercayaan (Kesinambungan)
date:   28/05/2019
---

Satu cara lagi bagaimana kepercayaan itu hilang adalah melalui keganasan dalam rumahtangga.  Walaupun sukar untuk dicerna, penyelidikan mendedahkan bahawa rumah adalah satu-satunya tempat dalam masyarakat di mana keganasana paling dahsyat berlaku.  Keganasan keluarga menyerang pelbagai keluarga, termasuklah rumahtangga Kristian.  Keganasan adalah serangan dalam apa juga bentuk—lisan, fizikal, emosi, seksual, atau pengabaian secara aktif mahupun secara pasif—yang dilakukan oleh seorang atau lebih kepada seorang lagi anggota keluarga.

**Alkitab menceritakan kisah-kisah tentang keganasan rumahtangga, bahkan di kalangan umat-umat Tuhan.  Apakah pemikiran dan perasaan anda ketika membaca ayat-ayat ini?  Mengapakah, menurut pandangan anda, cerita ini disertakan di dalam Kitab Suci?**

`Kej. 37:17-28`

`2 Sam. 13:1-22`

`2 Raj. 16:3, 17:17, 21:6`

Sikap mendera adalah pilihan bawah sedar oleh seseorang untuk menunjukkan kuasa dan kawalan terhadap seorang yang lain.  Ia tidak boleh dijelaskan atau diterima atas alasan pengaruh alkohol, stres, keperluan untuk memenuhi keinginan seksual, keperluan untuk pengawalan amarah yang lebih baik, atau tingkah laku si mangsa.  Mangsa-mangsa tidak bertanggungjawab untuk menyebabkan si pendera untuk mendera.  Pendera memutarbelit dan memesongkan kasih, kerana “kasih tidak berbuat jahat” (Rm. 13:10).  Rawatan pakar boleh membantu membuat perubahan sikap seorang pendera, tetapi hanya berjaya jika si pendera bertanggungjawab di atas perbuatannya dan menginginkan bantuan.  Bagi mereka yang membuka dirinya di hadiratNya, Tuhan lebih dari mampu untuk membantu pendera berhenti mendera, untuk bertobat dari sikap dan perilaku mereka, untuk membuat pemulihan dalam apa juga cara yang mungkin, dan mendakap kualiti-kualiti kasih agape untuk menyembuhkan hati mereka sendiri dan untuk mengasihi orang lain (bandingkan Ef. 3:20).

`Cuba letakkan diri anda di tempat seseorang yang melalui pengalaman pahit kerana keganasan.  Apakah kata-kata penerimaan, penghiburan dan pengharapan yang anda ingin dengarkan?  Mengapakah penting untuk menyediakan tempat yang selamat dan keprihatinan dalam penerimaan daripada memberikan nasihat tentang bagaimana hidup dengan lebih baik dengan si pendera?`