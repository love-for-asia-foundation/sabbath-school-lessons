---
title:  Kehilangan Nyawa
date:   30/05/2019
---

Sebagai makhluk manusia, kita mengetahui realiti kematian.  Kita membaca tentangnya, kita melihatnya, dan bahkan kita sendiri mungkin pernah hampir berhadapan dengannya.	

`Baca 1 Korintus 15:26. Bagaimanakah kematian dijelaskan, dan mengapakah ia dijelaskan sedemikian rupa?`

Siapakah yang telah kehilangan seseorang yang dikasihi, tidak mengalami sendiri betapa kematian itu merupakan musuh yang hebat?  Namun di sisi lain, si mati mendapat “kebaikan”.  Jika, di dalam Tuhan, mereka menutup mata mereka dan dalam keadaan yang begitu tiba-tiba untuk mereka, mereka akan dibangkitkan kepada kekekalan. “Kepada umat percaya, kematian hanyalah hal kecil….  Kepada umat Kristian, kematian hanyalah tidur, suatu waktu yang sepi dan gelap.  Nyawa itu disembunyikan dengan Kristus dalam Tuhan, dan “‘apabila Kristus, yang merupakan hidup kita, akan datang, begitu juga kamu akan bangkit dengan Dia dalam kemuliaan.’ ”—Ellen G. White, The Desire of Ages, ms. 787.

Mereka yang hidup, terutama rakan-rakan atau anggota-anggota keluarga yang ditinggalkan, yang benar-benar memahami kesakitan dan kesedihan yang menyusul selepas kematian.  Kenyataannya, bersedih adalah suatu yang alamiah, suatu tindak balas yang normal kepada kehilangan.  Ia adalah penderitaan emosi yang kita alami apabila sesuatu atau seseorang yang kita sayangi diambil daripada kita.

Proses bersedih itu tidak sama untuk semua orang, tetapi secara umumnya kebanyakan orang akan melalui beberapa peringkat.  Reaksi pertama terhadap kematian seorang yang dikasihi adalah kejutan dan penafian, walaupun kematian sudah dijangkakan.  Kejutan merupakan perlindungan emosi anda daripada terlalu terkejut dengan kehilangan tersebut, dan ia mungkin berpanjangan selama dua hingga tiga bulan.  Anda juga mungkin melalui waktu di mana fikiran anda sentiasa tertumpu kepada orang yang dikasihi yang telah pergi itu, walaupun ketika melakukan tugasan-tugasan harian yang biasa-biasa.  Perbicaraan juga sering mengarah kepada orang yang dikasihi dan telah pergi itu.  Waktu ini mungkin akan berpanjangan dari enam bulan sehingga kepada satu tahun.

Peringkat yang sayu dan murung ini adalah waktu yang lama untuk bersedih, kemungkinan peringkat paling menyakitkan dan berpanjangan kepada orang yang berduka ini, waktu di mana anda secara perlahan-lahan menerima hakikat kehilangan tersebut.  Sewaktu dalam peringkat ini, anda mungkin mengalami emosi yang bercampur-baur, seperti marah, merasa bersalah, kesal, sedih, dan khuatir.  Tujuan untuk berduka bukanlah untuk menghilangkan segala ingatan-ingatan yang menyakitkan tentang orang yang telah pergi.  Dalam peringkat akhir pemulihan ini, anda mula mempunyai minat yang diperbaharui dalam aktiviti-aktiviti seharian dan mula berfungsi seperti selalunya dari hari ke hari.

`Apakah kata-kata penghiburan yang anda dapati di dalam ayat-ayat berikut?  Rm. 8:31-39, Why. 21:4, 1 Kor. 15:52-57.`