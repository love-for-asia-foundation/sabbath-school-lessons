---
title:  Belajar dari Kesilapan Seorang Raja
date:   16/06/2019
---

`Baca tentang cerita penyembuhan Raja Hizkia dan lawatan wakil-wakil dari Babel.  2 Taw. 32:25, 31; Yes. 38; 39.`

Kitab Suci menyatakan bahawa utusan-utusan itu tertarik hati dengan peristiwa kesembuhan Raja Hizkia yang penuh dengan mukjizat.  Bagaimanapun, Hizkia nampaknya berdiam diri tentang pengalaman penyembuhannya.  Dia tidak menekankan hal-hal yang akan membuka hati para utusan yang penuh pertanyaan ini kepada pengetahuan tentang Tuhan yang benar.  Perbedaan di antara rasa syukur di atas kesembuhannya di dalam Pasal 38 dan sikap mendiamkan diri tentang penyembuhan itu dalam Pasal 39, sangat ketara.

“Tuhan meninggalkannya untuk menguji dia.”  Lawatan negara ini merupakan satu acara yang begitu penting; namun, tidak ada catatan oleh nabi-nabi mahupun imam-imam yang memberitahukan tentang Raja Hizkia memohon bimbingan istimewa dalam doa sebelumnya untuk perkara ini.  Begitu juga, Tuhan tidak campur tangan.  Bersendirian, jauh dari mata masyarakat, tanpa nasihat dari penasihat-penasihat agama, Hizkia dengan jelas membiarkan pekerjaan Tuhan dalam kehidupannya dan dalam kehidupan bangsanya lari dari fikirannya.  Tujuan para sejarah dalam 2 Tawarikh 32:31 adalah mungkin untuk memperlihatkan betapa mudah berkat Tuhan boleh dianggap remeh dan betapa cenderung penerima-penerima anugerahNya merasa kecukupan diri.

`Berikut adalah beberapa pengajaran tentang kesetiaan dalam kehidupan rumahtangga yang boleh diambil dari pengalaman Hizkia.  Apa perkara lain yang anda boleh fikirkan?`

Setiap lawatan di rumah-rumah Kristian merupakan satu kesempatan untuk orang lain bertemu dengan pengikut-pengikut Kristus.

Biasanya, sedikit pelawat yang berbicara tentang hal-hal kerohanian dengan terbuka.  Orang-orang Kristian harus peka dan mencari jalan yang sesuai dengan keadaan untuk mengongsikan berita gembira itu.

Umat Kristian tidak dipanggil untuk memperlihat-lihatkan harta kekayaan atau pencapaian-pencapaian mereka, walaupun mereka mungkin mengakui semuanya itu adalah berkat-berkat dari Tuhan.  Mereka dipanggil untuk “memberitakan perbuatan-perbuatan yang besar dari Dia, yang telah memanggil kamu keluar dari kegelapan kepada terangNya yang ajaib” (1 Ptr. 2:9) atau, untuk menggunakan pengalaman Hizkia sebagai simbolik, untuk menyatakan bahwa mereka di ambang kematian, tetapi Kristus telah menyembuhkan mereka; mereka telah mati dalam dosa, dan Kristus membangkitkan mereka dan memberikan mereka tempat di sorga (Ef. 2:4-6).

`Dalam cara pakah anda boleh menggunakan rumah anda untuk bersaksi orang lain?  Bagaimanakah anda boleh mengongsikan iman anda dalam Krisuts lebih berani kepada tetamu-tetamu yang berkunjung di rumah anda?`