---
title:  Keluarga yang Pertama
date:   17/06/2019
---

Penerima-penerima pertama yang menyambut perkongsian injil kita, secara semulajadinya, adalah orang-orang di dalam keluarga kita.  Tidak ada ladang misi yang lebih penting dari ini.

`Apakah kesimpulan yang boleh didapati dari Yohanes 1:40-42 tentang mengongsikan iman di rumah?  Lihat Ul. 6:6, 7; Rut 1:14-18.`

Laporan Mengujakan.  Andreas melakukan lebih dari setakat melaporkan; dia mengatur agar saudara lelakinya, Simon, bertemu dengan Yesus.  Sebuah laporan yang sungguh mengujakan tentang Yesus dan satu pengenalan untukNya sebagai seorang manusiaâ€”sungguh satu rumus yang mudah untuk mengongsikan khabar injil dengan saudara-mara di rumah kita!  Selepas pengenalan tersebut, Andreas berundur.  Bermula dari saat itu, Yesus dan Petrus mempunyai perhubungan mereka sendiri.

Membantu anak-anak memulakan iman.  Anak-anak di rumah sering boleh terlepas pandang sebagai penerima usaha-usaha perkongsian injil.  Ibu bapa membuat tanggapan salah dengan berfikir bahawa anak-anak secara sendirinya akan belajar mengamalkan kehidupan rohani dari keluarga.  Perkara ini tidak seharusnya dipandang remeh.  Sementara anak-anak dan orang-orang muda belajar dari teladan yang mereka perhatikan, adalah juga benar bahawa anggota-anggota keluarga yang lebih muda dalam keluarga Tuhan ini perlu perhatian secara individu dan memerlukan peluang untuk diperkenalkan secara peribadi kepadaNya.  Ulangan 6 mendesak dalam perkara ini: Perhatian harus diberikan kepada jenis pendidikan agama yang paling berkesan.  Amalan-amalan rohani secara tetap dalam kebaktian peribadi dan keluarga harus digalakkan di rumah.  Masa dan usaha-usaha yang gigih harus diutamakan demi untuk anak-anak dan orang-orang muda.

`Apakah yang kita pelajari dari usaha-usaha penginjilan Naomi?  Rut 1:8-22.`

Rut pernah melihat Naomi pada saat-saat hidupnya paling sedih: ketika dia cuba menyuruh anak menantunya pergi dan pada ketika dia, dalam keadaan marah dan tertekan, berseru kepada Tuhan sambil meluahkan rasa kehilangannya (Rut 1:15, 20, 21).  Tidak ada kesaksian lain sehebat kesaksian Rut yang boleh kita berikan untuk memperlihatkan bahawa orang muda boleh bertemu dan membuat komitmen kepada Tuhan yang sempurna, walaupun Dia diperkenalkan oleh ibu bapa yang tidak sempurna.

`Bagaimanakah saranan bahawa rumah itu adalah ladang misi yang paling penting memberi kesan kepada sikap anda terhadap orang-orang yang tinggal bersama dengan anda?  Bersama-sama sebagai sebuah keluarga, sediakan satu senarai usaha-usaha spesifik yang boleh keluarga anda lakukan untuk menuntun saudara-mara yang belum menerima keselamatan kepada Kristus.`