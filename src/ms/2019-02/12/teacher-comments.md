---
title:  Komen Guru
date:   21/06/2019
---

#### Ringkasan

Kita telah mendengar mengenai “saksi senyap” yang tidak nyata yang sepatutnya dipancarkan oleh orang Kristian ke mana sahaja kita pergi.  Ini menyebabkan orang berduyun dan bertanya kepada kita, “Apa yang ada pada kamu yang berbeza? Saya mahu sebahagian daripadanya”.  Kemudian kita beritahu mereka mengenai Yesus, seterusnya penukaran agama menyusuli.  Tidak diragui, kesaksian mengesahkan fenomena ini berlaku, tetapi pada umumnya, sekiranya kita jujur, senario ini merupakan lagenda Kristian bandar yang telah meninggalkan ramai umat Adventist, menunggu bertahun-tahun untuk berlaku. Sementara itu, terdapat perasaan bersalah menyelinap dalam diri seseorang yang tertanya-tanya mengapa “saksi senyap’ dia tidak kuat benar untuk mendapatkan perhatian.

Terdapat satu tempat keberkesanan “saksi senyap” ini, ia kelihatannya mempunyai potensi terbesar untuk menarik perhatian dunia – tempat itu ialah keluarga Kristian.  Keluarga Kristian yang dimaksudkan ini ialah keluarga Kristian yang tidak berkaitan dengan model dua semasa yang amat tertekan, ibu bapa yang terlalu bekerja keras, dengan anak yang terabai, tidak berdisiplin dan terlebih rangsang, akan kelihatan seperti lampu neon pada waktu malam.  Ibu bapa yang harmoni antara satu sama lain, anak-anak yang patuh dengan riangnya, semangat kebahagian dan kepuasan – semua pasti boleh dengan prinsip-prinsip Ilahi dan dengan adanya Tuhan, memiliki pengaruh dalam dunia masa kini yang sukar ditandingi.

Oleh sebab keluarga-keluarga pada hari ini merupakan unit yang berkaitan, Kristus boleh bersinar menerusi mereka, yang menjadikan mereka saksi yang unik.  Pelajaran ini mengakui potensi dan memegang keutamaan memfokuskan keluarga sebagai ladang pelayanan yang pertama.  Ini dipandang dari konsep modeling dan teladan sebagai kaedah untuk mempengaruhi orang lain di dalam dan di luar lingkungan keluarga.  Akhirnya, pelajarana ini mempertimbangkan layanan yang baik sebagai satu pengaruh yang menghubungkan keluarga Kristian dengan dunia.

#### Komentar Alkitab

**Ayat Alkitab**

“dan Allah berfirman kepada mereka (lelaki dan perempuan itu), Beranakcuculah dan bertambah banyak penuhilah bumi dan taklukkanlah itu”

Kuiz:  Apakah ayat Alkitab di atas diucapkan sebelum kejatuhan manusia atau selepas?  Ayat berkenaan ialah Kejadian 1:28. Oleh itu, ayat Alkitab ini diucapkan sebelum kejatuhan manusia.  Kepentingan masa tersebut ialah, bahawa rancangan Ilahi berkenaan dengan keluarga dimulakan di Eden.  Sungguhpun Eden bukannya tempat kediaman lagi, tetapi apabila kita mengambil bahagian dalam keluarga, kita dipanggil untuk memiliki hubungan institusi yang bersifat taman Eden memanggil kita kembali ke Firdaus.  Keluarga masih mengekalkan pantulan kemuliaan Eden.  Pantulan-pantulan ini masih bergema dengan kerajaan Tuhan dan merupakan indikator bagi Eden baru, lebih gemilang daripada Eden yang pertama (Wahyu 21:2, 22:2).  Kuasa ini merupakan satu sebab keluarga-keluarga yang taat kepada keagamaan boleh menarik kalangan orang tidak percaya.  Mungkin itu satu-satunya bayangan sorga yang mereka lihat.

“Maka Allah menciptakan manusia itu menurut gambar-Nya menurut gambar Allah diciptakan-Nya dia: laki-laki dan perempuan diciptakan-Nya mereka”. Kej 1 :27

Lelaki dan wanita ini bersama-sama, dilihat dalam keluarga, dapat menunjukkan bagaimana dimensi hubungan Allah.  Dengan itu, adalah penting keluarga-keluarga mengutamakan keluarga mereka sendiri. Keluarga menampilkan imej Kristus.  Potensi ini menyemai nilai yang tidak terkita dan suci.  Sewajarnya tidak ada program gereja atau tanggungjawab di luar yang boleh mencampuri penyemaian nilai-nilai untuk mengekalkan keluarga yang sihat dan gembira.  Berapa banyak kejadian yang harus dikongsikan daripada orang dewasa yang memberikan semua masa mereka kepada tugas-tugas gereja, yag hanya kehilangan anak-anak mereka, yang menyatakan telah diabaikan.

Tetapi mungkin ada yang memberi respon bahawa pengorbanan keluarga penting untuk penginjilan dan penyelamatan jiwa.  Untuk mengakhiri ilusi ini buat selama-lamanya, ambil perhatian bagi pengalaman ini.  Lee Venden menceritakan perbualan yang dia lalui beberapa tahun yang lampau dengan seorang pemimpin gereja pada masa itu, yang merupakan penolong kepada Presiden Divisi Seventh-day Adventist Amerika Utara.

“Kami memperkatakan kajiselidik NAD (North American Division of Seventh-day Adventist) secara terperinci, keputusannya adalah meninggalkan perasaan seperti angin telah menolak mereka.  Kemungkinan pernyataan yang mengejutkan ialah jika sejak penubuhan gereja, satu-satunya pertumbuhan dalam keanggotaan NAD ialah secara biologi, dan sekiranya kita dapat mengekalkan 80 peratus belia kita, keanggotaan di Amerika Utara pada masa perbualan ini, boleh melebihi 8 juta” (dipetik daripada kiriman e-mel peribadi dengan Lee Venden).  Keanggotaan semasa NAD ialah 1.24 juta pada than 2017, anda bolehlihat betapa memeranjatkan statistik ini.  Jumlah ini sama dengan lebih daripada 600 peratus pertambahan kepada keanggotaan NAD pada hari ini.

Ringkasnya, kasih merupakan teras definisi bagi Tuhan dan istilah hubungan, ia difahami mengapa manusia dalam perhubungan mempunyai kelebihan untuk mempamerkan imej Kristus.  Keluarga bermula sebelum dosa, dengan itu boleh melayani sebagai sebuah alam Firdaus yang lalu.  Sebagai tambahan apabila tujuan Tuhan dijadikan sebagai keutamaan dalam kehidupan keluarga, ia boleh menjadi pengaruh penyelamatan jiwa dalam dunia ini.  Kehidupan keluarga merupakan nilai yang tidak terkira dalam perkara ini.  Tetapi bagaimana dunia dapat berhubungan dengan pandangan mini sepintas lalu terhadap Syurga di atas bumi?  Jawaban:  Layanan Baik

**Layanan Baik**

Apakah layanan baik? Kamus mengatakan layanan baik ialah sambutan mesra terhadap tetamu atau orang asing.  Menyediakan tetamu dengan makanan, rehat dan persahabatan sudah pastinya nilai yang diamalkan secara menyeluruh dan seharusnya tidak berkurang dalam kalangan penduduk Kristian.  Walau bagaimanapun, sebagai Kristian, ada kekhuatiran bagi jiwa-jiwa orang, begitu juga dengan keperluan fizikal.  Kekhuatiran ini menambah nuansa kepada makna dan amalan layanan mesra dalam konteks Kristian.

Pertama, soalan yang timbul: Orang asing yang manakah menerima sambutan mesra?”  Soalan ini kedengarannya mengimbas kembali pertanyaan yang disoal kepada Yesus:  “Siapakah tetanggaku? (Lukas 10:29).  Perkaitan antara dua soalan ini dapat membantu kerana jawaban Yesus dalam perumpamaan orang Samaria yang baik adalah wajar, walaupun sukar untuk diterima, putaran dalam layanan baik.  Putaran itu ialah Yesus memutarkan soalan itu kepada pangkalnya.  Dia lebih suka memberikan soalan yang berubah secara perlahan-lahan daripada “Apakah jenis orang yang akan kamu terima?”  kepada “Jenis apakah orang yang akan kamu jadi?”  Sepanjang garisan pelayanan dan titik permulaan di atas yang Yesus peruntukkan, pelajaran Khamis pada minggu ini mengatakan, “menggunakan rumah sebagai pelayanan mungkin daripada hanya menjemput tetangga untuk hidangan makanan kepada layanan baik yang lebih radikal dengan meminjamkan bilik kepada mangsa yang didera.

Zakheus merupakan satu kes dalam satu titik poin – seorang pencuri berkolar putih menerima penghormatan yang tidak diduga daripada Yesus (Nabi dan Rabi yag terkenal) datang ke rumahanya untuk makan tengah hari (Lukas 19: 5 0 – tidak ada khotbah, tidak ada belajar Alkitab, hanya gerak isyarat layanan mesra. (Nota: contoh ini merupakan layanan baik yang diterbalikkan, kerana Yesus menjemput diri-Nya sendiri ke rumah Zakheus, tetapi prinsip ini kekal kerana Yesus menunjukkan sokongan kepada orang yang disingkirkan oleh masyarakat.

Apabila layanan mesra menjadi pernyataan limpah kurnia kepada mereka yang disingkirkan, ia dibina semula daripada standard amalan budaya (i.e.  “Bahkan orang-orang bukan Yahudi pun melakukannya” (Lihat Mat 5:47), ESV) kepada suatu masa dengan makna kekal yang mungkin.  Tajuk pelajaran minggu ini menyoal: “Apa yang mereka lihat di rumahmu?” Tidak ada, jika kita belum mengundang sesiapa.  Tetapi jika kita telah mengundang, undangan itu sendiri boleh menjadi seperti panggilan Tuhan yang berbelas kasihan, tanpa mengira keadaan masa lalu atau sekarang.  Jika mereka melihat semangat dan bertenaga dalam lingkungan rumah tangga berkenaan, mementingkan hal-hal kerohanian, ini sudah cukup mewujudkan keinginan mereka yang meluap-luap untuk hidup baru dan dunia baru.

**Penerapan Hidup**

Banyak masyarakat kelihatannya membuat pelaburan dalam kepentingan pendidikan, kerjaya, mobiliti yang meningkat, pangkat, kekayaan dan bahkan khidmat masyarakat.  Memupuk keluarga yang sihat jarang sekali mendapat keutamaan.  Mengorbankan sebarang perkara daripada keutamaan semata-mata untuk masa yang berkualiti bersama keluarga hampir tidak didengar berlaku.  Akibatnya rumah kelihatannya elok di luar, tetapi jangan mengamati keadaan dalam rumah tersebut, kerana keluarga itu mungkin dalam keadaan kucar-kacir.  Keadaan ini harus dihindari.  Kehidupan kekal anak-anak dan pasangan hidup dipertaruhkan, belum mengambil kira lingkungan komuniti yang melihat dan memperkatakan keluarga berkenaan dalam pandangan mereka.  Di sini ada beberapa soalan untuk memulakan perbincangan untuk mengutamakan keluarga demi kerajaan Tuhan (dan kebahagiaan semua orang).  

1.	Pada akhir pelajaran Khamis, pertanyaan yang mendalam disoal, “Berapa ramai orang, pada akhir hidup mereka telah menginginkan mereka menghabiskan lebih banyak masa di pejabat dan sedikit masa untuk keluarga?  Apakah yang boleh dilakukan sekarang untuk mengelakkan keadaan ini menjadi satu kesaksian malang (Pejabat vs. Keluarga) pada tahun-tahun persaraan anda?
2.	Layanan mesra yang radikal boleh melibatkan keprihatinan akan keselamatan keluarga.  Apakah persediaan yang boleh dilakukan dalam situasi seperti ini?
3.	Layanan mesra boleh diperlihatkan oleh gereja setempat, begitu juga dengan rumahtangga.  Bagaimana mungkin gereja dapat diketahui dengan layanan mesra dalam lingkungan komunitinya.