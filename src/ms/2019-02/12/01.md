---
title:  Apa yang telah Mereka Lihat dalam Rumahmu?
date:   15/06/2019
---

### Baca untuk Pelajaran Minggu Ini
Yesaya 38; 39; 1 Kor. 7:12-15; 1 Ptr. 3:1, 2; Ibr. 6:12; 13:7; 3 Yoh. 11; Yes. 58:6, 7, 10, 12.

> <p>Ayat Hafalan</p>
> “Tetapi kamulah bangsa yang terpilih, imamat yang rajani, bangsa yang kudus, umat kepunyaan Tuhan sendiri, supaya kamu memberitakan perbuatan-perbuatan yang besar dari Dia, yang telah memanggil kamu keluar dari kegelapan kepada terangNya yang ajaib” (1 Petrus 2:9).

Mungkin kitatelah mencapai, syukur kepada Tuhan, peringkat kehidupan kita di mana semuanya berjalan dengan baik (sekurang-kurangnya pada saat ini): keluarga yang elok, pekerjaan yang baik, begitu juga dengan kesihatan dan kewangan.  Atau, mungkin tidak?  Mungkin rumah anda, untuk sekarang ini, berada dalam kesakitan, pergolakan?  Apapun ia, apabila seseorang datang melawat rumah anda, seperti perwakilan-perwakilan dari Babel yang datang melawat Raja Hizkia, apakah jawapan yang boleh diberikan kepada soalan yang diutarakan oleh Nabi Yesaya kepada raja kemudiannya: “‘Apakah yang telah dilihat mereka di istanamu?’” (Yes. 39:4).

Apa yang telah dilihat orang dalam rumahmu?  Apa yang telah malaikat-malaikat surgawi lihat?  Roh seperti apakah yang diam di dalam rumah kita?  Bolehkah seseorang “menghidu” wangian doa?  Apakah ada kebaikan, kemurahan, kasih, atau pun ketegangan, kemarahan, kebencian, kepahitan dan kekacauan?  Apakah seseorang itu akan pergi sambil berfikir bahawa Yesus ada di dalam rumah ini?

Ini adalah soalan-soalan penting untuk kita tanyakan kepada diri kita; seperti apa rumahtangga yang telah kita bina itu.  Pada minggu ini, kita akan melihat kepada beberapa isu yang boleh membuatkan kehidupan di dalam rumah itu indah, walaupun berada dalam ketegangan dan pergelutan yang tidak dapat dielakkan oleh rumahtangga-rumahtangga pada hari ini.

_*Selidiki pelajaran pada minggu ini untuk bersedia bagi Sabat, 22 Jun._