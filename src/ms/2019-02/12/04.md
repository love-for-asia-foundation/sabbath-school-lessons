---
title:  Kedamaian yang Memenangi
date:   18/06/2019
---

`Apakah nasihat yang diberikan oleh Perjanjian Baru untuk perkahwinan-perkahwinan yang dipisahkan oleh agama?  1 Kor. 7:12-15; 1 Ptr. 3:1,2.`

Berkat menjadi seorang pasangan Kristian.  Dalam 1 Korintus, Paulus menjawab kerisauan penganut-penganut yang telah bertaubat dan masih mengekalkan perkahwinan mereka dengan pasangan yang tidak beriman, iaitu kerisauan bahawa perkara ini menjijikkan bagi Tuhan atau mencemarkan diri dan anak-anak mereka.  Tentu sekali tidak, kata Paulus.  Kesucian dan keintiman perkahwinan akan berterusan walaupun salah satu pasangan telah bertaubat.  Kehadiran satu pasangan Kristian dalam keluarga “menyucikan” pasangan yang seorang lagi dan juga anak-anak pasangan ini.  Kata “menyucikan” perlu dimengerti dalam erti kata bahawa pasangan-pasangan yang tidak beriman itu turut menerima berkat-berkat anugerah apabila tinggal bersama dengan pasangan-pasangan Kristian.

Walaupun menyayatkan hati, ada pasangan yang tidak beriman ini mungkin akan mengambil keputusan untuk meninggalkan perkahwinan itu.  Walaupun akibat-akibatnya pasti serius, kata penuh belas kasihan Tuhan kita—yang sentiasa menyokong kebebasan untuk memilih umat manusia—adalah “biarkan dia berbuat demikian”.  Orang yang beriman “dalam hal yang demikian saudara atau saudari tidak terikat” (1 Kor. 7:15).

Dipanggil untuk hidup dalam damai.  Keutamaan yang jelas oleh Firman Tuhan adalah bahawa walau apapun cabaran-cabaran yang dihadapi oleh rumah yang terpisah disebabkan oleh kerohanian, mungkin ada cara untuk damai Kristus bertakhta di situ.  Pengharapan itu adalah untuk menjaga agar perkahwinan itu tetap teguh, untuk membuktikan kemenangan injil di tengah-tengah kesulitan, dan mewujudkan rasa selesa kepada pasangan yang telah menjadi satu daging dengan pasangan yang beriman itu, walaupun dia sendiri tidak beriman.

`Apakah kemungkinan batasan-batasan tanggungjawab si suami atau isteri kepada pasangan yang tidak beriman?`

Kasih pernuh kebaikan, kesetiaan tidak berbelah bahagi, pelayanan dengan kerendahan hati, dan saksi yang memenangkan dari sebelah yang beriman, melahirkan kesempatan terbesar untuk memenangi jiwa pasangan bukan Kristian.  Penurutan dalam sebuah keluarga Kristian lahir dari rasa hormat kepada Kristus (bandingkan Ef. 5:21).  Apabila seorang pasangan, dalam hal merendahkan diri kepada seorang pasangan yang tidak beriman, kesetiaan yang pertama adalah selalu kepada Kristus.  Kesetiaan seperti tuntutan Tuhan kepada setiap orang tidak memerlukan seorang pasangan menderita penderaan di tangan pasangan yang ganas.

`Apakah ada seseorang di gereja anda yang bergumul kerana pasangannya bukan beriman?  Jika ada, apakah cara-cara praktikal anda mungkin boleh menghulurkan bantuan?`