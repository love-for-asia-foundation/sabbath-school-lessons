---
title:  Kehidupan Keluarga adalah untuk Mengongsikan
date:   19/06/2019
---

`Dalam ayat-ayat yang berikut, jejaki dalam Perjanjian Baru penggunaan kata “menurut” (KJV) atau “meniru” (NIV).  Apakah yang diberitahukan oleh ayat-ayat ini kepada kita tentang proses menjadi dan bertumbuh sebagai seorang Kristian?  Menurut anda, apakah yang ayat-ayat ini katakan tentang hubungan di antara menjadi teladan dan menjadi saksi?  1 Kor 4:16, Ef. 5:1, 1 Tes.1:6, Ibr. 6:12, 13:7, 3 Yoh. 11.`

Penekanan Perjanjian Baru kepada peniruan mengakui kepentingan teladan dalam proses pembelajaran.  Orang-orang cenderung untuk menjadi seperti siapa atau seperti apa yang mereka lihat.  Prinsip ini boleh diaplikasikan kepada perhubungan secara umum dan terutamanya di dalam rumah, di mana perbuatan meniru adalah perkara yang biasa berlaku.  Anak-anak meniru ibubapa dan adik-beradik mereka; pasangan yang telah berkahwin juga sering meniru satu sama lain.  Konsep ini memberikan satu petunjuk bagaimana pasangan suami isteri dan anggota-anggota keluarga boleh menjadi saksi Kristian kepada pasangan-pasangan dan keluarga-keluarga yang lain.

Kuasa pengaruh sosial.  Kita menjadi saksi dari rumah apabila kita menyediakan peluang kepada orang lain untuk memerhatikan kita dan mengongsikan pengalaman rumahtangga kita dalam beberapa cara.  Ramai yang tidak menunjukkan contoh hubungan perkahwinan dan hubungan keluarga yang baik untuk dijadikan teladan.  Di rumah kita, mereka seharusnya melihat bagaimana roh Yesus bekerja untuk membuat perubahan.  “Pengaruh sosial,” tulis Ellen White, “merupakan kuasa yang ajaib.  Kita boleh menggunakannya jika kita mengkehendakinya sebagai alat untuk menolong mereka yang ada di sekitar kita.”—The Ministry of Healing, ms. 354.

Sementara pasangan yang sudah berkahwin menjemput pasangan-pasangan lain untuk makan bersama, bersahabat, atau belajar Alkitab, atau apabila mereka bersama-sama menghadiri program tentang pertumbuhan hubungan dalam perkahwinan, pelawat-pelawat itu sedang melihat satu teladan.  Sikap saling memahami, sokong-menyokong, berkomunikasi, penyelesaian konflik, dan penerimaan perbezaan-perbezaan yang dperlihatkan memberi kesaksian tentang kehidupan keluarga dalam Kristus.

`Dalam konteks ini, bagaimanapun, apa yang harus kita sentiasa berhati-hati?  Yer. 17:9, Yoh. 2:25, Rm. 3:23.`

Mengikut orang percaya yang mengikut Yesus.  Semua teladan yang ditunjukkan oleh manusia tidak sempurna; bagaimanapun, kesaksian keluarga Kristian bukan segala-galanya tentang pemodelan kesempurnaan yang mutlak.  Pengertian Perjanjian Baru tentang peniruan adalah panggilan kepada individu-individu untuk mengikut orang percaya yang mengikut Yesus.  Tujuannya adalah supaya individu-individu itu memahami iman Kristian apabila mereka melihatnya ditunjukkan di dalam kehidupan orang lain, manusia yang juga boleh melakukan kesilapan.

`Apakah yang anda boleh lakukan untuk menjadikan rumah anda menjadi teladan yang lebih baik untuk kesaksian Kristian?`