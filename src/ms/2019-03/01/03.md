---
title: Suatu Dunia yang Sempurna
date: 01/07/2019
---

Walaupun kita tidak dapat menjelaskan mengapa kejahatan muncul (kerana tiada pembuktian untuk kewujudannya), Alkitab menyatakan bahawa ia bermula di dalam hati Lucifer di syurga. Selain daripada pandangan menarik yang kita perolehi daripada tulisan Ellen G. White (lihat, misalnya, bab "Asal-Usul Kejahatan" dalam The Great Controversy), Alkitab tidak memberitahu kita lebih lanjut tentang bagaimana ia bermula di syurga. Firman Tuhan lebih nyata jelas meskipun berhubungan dengan bagaimana ia muncul di bumi.

`Baca Kejadian 1. Apakah pandangan anda tentang maksud daripada pernyataan berulang bahawa “Tuhan melihat bahwa semuanya itu baik”? Lihat Kej. 1:4, 10, 12, 18, 25, dan 31.`

Walaupun semuanya ditulis selepas Kejatuhan, Alkitab dipenuhi dengan perayaan dunia semulajadi ini seperti dalam Ayub 38 dan Mazmur 148. Dan kita mesti ingat bahawa ini tidak ditulis sebagai sekilas pandang melihat kembali bagaimana rupanya dunia apabila ia mula-mula dicipta dan sebelum dosa; ianya ditulis dalam keadaan semasa, merayakan perkara baik yang masih kelihatan di dalam dunia kita.

Kristus juga menyatakan teladan tentang kebaikan dan keprihatinan Tuhan daripada dunia semulajadi (lihat sebagai contoh Mat. 6:26, 28-30) dengan memuji kedua-dua kebergantungan kita kepada Tuhan dan satu penghargaan terhadap pemberian-pemberian sederhana yang mengelilingi kita dengan keajaiban.Jika kita membuka mata kita dan memandang kepada kehebatan penciptaan, kita dapat melihat bahawa kita adalah penerima-penerima sejati hadiah-hadiah yang menakjubkan daripada Pencipta kita. Sambutan kita walaupun di tengah-tengah pencobaan, seharusnya adalah terima kasih, kesyukuran dan penyerahan yang rendah hati kepada Pemberi Hadiah itu.

Sebagai umat Seventh-day Adventist iaitu yang meraikan Penciptaan dan menantikan kedatangan Kerajaan Tuhan, kita harus menyedari bahawa keindahan, sukacita dan kebaikan yang kita lihat dan alami di dalam dunia adalah sekilas pandang apa yang dunia kita pernah ada dan akan ada lagi kelak.

`Di dalam pengalaman anda tentang dunia semulajadi, apakah yang anda hargai secara khusus tentang keajaiban-keajaiban Penciptaan? Di dalam kehidupan harian anda, bagaimanakah anda mampu untuk mengenali Tuhan dengan lebih baik melalui keajaiban-keajaiban dunia semulajadi?`