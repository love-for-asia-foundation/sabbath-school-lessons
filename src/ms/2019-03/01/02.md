---
title: "Tuhan: Sekilas Pandang Penciptaan"
date: 30/06/2019
---

Dunia ini dan semua hidupan di dalamnya, kehidupan kita sendiri dan semua yang kita lakukan dengannya, kehidupan setiap orang di sekeliling kita dan bagaimana kita berinteraksi dengan orang lain, kehidupan itu sendiri dan bagaimana ianya dihidupkan yang terbaik – semua ini bermula dengan Tuhan, “ ‘Sebab di dalam Dia kita hidup, kita bergerak, kita ada’ ” (Kisah 17:28).

Cerita Alkitab mengenai kehidupan bermula dengan kata-kata berikut: “Pada mulanya Tuhan menciptakan langit dan bumi” (Kej. 1:1).Dan kenyataan bahawa Diamengucapkannya menunjukkan kewujudan terhadap suatu kekuatan dan proses yang kita tidak dapat bayangkan.

Namun, Tuhan tidak menciptakannya dari jarak jauh; Dia terlibat secara intim terutamanya dalam hal mencipta manusia yang pertama (lihat Kej. 2:7).

`Baca cerita penciptaan manusia pertama dalam Kejadian 1:26-31. Apakah perkara-perkara penting yang cerita ini beritahukan kita tentang Tuhan? Apakah perkara-perkara penting yang ia beritahukan kita tentang orang?`

Ianya sering dikatakan bahawa banyak hal yang kita boleh pelajari tentang Tuhan dengan meluangkan waktu berada di alam semulajadi, dengan melihat ciptaanNya dan seklias pandang melihat di dalamnya sifat Pencipta itu sendiri. Tetapi kita juga dapat melihat sekilas pandang tentang bagaimana Tuhan menciptakan dunia dengan meneliti cara pemahaman kita tentang Tuhan itu sendiri. Sebagai contoh, jika Tuhan adalah Tuhan yang teratur, kita harus menjangkakan untuk menemui keteraturan itu di dalam ciptaanNya. Atau jika kita percaya bahawa Tuhan adalah Tuhan yang memiliki kreativiti, kita tidak perlu terkejut menemui contoh luar biasa kreativiti di dalam dunia yang diciptakanNya.

Demikian pula, kita percaya bahawa Tuhan adalah Tuhan atas hubungan dan oleh itu, kita menemukan hubungan itu sebagai unsur utama bagaimana Tuhan menyatukan dunia. Dia menciptakan setiap unsur dunia dalam kaitannya dengan hasil ciptaan yang lain. Dia menciptakan binatang dalam keharmonian hubungan. Dia menciptakan manusia dalam hubungan dengan diriNya dengan satu sama lain dan dengan ciptaan yang lain.

Sementara pemahaman kita tentang Tuhan terhad dalam banyak hal, apa yang kita dapat lihat tentang sifatNya seharusnya mendorong kita untuk mempertimbang semula bagaimana dunia seharusnya wujud.

Sejauhmanakah ia membantu pemahaman kita tentang dunia untuk dapat melihatnya sebagai satu gambaran sifat Tuhan disebalik segala kerosakan akibat dosa yang sangat jelas kelihatan?