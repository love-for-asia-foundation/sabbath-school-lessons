---
title: Jaringan Keluarga Kemanusiaan
date: 04/07/2019
---

Dengan kedatangan dosa, ia tidak mengambil masa yang lama bagi dunia untuk lebih jauh rosak. Dinyalakan oleh kecemburuan, salah faham dan kemarahan, terjadilah pembunuhan pertama melibatkan sepasang adik-beradik lelaki. Ketika Tuhan menanyakan Kain tentang dosanya, jawapannya mungkin ironis dan retorik— “'Apakah aku penjaga adikku?'” (Kej. 4: 9)—dan jawaban yang tersirat oleh pertanyaan awal Tuhan adalah, “Ya, sudah tentu engkau adalah penjaga saudaramu.”

`Baca Amsal 22:2. Apakah yang dimaksudkan di dalam pernyataan sederhana yang kelihatan ini? Apakah yang ia beritahukan kepada kita tentang hubungan kita dengan sesama manusia?`

Setiap orang yang kita temui adalah salah satu ciptaan Tuhan, diciptakan menurut gambarNya dan sebagian daripada rangkaian hubungan yang menghubungkan kita semua dalam ciptaan Tuhan meskipun ianya retak dan rosak. “Kita semua terjalin bersama dalam jaringan kemanusiaan. Kejahatan yang menimpa setiap bahagian daripada persaudaraan manusia yang hebat membawa bahaya kepada semua orang.” – Ellen G. White, The Ministry of Healing,ms. 345. Suka atau tidak suka, disebabkan rangkaian umum ini, kita memiliki satu tanggungjawab yang diberikan Tuhan terhadap Tuhan dan satu sama lain (lihat Mat. 22:37-39).

Di seluruh Alkitab, pernyataan bahawa Tuhan adalah Pencipta kita berulang. Sebagai contoh, ianya adalah salah satu sebab yang diberikan untuk mengingat hari Sabat (lihat Kel. 20:11)dan menyembah Tuhan di akhir zaman (lihat Wahyu 14: 7).Ia juga merupakan satu motivasi utama yang diberikan untuk memperhatikan orang lain iaitu prihatin terhadap orang yang kurang bernasib baik.

Kita semua dihubungkan oleh ikatan asal-usul kita yang sama di dalam Tuhan. Barangsiapa yang “menindas orang yang lemah, menghina Penciptanya, tetapi siapa menaruh belas kasihan kepada orang miskin, memuliakan Dia”(Ams. 14:31). Seberapa jelas pautan itu?

Tuhan sebagai Pencipta kita mempunyai tuntutan terhadap kita yang meminta seluruh hidup kita termasuk ibadah dan pelayanan kita serta memperhatikan orang lain. Sesulit dan betapa kecewa serta sesukar sekalipun pada masa-masa tertentu kita sememangnya "penjaga saudara kita."

`Mengapakah anda berfikir bahawa pengakuan Tuhan sebagai Pencipta adalah tema yang berulang di seluruh Alkitab? Mengapakah ini sangat penting dan bagaimanakah seharusnya realiti ini mempengaruhi cara kita memperlakukan orang lain?`