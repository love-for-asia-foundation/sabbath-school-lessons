---
title:  Komen Guru
date:   05/07/2019
---

#### Bahagian I: Ringkasan

Hairan dan merasa kagum adalah penting untuk kehidupan yang penuh. Semasa kita membaca kisah Penciptaan dalam buku Kejadian, bab 1 dan 2, kita akan kagum  melihat Tuhan berfirman maka wujudlah alam semesta. Kemudian kita melihat Dia memberi tumpuan penuh untuk membentuk manusia dengan tanganNya sendiri dan menjadikan lelaki dan wanita dalam imejNya. Kita hairan dan kagum atas misteri Penciptaan. Seperti pemazmur, kita menyatakan: "Jika aku melihat langit-Mu, buatan jari-Mu, bulan dan bintang-bintang yang Kautempatkan: apakah manusia, sehingga Engkau mengingatnya? Apakah anak manusia, sehingga Engkau mengindahkannya?" (Mazmur 8: 3, 4).

Dalam pelajaran ini, kita kagum dengan karakter Pencipta dan mensyukuri penciptaan yang telah selesai. Namun demikian, kita menangisi hubungan kita dengan Tuhan dan alam semula jadi yang telah rosak. Pelajaran ini mencabar kita untuk menjadi penatalayan bagi ciptaan Tuhan kerana Dia menyeru kita untuk mewujudkan kasi sayang, belas kasihan, dan pekerjaan mengurus di dunia yang rosak ini.

**Matlamat Guru**:

Semasa anda mengajar pelajaran minggu ini, sila selidiki bagaimana tumpuan kita kepada keajaiban ciptaan Tuhan dan panggilan kita untuk memelihara bumiNya, dan segala yang ada di dalamnya, mempengaruhi sikap dan tindakan kita.

#### Bahagian II: Ulasan

**Ilustrasi**

Sir Isaac Newton mempunyai seorang kawan ateis. Oleh kerana kawannya itu tidak mempercayai Tuhan, dia berpendirian bahawa alam semesta terjadi begitu saja. Pada suatu hari ketika kawan Newton itu melawatnya, Newton menunjukkan kepadanya model sistem solar. Matahari, planet dan bulan semuanya berada di tempat yang betul. Saiz planet dan bulan berkadaran dan mengelilingi matahari pada kelajuan mereka yang relatif. Ateis itu kagum dengan model itu. "Ia menarik," katanya, "siapa yang membuatnya?"

"Tiada siapa-siapa," kata Newton, "Ia terjadi begitu saja." 

**Kitab Suci**: Albert Einstein berfikir bahawa orang "yang tidak lagi dapat berhenti sejenak untuk mengagumi, adalah sama seperti orang mati: matanya tertutup."  Keindahan ciptaan jelas menunjukkan Pencipta yang Pintar: "Maka Tuhan melihat segala yang dijadikanNya itu, sungguh amat baik" (Kejadian 1:31). 

Umat manusia adalah sebahagian daripada ciptaanTuhan yang sempurna  (Kejadian 1:31). Tuhan berfirman, "Baiklah Kita menjadikan manusia menurut gambar dan rupa Kita " (Kejadian 1:26).

**Bincangkan dalam Kelas**: Apakah maksudnya diciptakan dalam imej Tuhan?

"Ketika Adam datang dari tangan Pencipta, dia memiliki satu keserupaan dalam sifat fizikal, mental, dan rohaniya,  dengan Penciptanya." - Ellen G. White, Education, ms. 15 (penekanan diberikan).

Imej Tuhan dalam kemanusiaan juga dicerminkan dalam Kejadian 1:28: "Beranakcuculah dan bertambah banyak; penuhilah bumi." Tuhan boleh menciptakan; Dia telah memberikan beberapa daripada keupayaan ini kepada manusia.

**Bincangkan dalam Kelas**: Bagaimanakah Tuhan menggunakan anda dan jemaat anda untuk memulihkan "imej Tuhan" secara holistik dalam diri  orang sudah rosak  dalam komuniti di sekitar gereja anda?

**Bincangkan dalam Kelas**: Sebenarnya, seberapa baikkah yang Tuhan katakan "amat baik"? Berikan beberapa contoh.

Berikut adalah contoh betapa baiknya "amat baik" itu: "Sekiranya Adam, pada masa dia diciptakan, tidak dikurniakan dua puluh kali lebih banyak tenaga vital seperti yang manusia miliki sekarang, manusia, dengan tabiat hidup mereka sekarang yang melanggar hukum alam semula jadi, akan pupus. "- Ellen G. White, Testimonies for the Church, jilid. 3, ms 138, 139 (penekanan diberikan).

Kita tidak  tahu dengan tepat apa yang dimaksudkan oleh Ellen G. White apabila dia merujuk kepada "tenaga vital." Sesetengah saintis telah mencadangkan bahawa sebahagian daripada jawapannya dapat ditemui dalam organelle "rumah tenaga" yang menghasilkan tenaga dalam struktur sel makhluk hidup. Rumah tenaga ini dipanggil mitokondria. Semakin banyak mitokondria dalam badan anda, semakin banyak tenaga yang anda miliki.

Penyelidikan telah menunjukkan bahawa atlet tahan lasak mempunyai lebih daripada dua kali (200 peratus) lebih banyak mitokondria “rumah tenaga” ini daripada yang bukan atlet. Apabila tenaga diukur di dalam para atlet ini, didapati bahawa mereka mempunyai lebih kurang 25 peratus tenaga lebih banyak. 

Adam mempunyai 20 kali (2000 peratus) tenaga vital yang manusia ada sekarang. Sekiranya peningkatan mitokondria dikaitkan dengan peningkatan "tenaga vital," ini bermakna bahawa Adam mempunyai 20 kali lebih banyak (2000 peratus)  mitokondria daripada orang dewasa hari ini. Bolehkah anda bayangkan bagaimana agaknya berada di hadapan Adam? Anda mungkin merasakan tenaga yang memancar daripadanya!

Adam dan Hawa tidak hanya diberi tenaga vital, tetapi kita juga ketahui bahawa, "Ketika Adam keluar dari tangan Penciptanya, dia tinggi, dan dengan simetri yang indah. Ketinggian Beliau adalah  dua kali lebih tinggi daripada manusia yang  hidup di bumi hari ini, dan mempunyai sosok tubuh yang baik.”—Ellen G. White, Spiritual Gifts, vol. 3,  ms. 34 (penekanan diberikan).

Apabila Tuhan mengatakan ciptaan-Nya "amat baik," itu AMAT baik!

**Bincangkan dalam Kelas**: Bagaimanakah agaknya yang dirasakan berada di hadapan Adam—seseorang  yang mempunyai tenaga vital lebih daripada 20 kali lebih banyak daripada yang kita 

**Bincangkan dalam Kelas**: Bandingkan hasil kerja Tuhan yang  "amat baik" dan manusia, yang diciptakan dalam imejNya, dengan perspektif evolusi di mana umat manusia adalah hasil daripada masa + jirim + kebetulan.

**Bincangkan dalam Kelas**: Bagaimanakah perspektif evolusi mempengaruhi cara kita memandang orang?

Dalam keadaan kita yang sudah rosak, kita memerlukan "pembetulan penglihatan."  "kacamata" rohani sedemikian akan membolehkan kita melihat semua manusia sebagai manusia yang diciptakan dalam imej Tuhan (Kejadian 1:26, 27), walaupun kita semua sudah rosak dan sesetengah orang mungkin tidak melihat atau bertindak seperti yang anda mahu. Adalah penting untuk memandang orang melalui mata kasih dan rasa hormat—tidak  semestinya seperti keadaan mereka sekarang tetapi seperti keadaan mereka apabila Tuhan bekerja dalam kehidupan mereka untuk memulihkan mereka.

"Tuhan kecewa apabila umatNya meletakkan penilaian yang rendah terhadap diri mereka sendiri. Dia menghendaki umat pilihanNya untuk menghargai diri mereka mengikut harga yang Dia telah letakkan atas mereka. Tuhan menginginkan mereka, jika tidak, Dia tidak akan menghantar AnakNya untuk satu tugas yang mahal untuk menebus mereka.”—Ellen G. White, The Desire of Ages, hlm. 668.

**Bincangkan dalam Kelas**: Mengapakah semua orang amat berharga? Apakah perbezaan antara maruah dan nilai diri sehubungan dengan Penciptaan dan Penebusan? Bagaimanakan nilai tinggi setiap orang mempengaruhi pelayanan gereja anda?

**Kitab Suci**: "Dan Tuhan berfirman," Baiklah Kita menjadikan manusia menurut gambar dan rupa Kita: supaya mereka berkuasa [memerintah]. . . di atas seluruh bumi" (Kejadian 1:26).   “ Tuhan memberkati mereka, lalu Tuhan berfirman kepada mereka: . . . berkuasalah atas . . . segala binatang yang merayap di bumi” (Kejadian 1:28). “Tuhan mengambil manusia itu dan menempatkannya dalam taman Eden untuk mengusahakan dan memelihara taman itu. " (Kejadian 2:15).

Menguasai atau kuasa memerintah ke atas makhluk ciptaan Tuhan dan bumi adalah bahagian daripada telah diciptakan dalam imej Tuhan. Tuhanlah yang empunya (Mzm 24: 1) dan memerintah bumi, kita adalah para pengurusNya--penatalayan-penatalayan bumi dan makhluk kepunyaanNya. Namun, amat mengagumkan, Raja itu menjadikan manusia pemerintah bersama-sama dengan Dia!

Setiap manusia bukan sahaja terhubung dengan sesama manusia; semua ciptaan juga terhubung.  Tuhan sendiri terhubung dengan makhluk ciptaanNya. (Lihat Kisah 17: 24-26.) Lihat dengan teliti persamaan dalam Kitab Suci antara manusia dan haiwan, mengikat mereka dengan rapat. Kedua-dua manusia dan haiwan (ayat-ayat yang merujuk kepada semua makhluk hidup melainkan dinyatakan sebaliknya):

- Diciptakan oleh Tuhan daripada Tanah [makhluk di darat (Kej 1:24, 25; Kejadian 2:19); manusia (Kejadian 2: 7); burung (Kejadian 2:19)]. 
- Ada di dalam mereka nafas kehidupan (Kejadian 2: 7, Kejadian 7:15).
- Menerima berkat Tuhan [makhluk akuatik dan burung bersayap; manusia (Kejadian 1:21, 22, 28)] dan pengakuan ilahi [semua makhluk hidup (Kejadian 1:31)].
- Pada asalnya diberikan diet vegetarian [manusia (Kej 1:29); haiwan di bumi; burung bersayap (Kejadian 1:30)].
- Berkemampuan membunuh [manusia (Kejadian 4: 8); binatang liar (Kejadian 37:33; 2 Raj. 2:23, 24; Dan 6:24); haiwan ternakan (Keluaran 21: 28-32)] reptilia (Bilangan 21: 6).
- Termasuk dalam perjanjian Tuhan (Kejadian 9:12).
- Penerima manfaat istirahat Sabat [manusia; binatang peliharaan dalam negeri (Keluaran 20:10)].
- Dikhususkan untuk Tuhan, jika anak sulung lelaki  [manusia; binatang peliharaan  (Keluaran 13:12, Bilangan 3:13)].
- Diperintahkan untuk  berkembangbiak dan bertambah banyak [makhluk akuatik; burung bersayap (Kej 1:22); manusia (Kejadian 1:28)]. 
- Bagaimanakah teologi anda terhubung dengan ekologi anda?  Apakah yang termasuk dalam penatalayan kita atas "seluruh bumi"? Bagaimanakah anda menjaga alam sekitar, semua penciptaan, dan juga menjadi "penjaga saudara" anda (Kejadian 4: 9) memberi kesan kepada gaya hidup dan pelayanan anda? Mintalah ahli kelas berkongsi apa yang mereka sudah lakukan tentang kebenaran penting ini.

#### Bahagian III: Penerapan Hidup 

Ingatlah bahawa tujuan kelas sekolah Sabat bukan untuk duduk-duduk dan mengadakan perbincangan yang baik tentang isu-isu sejarah dan teologi yang menarik semata-mata. Dalam pelajaran ini, kita sudah ketahui bahawa dosa telah merosakkan hubungan yang pada mulanya Tuhan telah maksudkan untuk kita. Namun, kita masih mempunyai peranan untuk dimainkan sebagai pengurus atas semua ciptaan dan sebagai penjaga sesama manusia. Oleh sebab itu:

1. Perhatikan dan syukurilah apa yang tersisa daripada  apa yang "amat baik" dalam alam semula jadi. Minggu ini, pergilah bersiar-siar. Lihat sekeliling anda dan perhatikan semua yang "baik" yang anda lihat. Bawa pulang batu kecil  atau kerang, bulu sayap burung atau daun yang cantik. Simpan itu sebagai peringatan bahawa kita perlu lebih  menghargai ciptaan Tuhan.
2. Apabila anda atau gereja anda terlibat dalam melayani golongan miskin, tanyalah diri anda sendiri, "Adakah apa yang kita lakukan ini menyebabkan mereka menjadi hamba kepada kemurahan hati kita?" Dengan kata lain, adakah anda memberikan pelayanan yang membantu mengalihkan orang miskin itu daripada sekadar menerima bantuan kepada pembangunan individu, membantu mereka mengimpikan masa depan yang lebih baik, sambil memupuk dalam diri mereka semangat penatalayan? Bincangkan jawapan anda berdasarkan pemikiran berikut: jika kita sekadar memberikan roti  dan makanan lain pada setiap hari Rabu,  orang yang sama akan kembali, bulan demi bulan, tahun demi tahun, selama 10 tahun, kita sebagai gereja gagal membantu orang miskin itu untuk beraih ke arah mengurus secara holistik kehidupan dan persekitaran mereka. Fikirkan dengan teliti pelayanan selari yang menyediakan kemahiran seperti belanjawan, literasi, bahasa, kemahiran kerja, dan sebagainya yang akan memberikan peluang yang lebih baik untuk kehidupan yang lebih baik.