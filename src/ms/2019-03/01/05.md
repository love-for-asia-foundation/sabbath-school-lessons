---
title: Satu Dunia yang Rosak
date: 03/07/2019
---

Satu hal yang Tuhan berikan kepada Adam dan Hawa yang Dia tidak berikan yang lain di bumi adalah kebebasan moral. Mereka adalah makhluk bermoral di mana tidak pernah dapat terjadi kepada tumbuh-tumbuhan, binatang dan pepohonan. Tuhan sangat menghargai kebebasan moral ini sehingga Dia membiarkan kemungkinan yang umatNya akan memilih untuk tidak menurut. Dengan melakukan itu, Dia mempertaruhkan semua yang Dia telah ciptakan untuk tujuan yang lebih besar dari suatu hubungan dengan makhluk manusiaNya berdasarkan kasih dan kehendak bebas.

Namun, ada juga seorang pembinasa (kebebasan moral ini juga wujud bagi para malaikat), seseorang yang ingin mengganggu dunia yang baik dan sempurna yang diciptakan Tuhan dan berusaha menggunakan ciptaan istimewa Tuhan di atas bumi — manusia — untuk melakukannya. Berbicara melalui ular, Iblis mempersoalkan kesempurnaan dan kecukupan daripada apa yang Tuhan telah disediakan (lihat Kej. 3:1–5).Godaan utama adalah mengingini lebih daripada yang Tuhan berikan kepada mereka, meragukan kebaikan Tuhan dan bergantung kepada diri mereka sendiri.

Dengan pilihan dan tindakan itu, hubungan-hubungan yang utuh kepada ciptaan sebagaimana yang telah direka Tuhan telah dirosakkan. Adam dan Hawa tidak lagi menikmati hubungan dengan Pencipta mereka yang telah direka untuk mereka (lihat Kej. 3: 8-10).Kedua-dua manusia ini tiba-tiba menyedari bahawa mereka telanjang dan malu serta hubungan mereka antara satu sama lain hampir tidak dapat diperbaiki. Hubungan mereka dengan seluruh bumi juga tegang dan hancur.

`Baca Kejadian 3:16-19. Apakah yang ayat ini beritahukan kepada kita tentang hubungan-hubungan yang berubah di antara manusia dan alam semulajadi?`

Disebabkan oleh realiti dosa, maka kehidupan tiba-tiba menjadi jauh lebih sukar bagi Adam, Hawa dan ciptaan yang lainnya. Akibat-akibat daripada dosa itu nyata terutamanya apabila ianya menjejaskan kemanusiaan dan hubungan-hubungan kita. Dengan kata lain, kita jauh dari Tuhan Pencipta kita. Keluarga kita juga terjejas dalam banyak hal dan hubungan kita dengan orang lain sering menjadi cabaran. Kita bahkan bergelut dalam hubungan dengan alam sekitar dan dunia di mana kita hidup. Semua aspek kehidupan dan dunia kita menunjukkan kerosakan yang disebabkan oleh dosa.

Namun, ini bukanlah sebagaimana seharusnya Tuhan menciptakan dunia yang sepatutnya. "Kutuk" dalam Kejadian 3 juga datang dengan satu janji bahawa Tuhan akan melakukan sesuatu untuk menciptakan kembali dunia kita dan memperbaiki hubungan-hubungan yang telah rosak disebabkan dosa. Sementara kita terus bergelut dengan dosa dan kesannya dalam kehidupan kita, kita dipanggil untuk menegakkan kebaikan asli dunia dan berusaha untuk menjalani kehidupan kita dalam rancangan yang Tuhan miliki bagi dunia ini.