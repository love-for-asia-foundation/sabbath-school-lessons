---
title: Pandangan Tambahan
date: 23/08/2019
---

Baca Ellen G. White, “The Good Samaritan”, ms. 497-505, dan “ ‘The Least of These My Brethren,’ ” ms. 637-641, dalam The Desire of Ages;“ ‘A Great Gulf Fixed,’ ” ms. 260-271, “ ‘Who Is My Neighbour?’ ” ms. 376-389, dalam Christ’s Object Lessons.

“Kristus merobohkan tembok pemisah, cinta diri, prejudis yang memisahkan  kerakyatan, dan mengajarkan kasih kepada semua keluarga manusia. Dia meninggikan manusia dari lingkaran sempit yang ditetapkan oleh keegoan mereka; Dia menghapuskan semua garis pemisah wilayah dan pembezaan-pembezaan palsu masyarakat. Dia tidak membezakan antara jiran-jiran dan orang-orang asing, sahabat-sahabat dan musuh-musuh. Dia mengajar kita untuk melihat kepada setiap jiwa yang memerlukan sebagai sesama jiran tetangga dan dunia ini sebagai ladang kita.”—Ellen G. White, Thoughts From the Mount of Blessing, ms. 42.

“Ukuran peraturan emas adalah ukuran sebenar kekristianan; apa sahaja yang kurang dari itu adalah penipuan.  Agama yang menuntun orang-orang untuk meletak nilai yang rendah terhadap manusia, yang telah Tuhan berikan nilai yang sebegitu sehingga memberikan DiriNya untuk mereka; agama yang menuntun kita kepada kelalaian terhadap keperluan-keperluan manusia, penderitaan, atau hak-hak, adalah agama yang palsu.  Dalam mengurangkan tuntutan-tuntutan orang-orang miskin, yang menderita, dan yang berdosa, kita membuktikan diri kita sebagai pengkhianat Kristus.  Ia adalah kerana manusia mengambil bagi mereka nama Kristus, sedangkan dalam hidup, mereka menyangkal sifatNya, sehingga Kekristianan mempunyai begitu sedikit kuasa dalam dunia ini.”—Ellen G. White, Thoughts From the Mount of Blessing, ms. 136, 137.

**Soalan Perbincangan**

`Apakah ayat Alkitab yang dipelajari pada minggu ini yang anda gemari? Mengapa?`

`Perhatikan apa yang Ellen G. White tuliskan tentang bagaimana iman yang “menuntun kita kepada kelalaian terhadap keperluan-keperluan manusia, penderitaan, atau hak-hak, adalah agama yang palsu.” Mengapakah kita harus berhati-hati untuk mengelak dari jerat yang membuatkan kita berfikir bahawa sebab kita mempunyai “kebenaran” (sememangnya kita miliki), tidak ada lagi perkara-perkaran lain yang penting?`

`Bagaimana ayat-ayat dalam pelajaran Khamis menunjukkan kepada kita perkara-perkara yang penting selain dari memiliki “kebenaran”?`

**Kesimpulan**:  Ajaran-ajaran Yesus telah menetapkan satu cara hidup yang berbeza bagi warga-warga dan ejen-ejen Kerajaan Tuhan.  Berasaskan kepada dasar Kitab Suci Perjanjian Lama, Dia mengumandangkan dan meluaskan fokus terhadap orang-orang miskin dan yang  dianiaya, menegaskan bahawa pengikut-pengikutNya akan hidup sebagai orang-orang yang penuh simpati dan belas kasihan sementara mereka menunggu kedatanganNya kembali.