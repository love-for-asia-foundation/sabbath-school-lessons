---
title: Yang Paling Hina Ini
date: 17/08/2019
---

### Baca untuk Pelajaran Minggu Ini
Mat. 5:2-16,  38-48; Rm. 12:20, 21;  Luk. 16:19-31;  12:13-21;  Mat. 25:31-46.

> <p>Ayat Hafalan</p>
> “Dan Raja itu akan menjawab mereka:  Aku berkata kepadamu, sesungguhnya segala sesuatu yang kamu lakukan untuk salah seorang dari saudaraKu yang paling hilang ini, kamu telah melakukannya juga untuk Aku” (Matius 25:40).

Setelah melihat bahawa Yesus hidup untuk mempedulikan akan orang lain, terutama mereka yang sedang terluka dan hilang, sudah pasti kita sudah menduga bahawa Dia akan memperkatakan banyak hal tentang mempedulikan orang lain.  Sesungguhnya, Dia berbuat demikian.

Ajaran-ajaran Yesus adalah praktikal, tertumpu kepada erti bagaimana untuk hidup sebagai pengikutNya.  Dengan itu, kita melihat bahawa Yesus mendorong kita kepada keadilan, kebaikan dan belas kasihan, sama seperti yang Yesus telah lakukan Sendiri ketika hidup di bumi ini.  Jika kita menurut contohNya, kita akan melayani orang lain, sama seperti Dia.

Yesus juga berbicara tentang kerajaan sorga.  Dalam penerangan Yesus, kerajaan sorga itu adalah sebuah hakikat di mana kita juga merupakan sebahagian daripadanya, bahkan sekarang ini juga.  Ia merupakan satu cara kehidupan yang berfungsi dengan set keutamaan, nilai, dan moral yang berbeza dari apa yang didapati dalam kerajaaan duniawi.  Ajaran-ajaran Yesus menetapkan pelan tindakan untuk kerajaan ini, dan ia termasuklah fokus yang kuat tentang bagaimana kita melayani Tuhan dan, dalam melayani Dia, bagaimana kita berhubungan dengan orang lain.  Kita juga akan mendapati bahawa dengan melayani orang lain—mengambil berat akan keperluan mereka dan meninggikan mereka—adalah satu cara bagaimana kita memberikan layanan langsung kepada Tuhan.

_*Pelajari pelajaran minggu ini untuk persediaan Sabat, 24 Ogos._