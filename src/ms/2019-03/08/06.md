---
title: Yang Paling Hina Ini
date: 22/08/2019
---

Ada satu ketika lagi apabila Yesus disoal dengan satu pertanyaan dan Dia memberikan sebuah jawapan yang berbeza dari apa yang diharapkan.  Ini boleh dilihat dalam khutbah yang telah direkodkan dalam Matius 24 dan 25.  Murid-murid datang kepada Yesus dan bertanya tentang kemusnahan kaabah di Yerusalem dan tentang kedatangan Yesus kembali (lihat Mat. 24:1-3).  Kesimpulan dari jawapan Yesus kepada soalan ini dirujukkan kepada memberi makan orang yang lapar, menjaga mereka yang sakit, dan melawat mereka yang dipenjarakan. Dia menyakinkan mereka, “sesungguhnya segala sesuatu yang kamu lakukan—atau tidak lakukan—untuk salah seorang dari yang palin hina ini, kamu melakukannya juga kepada Aku!” (lihat Mat. 25:40, 45).

Ini berhubungkait dengan soalan-soalan yang memulakan ajaran ini sebagai sebuah gambaran penghakiman akhir.  Dalam keseluruhan Matius 24, Yesus memberikan jawapan-jawapan yang tidak berputar-belit kepada persoalan-persoalan murid-muridNya, memberikan tanda-tanda dan amaran-amaran tentang kemusnahan Yerusalem dan akhir zaman, tetapi Dia menekankan keperluan untuk “berjaga-jaga” dan hidup dengan baik sehinggalah tiba kepada janji kedatanganNya yang kedua kali.  Di dalam bahagian pertama Matius 25, cerita tentang gadis-gadis yang pintar dan bodoh mendesak keperluan persediaan untuk menyambut kedatangan kembali yang tidak terduga atau tertunda; cerita tentang 3 hamba pula memberitahukan keperluan untuk hidup dengan baik-baik dan produktif sementara menunggu; dan perumpamaan tentang kambing dan domba pula lebih khusus tentang tugasan-tugasan yang sepatutnya menjadi kesibukan umat-umat Tuhan.

`Baca Matius 25:31-46.  Apa yang diberitahukan oleh Yesus kepada kita di sini?  Mengapakah ianya bukan keselamatan atas usaha?  Apakah yang diajarkan oleh FirmanNya ini tentang maksud sebenar memiliki iman yang menyelamatkan?`

Pernyataan Yesus—bahawa apabila kita melayani orang lain, kita juga melakukannya untuk Dia—seharusnya memperbaharui semua perhubungan-perhubungan dan sikap-sikap kita.  Bayangkan jika kita boleh menjemput Yesus untuk makan bersama atau melawatNya di hospital atau penjara.  Yesus mengatakan bahawa kita melakukan semua ini apabila kita menawarkan pelayanan ini kepada orang-orang di dalam komuniti kita.  Bukankah ini merupakan satu kesempatan yang luar biasa Dia telah tawarkan kepada kita?

Disertai dengan doa sungguh-sungguh, baca apa yang Yesus katakan di dalam ayat-ayat ini.   Bagaimana kita boleh mengerti idea tentang Dia menyamakan DiriNya dengan orang yang lapar, telanjang dan dipenjarakan?  Apakah tanggungjawab besar hal ini letakkan ke atas kita dan bagaimana kita hidup?