---
title: “Kerana Begitu Besar Kasih TUHAN…”
date: 01/09/2019
---

Yohanes 3:16 mengatakan, “Kerana begitu besar kasih TUHAN akan dunia ini…” –dan kata asal Bahasa Yunani kosmosbermaksud “dunia sebagai ciptaan, entiti yang teratur.”—The SDA Bible Commentary, vol. 5, p. 929.  Ayat ini adalah tentang keselamatan umat manusia, namun rencana keselamatan itu mempunyai implikasi-implikasi kepada seluruh ciptaan juga.

`Baca Roma 8:20-23.  Apakah yang diajarkan oleh ayat ini mengenai isu yang lebih luas tentang rencana hal keselamatan?`

Sudah tentu, pada satu tahap, keselamatan adalah tentang setiap kita di dalam perhubungan peribadi kita dengan Tuhan.  Namun, ada yang lebih dari itu.  Penyucian bukan setakat mendapatkan keampunan untuk dosa-dosa kita.  Secara idealnya, ia juga seharusnya tentang bagaimana, melalui Yesus dan kuasa Roh Kudus, Tuhan menciptakan keluarga Tuhan, yang merayakan pengampunan dan jaminan keselamatan dengan, antara hal-hal lain, menjadi saksi kepada dunia melalui pekerjaan atau usaha mereka yang baik.

`Baca Yohanes 3:16,17.  Bagaimanakah ayat 17 memberikan pengertian yang lebih luas tentang ayat 16?`

Kita boleh menerima hakikat bahawa Tuhan mengasihi orang lain selain dari diri kita sendiri.  Dia juga mengasihi orang-orang yang kita kasihi, dan kita bergembira tentang hal ini. Dia juga mengasihi mereka yang telah kita jangkau, dan mengetahui hal ini selalunya  menjadi motivasi kepada penjangkauan kita kepada mereka.  Namun Dia juga mengasihi mereka yang kita kurang senangi, bahkan mereka yang kita takuti.  Tuhan mengasihi semua orang, di mana sahaja, termasuklah orang-orang yang kita tidak sukai.

Penciptaan adalah satu cara di mana kita boleh melihat ini ditunjukkan. Alkitab secara konsisten menunjuk kepada dunia di sekeliling kita sebagai bukti kebaikan Tuhan: “ ‘…Bapamu…menerbitkan matahari bagi orang yang jahat dan orang yang baik dan menurunkan hujan bagi orang yang benar dan orang yang tidak benar’ ” (Mat. 5:45).  Bahkan hidup itu sendiri merupakan kurnia dari Tuhan, dan tidak mengira apa pun respon atau sikap individu kepada Tuhan, setiap orang adalah penerima kepada pemberian tersebut.

`Bagaimanakah ia seharusnya boleh mengubah sikap kita terhadap orang lain dan keadaan-keadaan mereka apabila mengetahui bahawa mereka juga merupakan dicipta dan dikasihi oleh Tuhan?`