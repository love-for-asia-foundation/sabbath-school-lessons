---
title: Pandangan Tambahan
date: 06/09/2019
---

Baca Ellen G. White, “ ‘God With Us,’ “ ms. 19-26, The Desire of Ages; “Saved to Serve,” ms. 95-107, dalam The Ministry of Healing.

“Tuhan menuntut seluruh bumi sebagai kebun anggurNya.  Walaupun kita berada di tangan perampas-perampas, ia milik Tuhan. Melalui Penebusan mahupun Penciptaan, ia adalah hakNya.  Untuk dunia ini, pengorbanan Kristus dilakukan.  ‘Kerana begitu besar kasih TUHAN akan dunia ini sehingga Ia mengaruniakan AnakNya yang tunggal.’ Yohanes 3:16.  Hanya melalui karunia yang satu ini, yang lainnya akan diberikan kepada manusia.  Setiap hari, dunia menerima rahmat dari Tuhan.  Setiap titisan air hujan, setiap sinaran cahaya yang dipancarkan kepada bangsa yang tidak tahu menghargai, setiap dedaun dan kuntuman bunga dan buah, memberikan kesaksian kasih Tuhan yang agung dan panjang sabar.”—Ellen G. White, Christ’s Object Lessons, ms. 301, 302.

Dalam Kristus “tidak ada orang Yahudi atau orang Yunani, tidak ada hamba atau orang merdeka.  Tetapi sekarang di dalam Kristus Yesus kamu, yang dahulu “jauh”, sudah menjadi “dekat” oleh darah Kristus” (Gal. 3:28, Ef. 2:13).

“Apapun berbezaan kepercayaan agama itu, seruan dari manusia yang menderita harus didengar dan dijawab…

“Di sekeliling kita ada orang-orang miskin, jiwa-jiwa yang diuji, yang memerlukan kata-kata simpati dan perbuatan-perbuatan memberikan pertolongan. Terdapat janda-janda yang memerlukan simpati dan bantuan. Terdapat anak-anak yatim yang diberikan kepada pengikutNya untuk dipercayakan kepada mereka.  Namun sering kali situasi seperti ini diabaikan.  Mereka mungkin tidak rapi, kasar, dan tidak menarik dalam banyak sudut; namun mereka adalah milik Tuhan. Mereka telah dibeli dengan satu harga, dan mereka berharga dalam pandanganNya seperti mana kita berharga di mataNya. Mereka adalah ahli-ahli rumahtangga Tuhan yang besar, dan orang-orang Kristian sebagai pelayan-pelayanNya bertanggungjawab ke atas mereka.”—Ellen G. White, Christ’s Object Lessons, ms. 386, 387.

**Soalan Perbincangan**

`Dalam usaha melakukan usaha-usaha baik dan menolong orang lain, bagaimana kita boleh melawan godaan dari berfikiran bahawa perbuatan ini menjadikan kita lebih baik dan mendapatkan nilai merit yang berkenan kepada Tuhan?`

`Adakah gereja komuniti anda tidak mempunyai “perbezaan”, semuanya satu di dalam Kristus? Bagaimana supaya gereja bertambah baik dalam hal ini?  Sejauh mana keterbukaan gereja anda kepada orang lain?`

`Bagaimana kita boleh mencari keseimbangan yang betul dalam melakukan hal yang baik kepada mereka yang memerlukan, sekiranya tidak ada alasan lain selain daripada memberikan apa yang mereka perlukan dan apa yang kita mampu, namun dalam masa yang sama menjangkau mereka dengan kebenaran Injil? Bagaimana kita boleh belajar untuk melakukan kedua-dua ini, dan mengapakah lebih baik untuk melakukan kedua-duanya ini?`

**Kesimpulan**:  Kasih Tuhan yang ditunjukkan dalam rencana keselamatan dan ditetapkan dalam hidup dan pengorbanan Yesus memberikan kita pengampunan, hidup dan pengharapan.  Sebagai penerima-penerima rahmat ini, kita harus mengongsikan ini dengan orang lain, bukan untuk mendapatkan keselamatan, tetapi kerana untuk tujuan itulah kita diciptakan dan diciptakan semula untuk melakukannya. Oleh itu, Injil mengubah perhubungan-perhubungan dan mendorong kita untuk melayani, khususnya untuk mereka yang benar-benar memerlukan.