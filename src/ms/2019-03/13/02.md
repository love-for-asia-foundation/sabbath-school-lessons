---
title: Agen Pembawa Perubahan
date: 22/09/2019
---

Kita telah melihat pada bab-bab awal Kisah Para Rasul bagaimana umat-umat percaya Kristian yang pertama menubuhkan pelbagai jenis komuniti, menjaga mereka yang memerlukan di antara mereka, dan bersama-sama menjangkau mereka yang berada di luar komuniti, menawarkan bantuan di mana ia diperlukan dan mengundang mereka untuk menyertai melakukan apa yang Tuhan lakukan di kalangan mereka.

Menambah penerangan Yesus mengenai garam dan cahaya, Paulus menggunakan beberapa metafora untuk menggambarkan tindakan gereja dalam dunia. Antara lain juga, dia menggambarkan mereka yang hidup sebagai umat-umat Tuhan sebagai korban (lihat Roma 12: 1), tubuh Kristus (lihat 1 Kor 12: 12-20), sebagai duta-duta (lihat 2 Korintus 5: 18-20) , dan sebagai minyak wangi (lihat 2 Korintus 2: 14-16). Setiap imej ini membincangkan tentang peranan seseorang sebagai wakil atau agen kerajaan TUHAN bahkan sekarang, walaupun di tengah-tengah dunia yang dilanda kontroversi.

Tinjau setiap penerangan-penerangan tentang “perwakilan” di atas. Yang mana satu menerangkan dengan paling baik bagaimana anda ingin menjadi wakil Tuhan dan caraNya dalam komuniti anda, dan mengapa?

Setiap imej ini mempunyai tindakan yang berkaitan dengan mereka, bukan sebagai satu cara untuk diterima oleh Tuhan tetapi sebagai orang-orang yang sudah diterima oleh Tuhan melalui pengorbanan Kristus, yang telah memberikan respon kepada kasih dan rahmat Tuhan dengan menjadi agen-agenNya dalam dunia yang terluka dan mati ini.

Tetapi mereka juga boleh dipertimbangkan pada tahap yang lebih dalam lagi: kerana kasih dan rahmat Tuhan itulah kerajaan Tuhan, apabila kita bertindak sedemikian rupa, mencerminkan kepada orang lain dalam kasih dan kasih karunia, kita menggambarkan  dan mengambil bahagian dalam kerajaan yang kekal itu, bahkan pada saat ini juga.

Di dalam undang-undang antarabangsa, kedutaan kebangsaan dianggap sebahagian daripada negara yang diwakilinya, walaupun secara fizikal terletak di negara asing, mungkin jauh dari negara asal. Dalam cara yang sama, melaksanakan cara-cara kerajaan Tuhan memberikan sekilas pandang kepada realiti yang abadi di sini dan sekarang (di dunia) dan, oleh itu, menunjukkan kepada dan merupakan peramal kekalahan terakhir kejahatan. Dan dengan berbuat demikian-sebagai duta-duta Kristus, sebagai agen-agen Kristus--kita dapat mengalami realiti kasih dan keadilanNya dalam kehidupan kita sendiri, dalam gereja, dan dalam kehidupan orang-orang yang kita layani.

`Baca 2 Korintus 2:16.  Apakah perbezaan di antara dua aroma itu dan bagaimana kita mengetahui aroma mana satu yang kita wakili?`