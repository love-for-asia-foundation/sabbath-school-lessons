---
title: Sesama Menguatkan untuk Melakukan Pekerjaan Baik
date: 26/09/2019
---

Walaupun dengan motivasi-motivasi dan niat–niat yang terbaik, dan yakin bahawa kita berada di pihak Tuhan dan kebaikan, bekerja untuk Tuhan itu kadangkala sukar dan mengecewakan.  Kedukaan dan kesakitan dunia kita adalah sesuatu yang nyata.  Inilah salah satu sebab kita memerlukan komuniti gereja.  Yesus menunjukkan contoh komuniti yang memberi sokongan dengan murid-muridNya.  Dia jarang mengirim umat-umat keluar bersendirian, dan walaupun begitu, mereka akan datang kembali untuk mengongsikan cerita-cerita mereka dan memperbaharui tenaga dan keberanian mereka.

`Baca Ibrani 10:23-25.  Ibrani 10:25 adalah ayat yang paling dikenali, lalu apa yang dua ayat seterusnya tambahkan kepada pengertian kita tentang ayat yang terkenal ini?  Apakah beberapa cara untuk menguatkan satu sama lain “menuju kepada kasih dan perbuatan-perbuatan baik”?`

Dalam apapun tugas, tujuan, atau projek, sekumpulan orang yang bekerja bersama-sama boleh mencapai lebih daripada semua orang yang bekerja secara individu. Ini mengingatkan kita sekali lagi kepada gambaran gereja itu sebagai tubuh Kristus (lihat Roma 12: 3-6), di mana semua kita masing-masing mempunyai peranan yang berbeza tetapi saling melengkapkan untuk dilakukan.  Apabila masing-masing kita melakukan apa yang kita boleh lakukan dengan sebaik-baiknya, tetapi lakukanlah itu dalam cara yang membolehkan pengaruh kita untuk sama-sama bekerja, kita boleh percaya dengan iman bahawa kehidupan dan pekerjaan kita akan membuat perbezaan untuk selamanya.

Walaupun kesudahan-kesudahan itu penting dalam usaha melakukan apa yang benar—hasil-hasil akhirnya adalah tentang orang-orang dan kehidupan mereka—kadang-kadang kita harus mempercayai Tuhan untuk kesudahannya nanti.  Pada masa-masa bekerja untuk meringankan kemiskinan, untuk melindungi orang yang lemah, untuk membebaskan orang yang tertindas, dan berbicara bagi orang yang tidak bersuara, kita akan melihat hanya sedikit kemajuan. Tetapi kita mempunyai harapan bahawa kita bekerja dengan tujuan yang jauh lebih besar dan tidak dapat dielakkan kerana: "Janganlah kita jemu-jemu berbuat baik, karena apabila sudah datang waktunya, kita akan menuai, jika kita tidak lemah.  Karena itu, selama masih ada kesempatan bagi kita, marilah kita berbuat baik kepada semua orang, tetapi terutama kepada kawan-kawan kita seiman" (Gal 6: 9, 10,lihat juga Ibr 13:16).

Itulah sebabnya kita dipanggil untuk memberi galakan--secara literal, untuk memberi inspirasi dengan keberania---satu sama lain. Hidup dengan setia adalah membahagiakan namun sukar pada masa yang sama.  Tuhan yang adil dan Komuniti kita yang adil adalah penyokong kita yang terbesar dan tujuan untuk kita mengundang orang lain untuk turut serta.

`Siapakah yang anda kenal atau ketahui yang bekerja dengan tetap untuk mengurangkan penderitaan orang lain?  Bagaimanakah anda boleh menggalakkan orang itu atau kumpulan untuk terus dalam perbuatan baik yang mereka sedang lakukan?`