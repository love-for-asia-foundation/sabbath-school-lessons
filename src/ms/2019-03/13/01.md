---
title: Satu Masyarakat Hamba
date: 21/09/2019
---

### Baca untuk Pelajaran Minggu Ini
2 Kor. 2:14-16, Kel. 32:1-14, 1 Ptr. 2:12,  Flp. 2:15, Ef. 2:19, Ibr. 10:23-25.

> <p>Ayat Hafalan</p>
> “Marilah kita teguh berpegang pada pengakuan tentang pengharapan kita, sebab Ia, yang menjanjikannya, setia. Dan marilah kita saling memperhatikan supaya kita saling mendorong dalam kasih dan dalam pekerjaan baik” (Ibr. 10:23, 24).

Dalam usaha untuk memenuhi misi Kristian, kita tidak sepatutnya meremehkan potensi gereja sebagai sebuah masyarakat beriman yang teratur. Kita sudah mengenalpasti cabaran-cabaran yang akan kita hadapi apabila kita melakukan usaha untuk menangani ketidakadilan dan kemiskinan. Namun dengan bekerja bersama-sama dengan rakan-rakan yang percaya dalam masyarakat beriman, kita boleh menjadi berkat kepada orang-orang di sekeliling kita.

Godaannya adalah apabila kita bersama sebagai sebuah gereja, kita terganggu dengan usaha menjaga kemajuan gereja itu sendiri, dan melupakan bahawa gereja wujud untuk melayani dunia di mana Tuhan telah meletakkannya. Sebagai sebuah badan gereja, kita tidak boleh mengabaikan penderitaan dan kejahatan yang ada di sekeliling kita. Jika Kristus tidak mengabaikannya, kita juga tidak akan mengabaikannya.  Kita harus setia kepada mandat kita untuk memberitakan Injil, dan penyampaian khutbah ini disertai dengan kerja-kerja untuk  membantu orang-orang yang tertindas, yang lapar, yang telanjang, dan yang tidak berdaya.

Bersama-sama sebagai satu komuniti dan organisasi gereja, kita adalah tubuh Kristus (lihat 1 Kor 12: 12-20). Oleh itu, kita sebagai sebuah komuniti perlu berjalan seperti Yesus berjalan, menjangkau seperti yang dilakukan Yesus, dan berfungsi sebagai tangan, kaki, suara, dan hati Yesus di dunia pada masa kini.

_*Pelajari pelajaran minggu ini untuk persediaan Sabat, 28 September._