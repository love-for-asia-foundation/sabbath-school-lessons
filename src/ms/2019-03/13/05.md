---
title: Rahmat dalam Gereja
date: 25/09/2019
---

Di permulaan buku Ayub, Tuhan mengarahkan pandangan kita kepada Ayub dan kesetiaannya kepada Tuhan sebagai demonstrasi akan kebaikan jalan-jalan dan cara-cara Tuhan dalam menangani umat manusia yang telah jatuh (lihat Ayub 1:8).  Sungguh sesuatu yang luar biasa kerana Tuhan tidak membiarkan reputasi-Nya tergantung kepada bagaimana umat-umatNya hidup di bumi ini. Tetapi Paulus juga memperpanjangkan kesetiaan yang Tuhan miliki kepada beberapa "orang kudus"-nya, termasuklah komuniti gereja: "NiatNya adalah supaya sekarang, melalui gereja, kebijaksanaan Tuhan diketahui oleh pemerintah-pemerintah dan penguasa-penguasa dalam kerajaan sorgawi" (Ef. 3:10).

`Baca Efesus 2:19.  Apa yang anda fikirkan termasuk dalam idea yang menerangkan komuniti gereja sebagai “rumahtangga" Tuhan? Bagaimanakah penerangan ini mempengaruhi bagaimana gereja yang teratur beroperasi?`

Di dalam mana-mana komuniti  atau organisasi, bagaimana entiti ini memperlakukan anggota-anggota mencerminkan nilai-nilai dasar oleh kumpulan itu. Sebagai keluarga Tuhan, tubuh Kristus dan komuniti Roh, gereja mempunyai panggilan terbesar untuk menurutinya dan menghidupinya: “Sebab TUHAN tidak menghendaki kekacauan, tetapi damai sejahtera” (1 Kor. 14:33).

Nilai-nilai keadilan, kurnia dan kasih—seperti yang ditunjukkan dalam keadilan, karunia dan kasih Tuhan—seharusnya menentukan segala yang berlaku di dalam gereja.  Dari komuniti-komuniti gereja setempat kepada organisasi gereja di seluruh dunia, prinsip-prinsip ini harus menjadi panduan kepada pemimpin-pemimpin dalam bagaimana mereka memimpin, membuat keputusan, dan memelihara “orang-orang yang paling hina” di dalam komuniti gereja.  Prinsip-prinsip ini juga menjadi panduan dalam bagaimana kita menyelesaikan perbalahan yang timbul di kalangan anggota-anggota dari masa ke semasa. Jika kita tidak boleh memperlakukan orang-orang di kalangan kita sendiri dengan adil dan hormat, bagaimana kita boleh melakukan ini kepada orang lain?

Dalam situasi di mana organisasi gereja mengambil pekerja-pekerja, ia seharusnya menjadi majikan yang murah hati, dan menghargai orang lain sebelum memikirkan dan menangani perlakuan yang tidak adil terhadap anggota-anggota gereja.  Gereja-gereja sepatutnya tempat-tempat yang selamat, di mana keseluruhan anggotanya melakukan apa yang mereka mampu untuk melindungi mereka yang begitu rapuh atau lemah. Lalu, seperti yang kita lihat di dalam gereja yang awal, anggota-anggota gereja komuniti seharusnya bersedia terlebih-lebih lagi untuk memberi sokongan kepada “Keluarga” gereja yang sedang menderita atau dalam kekurangan.

Yesus memberikan ini sebagai perintah, dengan mengatakan bahawa bukan sahaja ini boleh mengubah komuniti yang beriman, ia juga akan menunjukkan kebenaran iman  mereka kepada yang sedang memerhatikan: “ ‘Aku memberikan perintah baru kepada kamu, iaitu supaya kamu saling mengasihi; sama seperti Aku telah mengaishi kamu demikian pula kamu harus saling mengasihi.  Dengan demikian semua orang akan tahu, bahwa kamu adalah murid-muridKu, iaitu jikalau kamu saling mengasihi’ “ (Yoh. 13:34, 35).