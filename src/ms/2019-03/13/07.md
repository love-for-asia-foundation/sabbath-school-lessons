---
title: Pandangan Tambahan
date: 27/09/2019
---

Baca Ellen G. White, “A Faithful Witness,” ms. 546-556, dalam The Acts of the Apostles;“Kindness the Key to Hearts,” ms. 81-86, dalam Welfare Ministry.

“Kerja-kerja yang dilakukan oleh murid-murid, kita juga lakukan.  Setiap Kristian adalah seorang penginjil.  Dalam simpati dan belas kasihan, kita harus melayani mereka yang memerlukan pertolongan, mencari dengan kesungguhan dan tanpa kepentingan diri untuk meringankan kesengsaraan manusia yang menderita. .. . .

Kita harus memberi makan kepada orang yang lapar, memakaikan pakaian kepada yang telanjang, dan menghibur mereka yang menderita dan berduka.  Kita harus melayani orang-orang yang berputus asa, dan memberi inspirasi berpengharapan kepada mereka yang berputus asa.

Kasih Kristus, yang ditunjukkan dalam pelayanan tidak mementingkan diri, akan lebih berkesan dalam memperbaharui si pelaku jahat daripada sebuah pedang atau dihadapkan kepada mahkamah keadilan. . . . Seringkali hati yang mengeras di bawah teguran akan cair di bawah kasih Kristus.”—Ellen G. White, The Ministry of Healing, ms. 104-106.

“Perhambaan, sistem kasta, sikap prejudis perkauman yang tidak adil, penindasan orang miskin, pengabaian terhadap orang yang kekurangan,--semuanya ini ditetapkan sebagai tidak bersifat kristiani dan ancaman yang serius terhadap kesejahteraan umat manusia, dan kejam di mana gereja Kristus telah dilantik oleh Tuhan untuk menggulingkannya."—Presiden General Conference A.G. Daniells, berbicara tentang pekerjaan Ellen G White dalam upacara pengebumiannya, Life Sketches of Ellen G. White, ms. 473.

**Soalan Perbincangan**

`Terdapat banyak orang, kumpulan, dan organisasi yang berusaha untuk memberi kelegaan kepada keperluan dalam dunia ini. Apakah kekuatan, pandangan, dan sumber-sumber daya yang unik yang boleh Gereja Seventh-day Adventist bawakan untuk tugasan ini?`

`Bolehkah anda mengingati satu ketika di mana anda merasa diberi galakan dan sokongan oleh komuniti gereja anda? Belajar dari pengalaman itu, bagaimanakah anda boleh memberi galakkan yang sama kepada orang lain?`

`Selain daripada sokongan sebuah komuniti gereja, apakah perkara lain yang boleh membantu anda mengelakkan diri daripada "lelah dalam berbuat baik"?`

`Apakah beberapa projek dan inisiatif keadilan dan kemiskinan yang anda ketahui di seluruh dunia yang disokong oleh Gereja Seventh-day Adventist pada saat ini?Bagaimana anda boleh menyumbang kepada aspek kerja gereja ini?`

**Kesimpulan**:  Ya, sebagai orang-orang Kristian, kita dipanggil untuk melayani keperluan-keperluan orang lain, terutama mereka yang terluka, menderita dan teraniaya. Walaupun masing-masing kita mempunyai tanggungjawab-tanggungjawab dalam area ini, sebagai sebuah komuniti yang memberi tumpuan kepada melayani orang lain, kita boleh menjadi lebih efektif jika kita bekerja bersama-sama sebagai sebuah keluarga gereja.