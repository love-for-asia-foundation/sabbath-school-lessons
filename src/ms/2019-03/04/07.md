---
title: Pandangan Tambahan
date: 26/07/2019
---

Baca Ellen G. White, “The Last Years of David,” ms. 746-755, dalam Patriarchs and Prophets;  C.S.Lewis, “ ‘Judgment’ in the Psalms,” ms. 15-22, dalam Reflections on the Psalms.

“Mazmur Daud mencakup segala macam pengalaman, bermula dari kedalaman kesalahan bawah sedarnya dan penhukuman terhadap diri sendiri sehingga ke tahap iman yang teragung, dan hubungan yang amat tulus dengan Tuhan.  Catatan hidupnya menyatakan bahawa dosa hanya akan mendatangkan kutuk dan hinaan, dan bahawa cinta dan rahmat Tuhan dapat menjangkau sampai kepada jurang yang paling dalam, bahawa iman akan mengangkat jiwa yang bertobat untuk mengambil bahagian dalam pengangkatan sebagai anak-anak Tuhan. Dari segala jaminan yang terkandung di dalam firmanNya, itu merupakan salah satu kesaksian yang paling kuat akan kesetiaan, keadilan dan perjanjian rahmat Tuhan.”—Ellen G. White, Patriarchs and Prophets,ms. 754.

Merujuk kepada hikmat di dalam buku Amsal: "Ini adalah prinsip-prinsip yang terikat dengan kesejahteraan masyarakat, baik persatuan-persatuan sekular mahupun agama. Prinsip-prinsip ini memberi jaminan kepada harta benda dan kehidupan. Bagi semua yang membuat keyakinan dan kerjasama menjadi sesuatu yang mungkin, dunia terhutang budi kepada hukum Tuhan, sebagaimana yang diberikan dalam firmanNya, dan seperti yang masih boleh dikesan, dalam baris-baris yang seringkali kabur dan hampir-hampir dihilangkan dengan baik, di dalam hati manusia. "—Ellen G. White, Education, ms. 137.

**Soalan Perbincangan**

`Dalam cara-cara apakah anda menganggap diri anda seorang pemimpin yang berpengaruh?Bagaimanakah anda boleh menjadi ejen keadilan dalam aspek kehidupan anda?`

`Fikirkan tentang struktur budaya dan sosial di mana anda hidup. Dalam cara bagaimanakah anda boleh bekerja dalam sistem yang sedia wujud untuk memberi kehidupan yang lebih baik kepada yang memerlukan?`

`Mengapakah prinsip-prinsip keadilan dan kesaksamaan begitu penting untuk membina masyarakat yang teguh?`

`Walaupun buku Amsal memberi tumpuan kepada kata hikmat untuk hidup dengan baik, apa yang ia beritahukan kepada kita tentang sifat Tuhan?`

**Kesimpulan**: Mazmur dan Amsal adalah dua buku yang khusus disesuaikan dengan cabaran-cabaran hidup dengan penuh kesetiaan di tengah-tengah pengalaman dan pencobaan hidup.  Kedua-duanya memberikan pandangan ke dalam visi Tuhan untuk masyarakat dan keprihatinan istimewaNya kepada orang miskin dan tertindas. Seruan Mazmur dan hikmat Amsal menunjukkan bahawa Tuhan melihat dan akan campur tangan untuk melindungi mereka yang terlalu sering diabaikan atau dieksploitasi.  Dan jika begitulah Tuhan itu seperti yang diperkatakan, begitulah kita juga sepatutnya.