---
title: Belas Kasihan dan Keadilan
date: 20/07/2019
---

### Dalam Mazmurdan Amsal

> <p>Baca untuk Pelajaran Minggu Ini</p>
> Mzm. 9:7-9, 13-20;  Mzm 82;  Mzm 101; Mzm 146;  Ams. 10:4;  Ams. 13:23, 25;  30:7-9.

Ayat Hafalan: “Berilah keadilan kepada orang yang lemah dan kepada anak yatim, belalah hak orang sengsara dan orang yang kekurangan!  Luputkanlah orang lemah dan yang miskin, lepaskalh mereka dari tangan orang fasik” (Mzm. 82:3,4).

Mazmur dan Amsal menggambarkan pengalaman hidup dengan Tuhan dalam perkara-perkara yang biasa dalam kehidupan, bukan hanya pada waktu-waktu beribadah atau dalam aktiviti-aktiviti keagamaan lainnya. Buku Amsal memberikan pelbagai kebijaksanaan praktikal—dari perhubungan-perhubungan dan keluarga kepada perniagaan dan kerajaan—buku Mazmur pula adalah koleksi lagu-lagu yang merangkumi pelbagai emosi dan pengalaman kerohanian dari keluh-kesah sehingga kepada pujian syukur dan sebagainya.  Adalah mudah untuk melihat bahawa iman kita seharusnya membuat banyak perubahan dalam setiap aspek dan pengalaman hidup kita, kerana Tuhan peduli dengan setiap aspek kehidupan kita.

Pada masa yang sama, pengamatan hidup di dalam dunia yang telah jatuh ini tidak dapat membelakangi ketidakadilan yang telah begitu berbaur dengan keadaan manusia. Malahan, ketidakadilan berulangkali dinyatakan sebagai sesuatu yang Tuhan ambil berat dan usahakan untuk memberi kelegaan.  Dialah yang menjadi pengharapan bagi mereka yang tidak berpengharapan.

Walaupun kita hanya dapat menyentuh apa yang dikatakan oleh buku-buku ini tentang topik ini, mungkin pelajaran ini boleh memberikan inspirasi kepada anda untuk lebih proaktif dalam pelayanan keperluan-keperluan orang-orang miskin, mereka yang ditindas, dan mereka yang ada di sekeliling kita tapi disisihkan dan mereka yang diwajibkan untuk kita bantu.

_*Pelajari pelajaran minggu ini untuk persediaan Sabat, 27 Julai._