---
title: Berjalan Dengan Tuhan
date: 24/07/2019
---

Semakin hampir  kita kepada penghujung buku Mazmur, seruan puji-pujian nampaknya semakin meningkat.  Lima mazmur yang terakhir bermula dengan arahan mudah untuk “Memuji Tuhan” tetapi yang pertama di antara ini—Mazmur 146—mempunyai fokus khusus tentang kepedulian Tuhan untuk orang-orang miskin dan yang ditindas yang menjadi sebab utama pujian ini.

`Baca Mazmur 146.  Apakah mesejnya untuk kita?  Apakah yang Yesus sedang katakan, terutamanya dalam Mazmur 146:5-9?`

Sesungguhnya Tuhan adalah Pencipta dunia ini (lihat Mazmur 146: 6), Mazmur ini menerangkan kerja berterusan Tuhan di dunia sebagai hakim, penyedia, pembebas, penyembuh, penolong, dan pembela--semua ini memberi tumpuan kepada orang-orang yang memerlukan bantuan-bantuan yang sedemikian rupa.  Ini merupakan suatu visi yang memberikan inspirasi tentang apa yang Tuhan perbuat dan usaha untuk lakukan dalam kehidupan kita, dalam masyarakat kita, dan dalam dunia kita.

Kadang-kadang kita berfikir bahawa merawat orang-orang yang memerlukan itu sesuatu yang patut kita lakukan kerana Tuhan telah memerintahkan sedemikian.  Tetapi Mazmur 146 mengatakan ini adalah perkara yang Tuhan sudah lakukan—dan kita dijemput untuk menyertai Dia.  Apabila kita bekerja melawan kemiskinan, penindasan, dan penyakit, kita benar-benar bekerja dengan Tuhan dan untuk tujuanNya. Apakah ada kesempatan yang lebih besar selain daripada menjadi rakan sekerja Tuhan untuk memenuhi sesuatu yang memberangsangkan seperti Mazmur 146?

Tetapi ada juga manfaatnya untuk kita. Orang Kristian sering bercakap tentang pencarian mereka akan Tuhan dan keinginan mereka untuk mempunyai hubungan yang lebih erat dengan Dia. Walau bagaimanapun, ayat-ayat seperti Mazmur 146:7-9, dan banyak lagi ayat yang lain di seluruh Alkitab, menunjukkan kepada kita bahawa satu cara untuk mencari Tuhan adalah dengan menyertai apa yang Dia lakukan. Oleh itu, jika Dia bekerja untuk mengangkat orang miskin, sakit, dan tertindas, seperti yang dikatakan dalam Mazmur 146 Dia telah lakukan, kita juga harus bekerja denganNya. "Kristus datang ke bumi ini untuk berjalan dan bekerja di antara orang miskin dan yang menderita.  Mereka menerima bahagian terbesar perhatianNya. Dan hari ini, melalui anak-anak-Nya, Dia melawat orang-orang miskin dan yang memerlukan, melegakan kesakitan  dan meringankan penderitaan.

“Hapuskan penderitaan dan keperluan, dan kita tidak lagi mempunyai cara untuk mengerti belas kasihan dan kasih Tuhan, tidak ada cara untuk mengenali Bapa surgawi yang mengasihani, dan penuh simpati. Tidak pernah Injil memakai aspek keindahan yang lebih besar selain daripada ketika ia dibawa ke tempat-tempat yang paling memerlukan dan miskin." --Ellen White,Testimonies for the Church, vol. 7, ms. 226.

`Apakah pengalaman anda yang menunjukkan bagaimana kita boleh menjadi dekat kepada  Tuhan dengan melayani orang lain?`