---
title: Sabat:  Hari Kebebasan
date: 13/07/2019
---

### Baca untuk Pelajaran Minggu Ini
Kel. 16:16-18,  Kel. 20:8-11, Ul. 5:12-15,  Mat. 12:9-13,  Bil. 25:1-7.

> <p>Ayat Hafalan</p>
> “Lalu kata Yesus kepada mereka: ‘Hari Sabat diadakan untuk manusia dan bukan manusia untuk hari Sabat’ ” (Markus 2:27).

Tuhan menciptakan Hari Sabat sebagai kemuncak kepada minggu Penciptaan.  Dikatakan bahawa pada hari ketujuh itu, Tuhan bukan sahaja berhenti, tetapi dia juga menciptakan rehat sebagai sebahagian daripada bagaimana dunia semesta itu seharusnya.  Hari Sabat adalah sebuah gambaran bagaimana kita diciptakan untuk berinteraksi dengan Tuhan dan dengan sesama kita.

Oleh itu, bukanlah sesuatu yang menghairankan untuk melihat Hari Sabat, menjadi salah satu daripada hukum-hukum dalam rancangan Tuhan untuk umat-umatNya, yang diwujudkan pada awal penubuhan bangsa Israel yang baru.  Ia sesungguhnya mempunyai peranan yang penting dalam kehidupan orang-orang Ibrani itu.

Seringkali apabila kita berbicara tentang Hari Sabat, perbualan itu dengan cepat mengarah kepada topik bagaimana memelihara hari tersebut.  Apakah perkara-perkara yang kita tidak harus lakukan dan sebagainya? Bagaimana mustahak pun pertanyaan-pertanyaan ini, kita perlu memahami peranan penting yang dimainkan oleh Hari Sabat, yang telah ditentukan, di dalam dunia dan di dalam kehidupan umat-umat Tuhan sebagai lambang rahmat dan pemberian Tuhan.

Seperti yang Yesus katakan, Hari Sabat Ketujuh diciptakan untuk manusia sejagat. Apabila kita benar-benar “mengingati Hari Sabat”, ia akan mengubah kita setiap hari di dalam minggu itu, dan—seperti yang ditunjukkan oleh Yesus—ia boleh menjadi laluan berkat-berkat bagi orang lain juga.

_*Pelajari pelajaran minggu ini untuk persediaan Sabat, 20 Julai._