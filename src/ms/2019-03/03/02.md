---
title: Manna Yang Cukup
date: 14/07/2019
---

Setelah beberapa generasi ditindas perhambaan dan penghinaan sosial ke atas umat-umatNya yang teraniaya, Tuhan berusaha untuk mengangkat bangsa Israel yang baru dibebaskan itu, memimpin mereka kepada jalan hidup yang lebih baik dan memberikan mereka undang-undang  untuk pemerintahan terbaik bagi masyarakat yang baru itu. Namun salah satu daripada bahagian pertama dalam proses ini datang dalam bentuk praktikal dan memberi pengajaran.

Setelah berlanjutan selama 40 tahun mengembara di padang gurun,  rentak hidup ini, bukti penjagaan Tuhan yang nyata dan amalan tidak mementingkan diri, seharusnya menjadi sebahagian daripada budaya hidup masyarakat bangsa Israel. Ia datang dalam bentuk manna, makanan yang muncul di atas tanah setiap pagi di sekeliling perkhemahan bangsa Israel.

`Baca Keluaran 16:16-18.  Apakah, pada pemikiran  anda, kepentingan sukatan tertentu  untuk setiap orang yang ditekankan di dalam ayat-ayat ini?`

Dalam 2 Korintus 8:10-15, Paulus merujuk kepada cerita ini sebagai contoh bagaimana orang-orang Kristian seharusnya memberi: “Maka hendaklah sekarang ini kelebihan kamu mencukupkan kekurangan mereka, agar kelebihan mereka kemudian mencukupkan kekurangan kamu, supaya ada keseimbangan” (ayat 14).

Pengajaran untuk Bangsa Israel, dan kita, adalah bahawa Tuhan menyediakan yang secukupnya untuk umatNya dan ciptaanNya.  Jika kita mengambil hanya apa yang kita perlukan dan bersedia untuk mengongsikan lebihan kita kepada orang lain, semua orang akan dijaga dan dicukupkan.  Mengambil cukup hanya untuk sehari sahaja menuntut umat-umat untuk percaya bahawa akan ada lebih banyak pada keesokan harinya. Orang-orang yang ditindas, seperti Bangsa Israel yang diperhambakan, cenderung untuk menumpukan perhatian mereka kepada keberadaan diri sendiri, tetapi Tuhan mahu menunjukkan kepada mereka suatu kehidupan yang percaya, bermurah hati dan mengongsikan.

Namun ada satu lagi dimensi, yang lebih hebat, tentang amalan ini.  Setiap hari Jumaat, jumlah manna sebanyak dua kali ganda muncul di atas tanah, pada hari itu—dan hanya pada hari itu—umat-umat itu mengumpul lebih banyak manna untuk persediaan hari Sabat.  Pemberian kecukupan yang istimewa untuk Sabat menjadi satu lagi cara bagi mereka belajar untuk mempercayai Tuhan akan segala keperluan mereka.  Sukatan manna yang lebih ini, menunjukkan kemurahan Tuhan, membolehkan mereka untuk menikmati lebih banyak rehat seperti yang Tuhan telah janjikan kepada mereka pada hari ketujuh Sabat.

`Apa yang boleh kita lakukan pada setiap Jumaat untuk kita lebih menikmati apa yang Tuhan sediakan untuk kita pada Hari Sabat?`