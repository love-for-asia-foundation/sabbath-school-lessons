---
title: Pandangan Tambahan
date: 19/07/2019
---

Baca “From the Red Sea to Sinai”, olehEllen G. White, ms. 295-297, dalam Patriarchs and Prophets:  “The Sabbath,” ms. 281-289, dalam The Desire of Ages; Sigve K. Tonstad, “The Social Conscience of the Seventh Day,” ms. 125-143, dalam The Lost Meaning of the Seventh Day.

“Yesus menyatakan kepada mereka bahawa pekerjaan memberi kelegaan kepada yang ditindas itu seharmoni dengan hukum Sabat.  Ia sejajar dengan pekerjaan malaikat-malaikat Tuhan, yang senantiasa turun dan naik di antara sorga dan bumi untuk melayani umat manusia yang menderita….

“Dan manusia juga mempunyai pekerjaan untuk dilakukan pada hari ini. Keperluan-keperluan hidup harus dipenuhi, yang sakit harus dirawat, keperluan orang-orang yang memerlukan harus dibekalkan.  Dia tidak akan dinyatakan tidak bersalah jika mereka bertindak mengabaikan memberi kelegaan kepada yang menderita pada hari Sabat.  Hari perhentian suci Tuhan telah dijadikan untuk manusia, dan perbuatan-perbuatan berbelas kasihan begitu serasi dengan tujuan ini.  Tuhan tidak menginginkan makhluk ciptaanNya menderita walaupun sejam kesakitan jika ia boleh dilegakan pada hari Sabat mahupun pada hari yang lain.”—Ellen G. white, The Desire of Ages,ms. 206, 207.

**Soalan Perbincangan**

`Dalam cara apakah anda mengalami hari Sabat sebagai demonstrasi kepercayaan anda kepada Tuhan? Pernahkah anda mengalami pengalaman “seperti-manna” di dalam hidup anda, di mana Tuhan mencukupkan keperluan anda sebagai respon kepada rasa percaya anda kepadaNya?  Jika ada, kongsikan dengan kelas dan beritahukan apa yang anda telah pelajari daripadanya.`

`Seperti yang kita lihat dalam hukum ke-empat di dalam Keluaran 20:8-11 dan Ulangan 5:12-15, Tuhan menekankan beberapa aspek yang berlainan tentang hari Sabat.Apakah satu aspek hari Sabat yang anda amat hargai?`

`Bersama dengan kelas atau secara individu, fikirkan beberapa cara anda boleh mengongsikan berkat dan kebaikan hari Sabat dalam komuniti anda.`

`Apakah beberapa cara hari Sabat telah mengubah hidup anda? Apakah ada beberapa bahagian dalam hidup anda di mana pola dan prinsip hari Sabat seharusnya dapat  memberikan kesan yang lebih besar?`

**Kesimpulan**:  Tuhan memberikan hari Sabat sebagai satu cara untuk memperingati Penciptaan dan Penebusan, tetapi ia juga mempunyai banyak kebaikan praktikal lainnya.  Ia mengajar kita untuk percaya kepada penyediaan Tuhan untuk kita; ia mengajar kita untuk mengamalkan kesamarataan; dan ia boleh menjadi disiplin kerohanian yang boleh mengubah perhubungan-perhubungan kita. Yesus menunjukkan idealNya untuk hari Sabat dengan menyembuhkan yang sakit dan menekankan hari Sabat sebagai hari yang bermanfaat kepada mereka yang memerlukannya.