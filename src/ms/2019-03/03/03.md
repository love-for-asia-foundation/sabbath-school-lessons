---
title: Dua Alasan untuk Sabat
date: 15/07/2019
---

`Baca Keluaran 20:8-11 dan Ulangan 5:12-15.  Bagaimana dua versi hukum ke-empat ini melengkapkan satu sama lain?`

Memperingati merupakan satu bahagian penting dalam perhubungan yang Tuhan mahu bina semula dengan umatNya, perhubungan yang berpusatkan kepada kenyataan bahawa Tuhan itu adalah Pencipta dan Penebus kita. Kedua-dua peranan ini wujud dalam kedua-dua versi hukum ke-empat dan oleh itu berkait rapat dengan Sabat dan amalannya.

Keluar dari tanah yang dipengaruhi oleh banyak tuhan yang palsu, Bangsa Israel perlu diingatkan semula tentang peranan Tuhan yang sebenarnya sebagai Pencipta. Hari Sabat merupakan cara yang penting untuk melakukan itu, yang membuatkan semuanya lebih bermakna dalam konteks kitaran mingguan pemberian manna yang lebih banyak pada setiap hari Jumaat, satu contoh yang kukuh akan kuasa kreatifNya.  Hukum ke-empat di dalam versi Keluaran 20, Tuhan sebagai Pencipta dinyatakan paling jelas.

Sebaliknya, pembebasan, penebusan dan keselamatan mereka adalah fokus hukum ke-empat dalam Ulangan 5.  Ini adalah sebuah kisah yang harus bangsa Israel ceritakan berulang-berulang kali; mereka boleh mengingatinya semula terutama pada setiap hari Sabat.  Cerita pertama mereka merupakan satu cerita yang benar-benar terjadi, penyelamatan secara fizikal dari perhambaan di Mesir, tetapi apabila pengertian mereka tentang Tuhan dan keselamatanNya bertumbuh, hari Sabat juga akan menjadi satu simbol dan perayaan mingguan penyelamatan kerohanian mereka.

Kedua-dua motivasi untuk hari Sabat ini adalah tentang memulihkan hubungan Tuhan dengan umat-umatNya: “ ‘ “Hari-hari Sabat-Ku juga Kuberikan kepada mereka menjadi peringatan di antara Aku dan mereka, supaya mereka mengetahui bahwa Akulah Tuhan….” ’ ” (Yeh. 20:12).  Seperti yang kita lihat, perkara ini bukan hanya berkaitan dengan sekumpulan orang sahaja. Pada dasar perhubungan ini, mereka harus menubuhkan sebuah masyarakat baru, sebuah masyarakat yang melakukan perbuatan yang baik kepada orang luar dan menjadi berkat kepada dunia sejagat.

“ ‘…Itulah sebabnya Tuhan, ALLAHmu memerintahkan engkau merayakan hari Sabat’ ” (Ul. 5:15).  Dengan memelihara hari Sabat sebagai satu cara untuk mengingati dan merayakan kedua-dua Penciptaan dan Penebusan, kita boleh bertumbuh di dalam perhubungan kita, bukan hanya dengan Tuhan tetapi juga dengan mereka yang ada di sekeliling kita.  Tuhan begitu bermurah hati dengan kita; oleh itu, kita juga perlu bermurah hati kepada orang lain.

`Dalam cara apakah seharusnya pemeliharaan Hari Sabat itu menjadikan kita lebih baik, lebih prihatin dan lebih berbelas kasihan?`