---
title: Pandangan Tambahan
date: 16/08/2019
---

Baca Ellen G. White, “In the Footsteps of the Master,” ms. 117-124, dalam Welfare Ministry;“Days of Ministry,” ms. 29-50, dalam The Ministry of Healing;  “The Temple Cleansed Again,” ms. 589-600; “In Pilate’s Judgment hall,” ms. 723-740, dalam The Desire of Ages.

“Tuhan telah memberikan dalam FirmanNya bukti muktamad bahawa Dia akan menghukum orang-orang yang melanggar hukumNya.  Mereka yang membujuk diri mereka sendiri dengan berfikir bahawa Dia terlalu berbelas kasihan untuk melaksanakan keadilan kepada orang berdosa, dan hanya perlu melihat kepada kayu salib.  Kematian Anak Tuhan yang tidak bernoda memberikan kesaksian bahawa 'upah dosa adalah maut,' bahawa setiap pelanggaran hukum Tuhan harus menerima pembalasan yang adil. Kristus yang tanpa dosa menjadi dosa bagi manusia. Dia menanggung kesalahan pelanggaran, dan menyembunyikan wajah BapaNya, sehingga hatinya patah dan kehidupannya hancur. Semua pengorbanan ini dibuat agar orang berdosa boleh ditebus. Tidak ada cara lain untuk manusia dapat dibebaskan dari hukuman dosa. Dan setiap jiwa yang menolak untuk mengambil bahagian dalam pendamaian yang disediakan pada harga sedemikian rupa harus menanggung kesalahannya dan hukuman pelanggarannya sendiri.”—Ellen G. White, The Great Controversy,ms. 539, 540.

**Soalan Perbincangan**

`Baca pernyataan Ellen G. White di atas. Bicarakan tentang kenyataan ketidakadilan: Kristus, tidak bersalah, menderita hukuman ke atas kesalahan itu!  Mengapakah begitu penting kita menyimpan kebenaran ini?`

`Yesus tidak pernah menyokong perubahan politik demi untuk mewujudkan sejenis “kerajaan” seperti yang disebutNya. Lagi pun, sejarah dipenuhi dengan kisah-kisah sedih tentang orang-orang yang menggunakan keganasan dan penindasan, semuanya di dalam nama menolong orang yang lemah dan tertindas.  Seringkali, semua apa yang telah dicapai hanyalah merupakan pengganti kepada penindasan dalam bentuk lain.  Walaupun umat Kristian boleh dan harus bekerja dengan kuasa-kuasa yang ada demi menolong mereka yang dianiaya, mengapakah mereka harus sentiasa berhati-hati dalam menggunakan politik untuk mencapai tujuan ini?`

`Fikirkan tentang rancangan keselamatan. Yesus, yang adil, menderita untuk orang yang bersalah-yang bermaksud setiap kita. Mengapa pengorbanan yang besar ini, bagi pihak kita, menjadikan kita orang yang baru dalam Kristus?`

**Kesimpulan**:  Dalam Injil, pelayanan Yesus diperkenalkan dan dijelaskan dengan merujuk kepada karya para nabi Perjanjian Lama.  Berita baik kepada orang miskin, kebebasan untuk yang ditindas, dan kesembuhan untuk yang telah remuk hatinya telah dinyatakan sebagai tanda-tanda Mesias itu – sesuatu yang ditunjukkan oleh Yesus sepanjang pelayananNya. Namun, dalam kematian-Nya, Dia juga menderita akibat  daripada ketidakadilan dan akhirnya mendapat kemenangan ke atas manusia yang jatuh dan kekejaman manusia yang paling dahsyat.  Terima kasih di atas kematianNya yang tidak adil untuk menggantikan tempat kita, sehingga dosa-dosa kita dapat diampuni, dan kita mempunyai janji kehidupan kekal.