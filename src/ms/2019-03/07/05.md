---
title: Membersihkan Kaabah
date: 14/08/2019
---

Apabila kita membaca cerita-cerita tentang Yesus di dalam Kitab Injil, kita sering tertarik dengan imej Yesus yang lemah-lembut—kepedulianNya untuk orang sakit dan anak-anak, cerita tentang Dia mencari mereka yang sesat, dan peneranganNya tentang kerajaan Tuhan.  Mungkin disebabkan oleh gambaran ini, di dalam cerita-cerita lain kita melihat Dia bersikap tegas dan berterus-terang—terutama ketika berhadapan dengan pemimpin-pemimpin agama pada zamanNya serta amalan-amalan mereka—dan ini membuat kita terkejut.

`Baca Matius 21:12-16, Markus 11:15-19, Lukas 19:45-48, dan Yohanes 2:13-17. Apakah maksud penting di sebalik fakta bahawa cerita-cerita yang sama ini diberitahukan dalam setiap cerita Injil?`

Bukanlah satu tindakan yang mengejutkan untuk memasukkan cerita ini ke dalam setiap buku Injil.  Ia merupakan cerita yang dipenuhi dengan drama, aksi dan semangat yang berkobar-kobar. Jelas bahawa Yesus begitu mengambil berat tentang kepenggunaan kaabah dalam cara ini dan juga tentang menggantikan ibadah yang benar dengan jual-beli haiwan-haiwan untuk korban persembahan.  Sesungguhnya, semua yang dilambangkan oleh persembahan-persembahan korban telah dinodai, sesuatu yang seharusnya menjadi lambang kematianNya untuk dosa-dosa dunia!

Tindakan berani seperti itu sangat sesuai dengan tradisi para nabi Ibrani. Hal ini dicadangkan dalam setiap kisah Injil sama ada oleh Yesus atau penulis-penulis Inji itu dengan mengutip kata-kata dari Yesaya, Yeremia, atau Mazmur untuk menerangkan apa yang sedang terjadi di dalam cerita ini.  Orang-orang itu mengenali Yesus sebagai seorang nabi (lihat Mat. 21:11) dan datang kepadaNya sementara dia menyembuhkan dan mengajar di halaman gereja, setelah Dia selesai mengusir pedagang-pedagang dan pengurup-pengurup wang dari tempat itu.  Orang-orang inilah yang mendapat kesembuhan dengan sentuhanNya dan pengharapan mula tumbuh di hati mereka ketika mereka mendengar ajaran-ajaranNya.

Para pemimpin agama itu juga mengenali Yesus sebagai seorang nabi—sebagai seorang yang mengancam kuasa dan stabiliti aturan sosial mereka—dan mereka pergi dengan rancangan untuk membunuh Yesus, sama seperti bagaimana mereka yang terdahulu dari mereka yang telah merencanakan kejahatan kepada nabi-nabi beberapa abad yang sebelumnya (lihat perbandingan ini dalam Lukas 19:47, 48)

`Sebagai anggota gereja, bagaimanakah kita boleh melakukan bahagian kita untuk memastikan bahawa gereja-gereja tempatan kita tidak menjadi tempat-tempat yang memerlukan apa yang diperlukan oleh kaabah pada zaman Kristus?  Bagaimana kita boleh mengelak dari bahaya kerohanian ini?  Malah, apakah antara beberapa cara untuk mengelakkannya?`