---
title: Keutamaan-keutamaan Kerajaan
date: 15/09/2019
---

Telah dijelaskan dalam ajaran-ajaran Yesus dan penulis-penulis Perjanjian Baru, orang-orang yang memilih untuk hidup sebagai waris-waris kerajaan Tuhan akan hidup dengan ketetapan nilai-nilai dan keutamaan-keutamaan yang berbeza dengan dunia.

`Baca  Matius 6:25-33.  Apakah janji-janji yang diberikan kepada kita di dalam ayat-ayat ini, dan bagaimanakah janji ini memberikan kesan kepada keutamaan-keutamaan kita?`

Yesus mengajarkan bahawa “hidup lebih penting dari pada makanan dan tubuh itu lebih penting dari pada pakaian” (Mat. 6:25).  Perkara-perkara ini penting, sudah tentu, tetapi kita harus melihatnya dari sudut kerajaan Tuhan, yang bermaksud kita harus menyusun semula keutamaan-keutamaan hidup kita dalam cara-cara yang nyata dan praktikal.  Apabila kita mengetahui panggilan dalam keseluruhan Alkitab untuk meninggikan dan mempedulikan orang lain, panggilan ini juga menjadi satu daripada keutamaan-keutamaan kita sementara kita berusaha mengikut langkah-langkah Yesus.  Secara idealnya, panggilan ini seharusnya membantu kita untuk kurang memokuskan kepada diri sendiri dan lebih kepada orang lain.

Perbezaan pelbagai keutamaan yang berbeza ini juga mengubah hubungan kita dengan mereka yang lebih berkuasa dari kita dan dengan mereka yang ditindas.  Walaupun Alkitab mengajarkan orang-orang Kristian untuk menghormati dan menurut pemerintah-pemerintah kerajaan, sejauh yang mungkin (lihat, sebagai contoh, Rm. 13:1-7), namun ada titiknya di mana kita perlu menggemakan kata-kata Petrus: “Kita harus lebih taat kepada TUHAN dari pada kepada manusia” (Kis. 5:29).  Yesus meletakkan dua prinsip ini sebagai penyeimbang jawapanNya kepada mereka yang cuba mengujiNya dengan persoalan ini:  “ ‘Berikanlah kepada Kaisar apa yang wajib kamu berikan kepada Kaisar dan kepada TUHAN apa yang wajib kamu berikan kepada TUHAN’ “ (Mat. 22:21).

Mereka yang mempunyai kuasa, sama ada di jabatan kerajaan atau bukan, sering melaksanakan dan mengekalkan kuasa dengan ancaman atau paksaan.  Namun apa yang kita lihat di dalam kehidupan Yesus, hidup beriman tidak selalunya dan dalam setiap situasi menuntut sikap pasif ketika berhadapan dengan kejahatan.  Contohnya, dalam menangani perhambaan di America, Ellen G. White menulis: “Apabila undang-undang manusia tertentangan dengan Firman dan hukum Tuhan, kita harus menurut yang kemudiannya, walau apa pun akibat-akibatnya nanti.  Hukum tanah kita menuntut kita untuk mengembalikan hamba abdi kepada tuannya, kita tidak harus mematuhinya; dan kita harus menerima akibat-akibat daripada pelanggaran undang-undang ini.  Hamba bukan milik mana-mana manusia.  Tuhan adalah pemiliknya yang sah, dan manusia tidak mempunyai hak untuk mengambil hasil kerja tangan Tuhan ke dalam tangannya, dan mengakui itu adalah miliknya sendiri.”—Testimonies for the Church, vol. 1, ms. 201 202.

`Di manakah batasannya di antara ketaatan kepada pemerintah yang bekuasa dan berdiri untuk mereka yang mungkin menjadi mangsa kepada penindasan pihak berkuasa?`