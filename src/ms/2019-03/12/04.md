---
title: Kemurahan Hati
date: 17/09/2019
---

“TUHAN mengasihi orang yang memberi dengan sukacita” (2 Korintus 9:7),dan memberi dengan penuh murah hati adalah aspek penting dalam kehidupan Kristian.  Sementara kita harus membenarkan Alkitab untuk mencabar keutamaan-keutamaan kita dalam memberi dan kewangan, kemurahan hati adalah lebih dari setakat menggunakan wang untuk sesuatu tujuan, tidak kira betapa wajar pun ia.

Malahan, kemurahan hati adalah satu daripada sikap yang terbesar dalam hidup dan merupakan kunci kualiti “orang yang takut akan Tuhan,” seperti yang dicatatkan banyak kali di dalam Mazmur 112: “Mujur orang yang menaruh belas kasihan dan yang memberi pinjaman, yang melakukan urusannya dengan sewajarnya” (Mzm. 112:5).

`Apakah yang diajarkan oleh ayat-ayat berikut tentang bermurah hati kepada mereka yang memerlukan bantuan? Im. 25:35-37,  Mzm. 119:36, 2 Kor. 8:12-15,  1 Yoh. 3:16-18, 1 Tim. 6:17-19.`

Dalam surat-suratnya dalam Perjanjian Baru, Paulus sering berbicara tentang kemurahan Tuhan—ditunjukkan sebegitu nyata dalam pemberian nyawa Yesus kepada kita—sebagai sumber kepada pengharapan Kristian.  Sebagai ganti, kematianNya untuk kita adalah juga merupakan motivasi untuk kita menghidupkan kehidupan yang bermurah hati kepada orang lain: “Dan aku berdoa, agar persekutuanmu di dalam iman turut mengerjakan pengetahuan akan yang baik di antara kita untuk Kristus” (Fil. 1:6).

Kemurahan hati merupakan satu sikap terhadap kehidupan yang besar, berani dan menyeluruh.  Begitu banyak di dalam kehidupan peribadi kita, masyarakat dan kebudayaan yang mendorong kita untuk lebih memokuskan tumpuan kepada diri sendiri, cuba menyimpan sebanyak yang boleh untuk diri kita sendiri.  Kita kena hadapi kenyataan, untuk kebanyakan kita, mod kekal kita adalah sentiasa diri sendiri, diri sendiri, dan diri sendiri.

Jika ia boleh menjadi kenyataan, iman kita akan menyebabkan diri kita mati untuk diri sendiri dan lebih mengutamakan orang lain.  Iman kita menolong kita untuk membayangkan dunia dan penghuni-penghuninya yang akan kelihatan sama seperti Tuhan melihat mereka dalam pandanganNya, dalam kedua-dua kebaikan dan kerosakan mereka, dan ia memanggil kita untuk mencari dan menolong mereka yang memerlukan bantuan, sehingga ke tahap mana pun.

Sebagai satu kualiti hidup, kemurahan hati harus dhargai dengan sebaiknya oleh pengumpul dana dan kebajikan.  Kemurahan hati seperti ini boleh diukur dan praktikal secara langsung.  Namun jumlah derma yang besar  tidak semestinya menunjukkan kehidupan yang bermuarah (lihat Mrk. 12:41-44).  Hidup bermurah hati adalah lebih agung dan lebih berharga dari apa-apa derma.  Kita perlu lebih menghargai dan memupuk roh bermurah hati dalam semua yang kita lakukan. Untuk kebanyakan orang, bermurah hati tidak datang dengan mudah; ia adalah karunia yang kita perlu tunjukkan di dalam kehidupan kita secara proaktif dan punya tujuan, tidak mengira keadaan berdosa, dan mementingkan diri kemanusiaan.

`Selain dari memberi wang, walaupun bermurah hati, apakah cara lain yang boleh kita tunjukkan roh kemurahan hati?`