---
title: Suara Bagi Mereka yang Tidak Bersuara
date: 19/09/2019
---

Salomo menuliskan bahawa ada “waktu untuk berdiam diri, ada waktu untuk berbicara” (Pkh. 3:7).  Dia benar, dan mencari keseimbangan tidaklah mudah untuk sesiapa kita.  Bagaimana pun, apabial menyentuh tentang berbicara untuk yang ditindas dan menjadi suara bagi mereka yang tidak dapat bersuara dan berusaha untuk mengalahkan kejahatan dengan kebaikan, apakah ada kemungkinan kita telah bersalah kerana lebih banyak mendiamkan diri apabila suara kita seharusnya didengarkan?

Orang-orang Kristian sering berbicara tentang menjadi tangan dan kaki Yesus, dengan merujuk kepada pelayanan praktikal untuk orang lain sama seperti Yesus kehendaki kita perbuat.  Namun melalui peranan sebagai nabi yang di tunjukkan di dalam Alkitab, panggilan Tuhan yang pertama-tama adalah supaya lelaki maupun wanita menjadi suaraNya—bersuara sebagai wakil Tuhan, bersuara bagi pihak mereka yang Tuhan mahu kita pertahankan (lihat 146:6-10).

`Baca Yesaya 58:1-10.  Apakah yang seharusnya mesej ini mahu, berdasarkan kepada waktu, tempat dan konteksnya, katakan kepada kita sekarang ini pada masa, tempat dan konteks yang berlainan?  Berapa banyak yang telah berubah di antara zaman Yesaya sewaktu ini ditulis dan dunia kita sekarang?`

Panggilan kepada para nabi supaya bersuara untuk keadilan bukanlah jalan yang disenangi.  Oleh kerana didorong oleh amanat dari Tuhan, mengerti keinginan kuat Tuhan untuk keadilan, bersimpati dengan kesusahan orang-orang miskin dan yang ditindas, dan mengusahakan yang terbaik untuk masyarakat mereka, nabi-nabi itu berani untuk bersuara bagi mereka yang tidak dapat bersuara pada waktu dan tempat, tidak mengira tentangan, ketidak selesaan dan bahaya yang dihadapi (lihat 1 Ptr. 3:17).

Berdasarkan kepada pemahaman kita tentang injil dan panggilan untuk memantulkan Yesus kepada dunia, umat Seventh-day Adventist juga mempunyai banyak perkara baik yang boleh ditawarkan berkaitan dengan menangani kejahataan di dunia ini.  Contohnya: “Umat Seventh-day Adventist percaya bahawa perbuatan-perbuatan mengurangkan kemiskinan dan ketidakadilan adalah sebahagian penting dalam tanggungjawab sosial Kristian.  Alkitab begitu jelas memperlihatkan perhatian istimewa Tuhan terhadap yang miskin dan harapan-harapanNya tentang bagaimana pengikut-pengikutNya harus bertindak untuk mereka yang tidak mampu menjaga diri mereka sendiri.  Semua orang adalah makhluk yang menggambarkan rupa Tuhan dan adalah penerima rahmat-rahmat Tuhan (Lukas 6:20).   Bekerja dengan orang-orang miskin, sebenarnya kita menurut contoh dan ajaran Yesus (Matius 25:35, 36).  Sebagai sebuah komuniti rohani, umat Seventh-day Adventist menjadi pembela keadilan bagi orang-orang miskin dan “bukalah mulutmu untuk orang yang bisu, untuk hak semua orng yang merana” (Ams. 31:8) dan menentang mereka yang “menghalang-halangi orang-orang lemah mendapat keadilan” (Yes. 10:2).  Kita menyertai Tuhan yang ‘memberi keadilan kepada orang tertindas’ (Mzm 140:13).”Seventh-day Adventist Official Statement on Global Poverty, 24 Jun, 2010.