---
title: Pandangan Tambahan
date: 20/09/2019
---

Baca Ellen G. White, “A Higher Experience,” ms. 503-516, dalam The Ministry of Healing;  “Duty to the Unfortunate” dan “Man’s Duty to His Fellow Men,” ms. 511-526, dalam Testimonies for the Church, vol. 3; “Doing for Christ,” ms. 24-37, dalam Testimonies for the Church, vol. 2.

“Carilah di pelusuk sorga dan bumi, dan tidak ada kebenaran yang dinyatakan lebih berkuasa selain dari apa yang ditunjukkan oleh perbuatan-perbuatan berbelas kasihan kepada mereka yang memerlukan simpati dan bantuan kita. Inilah kebenaran di dalam Kristus. Apabila mereka yang mengaku nama Kristus akan mempraktikkan prinsip-prinsip peraturan keemasan, kuasa yang sama akan menghadiri injil seperti dalam zaman kerasulan.” –Ellen G. White, Thoughts From the Mount of Blessing, ms. 137.

“Kasih yang paling tinggi untuk Tuhan dan kasih yang tidak mementingkan diri sendiri dengan satu sama lain-ini adalah hadiah terbaik yang dapat diberikan oleh Bapa kita di syurga.  Kasih ini bukan datang dengan mendadak, tetapi adalah prinsip ilahi, kuasa yang kekal.  Hati yang tidak disucikan tidak boleh menjadi tempat asal mahupun sebagai tempat untuk menghasilkannya. Hanya di dalam hati di mana Yesus memerintah ia akan dijumpai. . . . Kasih ini, dihargai dalam jiwa, menyegarkan kehidupan dan menabur pengaruh yang mulia di sekelilingnya.”—Ellen G. White, The Acts of the Apostles, ms. 551.

**Soalan Perbincangan**

`Seperti yang kita lihat dalam pelajaran minggu ini, Injil terus menjadi templat dan motivasi untuk bertindak bagi pihak orang lain, seperti yang dilakukan oleh Yesus untuk kita. Bagaimanakah ini meningkatkan pemahaman dan penghargaan anda terhadap berita gembira tentang apa yang telah dilakukan Tuhan untuk kita dan bagaimana Dia menunjukkan kasih-Nya kepada kita?`

`Menaikan suara kita untuk mereka yang tidak bersuara, terlibat dalam perdamaian, dan aktiviti-aktiviti yang serupa boleh membawa kita ke arena awam dan politik. Walau bagaimanapun, Gereja Seventh-day Adventist telah menjadi peneraju kepada pemisahan gereja dan negara. Apakah perbezaan antara penglibatan politik yang tidak sesuai dan bersuara dan bekerja untuk membuat perdamaian secara umum?`

`Apakah satu langkah atau tindakan yang dibincangkan dalam pelajaran minggu ini yang anda ingin ambil dalam kehidupan dan komuniti anda? Bagaimana anda boleh membuatnya berlaku?`

`Apakah isu kejahatan dan penindasan yang anda putuskan untuk didoakan dalam komuniti anda atau dalam dunia yang lebih luas?`

**Kesimpulan**:  Menjadi pengikut Yesus akan mengubah hidup kita dalam pelbagai cara, termasuk melahirkan minat untuk bergabung dengan keprihatinan Tuhan bagi orang miskin dan tertindas.  Ia tidak pernah menjadi tugas yang mudah mahupun popular, namun ini akan mengubah keutamaan-keutamaan kita dan mendorong kita untuk mengambil langkah aktif untuk menyembuhkan kelukaan dalam dunia di sekeliling kita.