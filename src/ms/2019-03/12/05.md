---
title: Pembawa Damai
date: 18/09/2019
---

`Baca Matius 5:9.  Dalam dunia di mana kita tinggal, bagaimana kita boleh melakukan apa yang Yesus katakan di sini?  Pada akhirnya, sejauh mana kejayaan kita? Lihat Mrk. 13:7.`

Konflik keganasan adalah punca penderitaan yang dahsyat.  Termasuk dalam kerugian perang adalah mangsa-mangsa dan kehidupan yang telah hancur, sumber-sumber yang disalurkan kepada mesin-mesin tentera yang lebih baik jika digunakan untuk meringankan keperluan-keperluan dan penderitaan-penderitaan mangsa perang yang terselamat serta veteran, bahkan mereka yang “menang”.  Kemudian, ada beberapa banyak lagi konflik-konflik kecil lain yang melukakan ramai kehidupan keluarga-keluarga dan masyarakat.  Oleh itu, semangat ghairah untuk keadilan tidak boleh mengabaikan mandat untuk mewujudkan kedamaian.

Pada pusat Injil Yesus adalah rahmat,  pencetus damai dan pemulihan hubungan mendamaikan makhluk manusia yang berdosa dengan Pencipta mereka (lihat 2 Korintus 5: 18-21).  Perdamaian yang kita terima menjadi corak kami untuk menjadi "duta-duta" untuk perdamaian ini untuk orang lain juga.

`Sila baca Yesaya 52:7.  Bagaimana kita mengamalkan ayat ini dalam kehidupan?`

Injil damai menjadi motivasi, corak dan sumber dalam usaha-usaha damai dalam dunia kita yang kejam ini: “Jiwa yang harmoni dengan Tuhan ada sebahagian daripada damai sorga dan menyebarkan pengaruhnya yang penuh berkat ke seluruh tempat.  Roh damai akan tinggal diam seperti embun dalam hati yang lelah dan susah dengan persengketaan dunia.”—Ellen G. White, Thoughts From the Mount of Blessing, ms. 28.

Dalam Khotbah di Bukit, Yesus mengatakan, “ ‘Berbahagialah orang yang membawa damai, karena mereka akan disebut anak-anak TUHAN’ ” (Mat. 5:9).  Selanjutnya, Tuhan bukan sahaja menegaskan hukum tentang membunuh, Dia juga mengatakan supaya jangan marah atau berdendam (lihat Mat. 5:21-26) dan bahawa kita harus mengasihi musuh kita dan berdoa bagi mereka yang menganiaya kita (lihat Mat. 5:43-48), yang membawa erti bahawa kita harus mengambil langkah-langkah yang aktif untuk mencari kebaikan mereka.  Banyak cerita yang memberikan inspirasi tentang orang-orang yang mengabdikan diri mereka untuk mewujudkan kedamaian dalam dunia yang penuh kekacauan, membawa perdamaian dan penyembuhan, dan sering mengurangkan banyak daripada ketidakadilan dan penderitaan yang dibawakan oleh konflik-konflik.

`Bagaimanakah gereja tempatan anda, pada peringkat tempatan, boleh berperanan sebagai pembawa damai?`