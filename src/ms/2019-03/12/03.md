---
title: Keletihan Kasih Sayang
date: 16/09/2019
---

Menahan diri daripada kemungkinan untuk melepaskan usaha-usaha baik kita kerana “segala kesusahan dunia” yang begitu menekan, ramai di antara kita ingin sekali melakukan lebih dari membuat perbezaan dalam kehidupan orang-orang yang menderita.  Aba beberapa sikap dan tindakan yang boleh membantu kita bertindak balas dengan cara yang positif kepada mereka yang memerlukan.

`Kasih Sayang:  Kita telah melihat bahawa mengenali dan mempunyai rasa empati kepada kesakitan orang-orang yang sedang terluka merupakan langkah pertama kepada tindakan.  Kita perlu bertumbuh dan mengekalkan kepekaan kita kepada penderitaan mereka.  Pada masa kini, orang-orang bercakap tentang “kelelahan berbelas kasihan,” yang bermaksud kita begitu terdedah kepada kedukaan dan tragedi sehinggakan ramai di antara kita menjadi risau terhadap banyak penyebab-penyebabnya, yang menguras tenaga secara emosi dan sokongan kewangan kita. Yesus sedar dengan kejahatan dan kesakitan di sekelilingNya; namun, Dia tetap berbelas kasihan.  Begitu juga dengan kita seharusnya.`

`Pendidikan:  Oleh kerana banyak situasi ketidakadilan dan kemiskinan yang rumit, mendengar dan belajar apa yang kita boleh berkaitan dengan situasi-situasi ini amat penting. Ada beberapa contoh di mana orang yang bertujuan baik malah menyebabkan lebih banyak kerosakan kepada kehidupan orang-orang yang mereka cuba hulurkan bantuan.  Walaupun ini bukan menjadi alasan untuk tidak betindak, kita harus berusaha untuk melibatkan diri dengan terlebih dahulu kita sudah mencukupkan diri dengan maklumat-maklumat dan bijak dalam menanganinya.`

Doa: Apabila kita berdepan dengan masalah, fikiran pertama kita biasanya mengambil tindakan yang “praktikal”. Namun Alkitab mengingatkan kita bahawa doa adalah praktikal.  Kita boleh melakukan banyak perbezaan dalam kehidupan orang-orang yang miskin dan ditindas dengan doa-doa kita untuk mereka dan untuk mereka yang mempunyai kuasa ke atas mereka (lihat 1 Tim. 2:1,2), selain dari memohon bimbingan Tuhan untuk bagaimana kita boleh memberikan respons yang sebaik mungkin dalam menawarkan pertolongan kita (lihat Ams. 2:7,8).

`Harapan:  Satu lagi elemen penting yang perlu dalam kerja mengurangkan penderitaan adalah melalui harapan yang wajar, sejajar dengan kerumitan sosial, politik dan keadaan peribadi.  Harapan kita seharusnya memberikan orang lain pilihan-pilihan dan peluang-peluang yang mungkin tidak mereka dapat jika tidak diberi bantuan.  Kadang-kadang, apa yang orang-orang ini buat dengan kesempatan-kesempatan yang diberikan mengecewakan kita, namun kita harus menghormati pilihan-pilihan ini.  Dalam apa sahaja yang kita cuba lakukan untuk membantu mereka yang menderita, prinsip yang memandu kita mestilah “Segala sesuatu yang kamu kehendaki supaya orang perbuat kepadamu, perbuatlah demikian juga kepada mereka” (Mat. 7:12).`

`Baca Yakobus 1:5-8.  Apakah peranan doa yang seharusnya kepada Kristian yang sedang beraksi?  Apa yang Yakobus 2:15, 16 sarankan tentang bagaimana kita boleh menyumbang kepada jawapan doa-doa kita untuk orang lain?`