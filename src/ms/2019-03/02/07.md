---
title: Pandangan Tambahan
date: 12/07/2019
---

Baca Ellen G. White, “The Law Given to Israel,” ms. 303-314; “God’s Care for the Poor,” ms. 530-536, dalam Patriachs and Prophets.

“Tidak ada yang lebih membezakan hukum yang diberikan Musa daripada roh liberal, kelembutan dan keramah-tamahan yang diperintahkan terhadap orang miskin setelah pengakuan mereka tentang tuntutan Tuhan. Meskipun Tuhan telah berjanji untuk sangat memberkati umatNya, ianya bukanlah maksudNya yang kemiskinan harus sepenuhnya tidak diketahui di antara mereka. Dia mengisytiharkan bahawa orang miskin tidak boleh berhenti untuk keluar dari tanah itu. Akan terdapat mereka di antara umatNya yang akan terpanggil untuk melakukan simpati, kelembutan dan kemurahan mereka. Kemudian, seperti sekarang, orang-orang mengalami kemalangan, penyakit dan kehilangan harta benda; namun selama mereka mengikuti arahan yang diberikan oleh Tuhan, tidak ada pengemis di antara mereka dan tidak ada yang menderita kerana makanan.” – Ellen G. White, Patriachs and Prophets,ms. 530, 531.

“Peraturan-peraturan ini direka untuk memberkati yang kaya tidak kurang dari yang miskin. Mereka akan menahan diri daripada ketamakan dan sifat untuk meninggikan diri serta akan memupuk suatu semangat kebajikan yang mulia; dan dengan memupuk niat baik dan keyakinan di antara semua kelas, mereka akan mempromosikan ketertiban sosial dan kestabilan pemerintahan. Kita semua terjalin bersama di dalam jaringan besar kemanusiaan dan apapun yang kita dapat lakukan untuk memberi manfaat dan mengangkat orang lain akan memantulkan dalam berkat ke atas diri kita sendiri.” –  ms. 534, 535.

**Soalan Perbincangan**

`Daripada pelan yang Tuhan berikan kepada Musa dan umat Israel untuk suatu masyarakat yang mereka akan bina, apakah ciri, hukum atau peraturan yang paling menarik perhatian anda (samada ia secara terperinci dinyatakan di dalam pelajaran minggu ini atau daripada pembacaan luas anda)?`

`Di dalam hukum yang Dia berikan kepada umatNya, mengapakah anda berfikir yang Tuhan kelihatan sangat fokus terhadap apa yang paling terdedah?`

`Bagaimanakah seharusnya kita memahami dan mengaitkan hukum-hukum ini dengan hari ini? Bagaimanakah kita memilih mana satu daripada hukum-hukum ini yang dapat diterapkan dan relevan kepada kita hari ini? Apakah perkara yang paling penting kita dapat pelajari daripada perintah-perintah terperinci ini untuk umat Israel bagaimana mengatur masyarakat dan kehidupan mereka?`

**Kesimpulan**: Tuhan mendengar teriakkan orang-orang Israel yang menderita di Mesir dan campur tangan untuk menyelamatkan mereka. Dia berusaha untuk membangunkan hubungan perjanjian istimewa dengan mereka dan bekerja bersama mereka untuk membangunkan sebuah masyarakat baru yang akan menjadi berkat kepada semua bahkan mereka yang sering dilupakan, dipinggirkan dan terdedah kepada ancaman serta serangan.