---
title: Sepuluh Perintah
date: 08/07/2019
---

`Baca Matius 22:37-40, kemudian Keluaran 20:1-17. Bagaimanakah rangkuman Yesus tentang perintah (hukum) itu membantu pemahaman anda sementara anda membaca setiap perintah daripada Perintah Sepuluh itu?`

Sepuluh Perintah dibaca seperti sebuah konstitusi. Setelah kata pengantar singkat yang mengemukakan dasar di mana pernyataan-pernyataan ini dibuat — dalam hal ini, kenyataan pembebasan Tuhan terhadap umatNya — dokumen itu menyenaraikan prinsip-prinsip teras yang menjadi dasar penubuhan bangsa itu. Dalam hal ini, terdapat perintah-perintah khusus tentang bagaimana manusia dapat menghidupkan kasih mereka yang terbaik bagi Tuhan dan kasih terhadap satu sama lain. Ianya tidak menghairankan bahawa banyak bangsa dan negara dengan warisan Kristian telah mengambil dasar undang-undang mereka daripada prinsip-prinsip yang membimbing ini.

Sementara banyak daripada pernyataan ini singkat, kita tidak boleh meremehkan betapa luas impak dan lengkapnya Perintah Sepuluh sebagai undang-undang kehidupan. Misalnya, perintah keenam— "'Jangan membunuh'" (Kel. 20:13)– merangkumi dan memasukkan "semua tindakan ketidakadilan yang cenderung memendekkan kehidupan" serta "seorang mementingkan diri yang mengabaikan tentang mengambil berat terhadap orang yang memerlukan atau menderita." – Patriachs and Prophets,ms. 308. Begitu juga, larangan terhadap mencuri (lihat Kel. 20:15) menyalahkan “perniagaan hamba” dan melarang “perang penaklukan.” Ia "memerlukan pembayaran hutang atau upah yang adil," serta melarang "setiap percubaan untuk mengambil keuntungan sendiri dengan kejahilan, kelemahan atau kemalangan orang lain. " – Patriachs and Prophets,ms. 309.

Kita mudah dapat mengatakan pada diri sendiri bahawa kita bukan orang jahat. Misalnya, jika kita tidak terlibat secara langsung dalam pembunuhan atau kecurian yang jelas, sepertinya kita baik-baik sahaja. Tetapi ketika Yesus berbicara tentang perintah-perintah itu, Dia menjelaskan bahawa perintah-perintah itu tidak dipenuhi hanya dengan tidak melakukan beberapa tindakan tertentu. Sebaliknya, fikiran, motivasi dan bahkan kegagalan kita untuk melakukan hal-hal yang kita tahu seharusnya kita lakukan dapat melanggar hukum Tuhan (lihat Mat. 5:21–30).

Oleh itu, bayangkan sebuah masyarakat di mana setiap perintah dalam Perintah Sepuluh diambil secara serius dan menghidupkan sepenuhnya. Ia akan menjadi masyarakat yang aktif dan bersemangat di mana setiap orang dengan bersemangat berkelakuan atas kasih mereka bagi Tuhan dengan saling mengasihi dan memperhatikan satu sama lain.

`Mengapakah kita cenderung membaca Perintah Sepuluh dengan “sempit” iaitu sentiasa mengabaikan penerapan yang lebih luas tentang prinsip-prinsip penting kepada kehidupan kita? Mengapakah pembacaan yang lebih sempit adalah lebih mudah diikuti di dalam amalan?`