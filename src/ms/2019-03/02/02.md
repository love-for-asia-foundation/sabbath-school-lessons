---
title: Tuhan yang Mendengar
date: 07/07/2019
---

`"'Aku telah memperhatikan dengan sungguh kesengsaraan umat-Ku di tanah Mesir, dan Aku telah mendengar seruan mereka yang disebabkan oleh pengerah-pengerah mereka, ya, Aku mengetahui penderitaan mereka' " (Kel. 3:7).`

Empat ratus tahun adalah satu waktu yang lama untuk menunggu terutamanya ketika menunggu dalam keadaan perhambaan yang semakin keras. Tuhan telah berjanji bahawa Dia akan kembali kepada umatNya dan membawa mereka keluar dari Mesir tetapi dari generasi ke generasi mereka dibiarkan untuk membangunkan kekayaan dan martabat para penindas mereka yang menyembah berhala dan sementara itu Tuhan kelihatannya senyap.

Kemudian Tuhan menyatakan diriNya dengan cara yang unik. Dia muncul di dalam semak yang menyala di padang gurun yang terpencil kepada seorang pemimpin yang tidak mungkin iaitu seorang putera yang diburu dan gembala yang rendah hati bernama Musa. Dia memberikan Musa yang enggan satu pekerjaan untuk dilakukan dan bahagian pertama daripada tugasan itu adalah kembali kepada umat Israel di Mesir dengan pesanan bahawa Tuhan telah mendengar dan melihat penindasan mereka — dan, ya, Dia peduli. Sesungguhnya, Dia akan melakukan sesuatu untuk mengubah situasi mereka secara dramatik.

`Baca Keluaran 3:16-17. Mengapakah ianya penting bagi Tuhan memulakan untuk menghuraikan rancanganNya bagi umat ini dengan mesej khas ini?`

Namun, Tuhan tidak berhenti di situ. Bukan hanya Dia memiliki satu rancangan untuk satu negeri yang lebih baik, malah Dia tidak berniat agar umat itu melarikan diri dari Mesir dalam keadaan melarat. Selama ratusan tahun, mereka telah menyumbangkan bagi kekayaan Empayar Mesir. Tuhan menjangkakan tentangan permulaan daripada Firaun tetapi Dia meyakinkan Musa bahwa orang-orang Israel akan diberikan pampasan ke atas kerja keras mereka selama bertahun-tahun: “‘Dan Aku akan membuat orang Mesir bermurah hati terhadap bangsa ini, sehingga, apabila kamu pergi, kamu tidak pergi dengan tangan hampa’” (Kel. 3:21).

Setelah bertahun-tahun mereka ditindas, Tuhan mengambil kesempatan untuk membangun sebuah masyarakat baru dengan bekas-bekas hamba ini. Dia ingin mereka hidup dengan cara yang berbeza dan membangun satu masyarakat yang akan terus mampan dan berlanjutan. Rancangannya adalah masyarakat baru ini akan menjadi model bagi bangsa-bangsa di sekitarnya dan seperti Abraham berkat yang mereka terima daripada Tuhan juga akan memberkati seluruh dunia.

`Seberapa pentingkah ianya bagi anda bahawa Tuhan ialah Tuhan yang melihat penderitaan orang-orang di dunia dan mendengar teriakan mereka meminta pertolongan? Apakah yang hal ini beritahukan anda tentang Tuhan?Perhatikan Kel. 4:31.`