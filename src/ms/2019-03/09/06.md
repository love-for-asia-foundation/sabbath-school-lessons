---
title: Yakobus yang Adil
date: 29/08/2019
---

Tradisi Kristian mengatakan bahawa Yakobus, saudara lelaki atau saudara tiri Yesus, menjadi pemimpin jemaat awal di Yerusalem dan Yakobus yang sama juga bertindak sebagai pengerusi perhimpunan majlis yang diadakan di Yerusalem (lihat Kisah 15 dan juga Galatia 1 dan 2). Jika ini benar, kemungkinan juga dia adalah penulis kepada surat yang disimpan di dalam Alkitab sebagai buku Yakobus.

Yakobus merupakan nama kebiasaan pada zaman itu, tetapi sekiranya mereka ini adalah orang sama, dia juga mungkin pernah menjadi pemimpin jemaat yang dikenal dengan nama Yakobus “yang adil,” yang menyarankan bahawa dia seorang pemimpin yang bijak, dengan mengutamakan pelayanannya untuk orang lain dan mengambil berat terhadap orang-orang yang sering dilupakan atau dianiaya.  Buku di mana namanya disebut  telah dipanggil sebagai “Buku Amsal Perjanjian Baru,” yang berpusatkan kepada hidup saleh dan bijak secara praktikal sebagai pengikut-pengikut Tuhan.

Penulis buku Yakobus begitu bersemangat untuk mengingatkan pembaca-pembaca Kristan untuk “bukan hanya pendengar sahaja tetapi; sebab jika tidak demikian kamu menipu diri sendiri” (Yakobus 1:22), dan itulah agama yang penting—yang murni dan berkekalan di mata Tuhan—mempunyai fokus untuk mempedulikan yang kekurangan dan ditindas, dan menentang pengaruh-pengaruh jahat masyarakat di sekeliling mereka (lihat Yakobus 1:27).

`Baca Yakobus 2:1-9 dan 5:1-5.  Bagaimanakah sikap Yakobus terhadap mereka yang kaya berbeza dengan sikapnya terhadap orang-orang biasa dalam masyarakat?  Apakah perintah-perintah khususnya berkenaan dengan bagaimana yang kaya dan yang miskin seharusnya diperlakukan dalam gereja komuniti?`

Yakobus membahaskan bahawa mengucapkan harapan yang baik untuk seseorang—walaupun mengharapkan berkat-berkat Tuhan untuknya—hanya memberi sedikit penghiburan kepada orang itu jika dia sedang kesejukan dan kelaparan.  Pemberian makanan dan pakaian secara nyata lebih berguna untuk memperlihatkan dan menunjukkan kepedulian kepada mereka daripada semua sentimen dan harapan yang baik-baik (lihat Yakobus 2:14-16).  Yakobus menggunakan contoh ini untuk menerangkan hubungkait di antara  iman dan usaha dalam konteks perhubungan kita dengan Tuhan.   Dia juga mengulang (Yakobus 2:8) apa yang Yesus ajarkan tentang mengasihi jiran tetangga seperti diri sendiri, menunjukkan bagaimana hukum ini seharusnya dituruti dalam hidup sehari-hari.  Ia harus dipraktikkan sebagai pelayanan kepada Tuhan dan kepada orang lain, bukan untuk mendapat keselamatan tetapi kerana ia merupakan manisfetasi iman yang sejati.

`Mengapakah begitu mudah, bahkan tanpa sedar, untuk menyukai mereka yang kaya daripada mereka yang miskin?`