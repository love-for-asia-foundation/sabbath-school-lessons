---
title: Pandangan Tambahan
date: 30/08/2019
---

Baca Ellen G. White, “Dorcas—Her Ministry and Its Influence,” ms. 66, 67, dalam Welfare Ministry; “A Liberal Church,” ms. 335-345, dalam The Acts of the Apostles, “This Is Pure Religion,” ms. 35-41, dalam Welfare Ministry.

“Juruselamat telah memberikan hidupNya yang begitu berharga demi untuk memulakan sebuah gereja yang berkeupayaan untuk mempedulikan jiwa-jiwa yang berduka, yang berdosa.  Sekumpulan umat-umat percaya mungkin miskin, tidak berpendidikan, dan tidak dikenali; namun dalam Kristus mereka mungkin boleh bekerja di rumah, di kejiranan gereja dan bahkan dalam “kawasan-kawasan di luar,” dengan keberhasilan yang menjangkau sejauh kekekalan.”—Ellen G. White, The Desire of Ages, ms. 640.

“Kebaikan yang tidak mementingkan diri sendiri memberikan sidang yang mula-mula  kesukaan yang besar;  kerana orang-orang percaya mengetahui bahawa usaha mereka menolong mengirim perkabaran Injil kepada mereka yang berada dalam kegelapan. Kebajikan mereka membuktikan bahawa bahawa mereka tidak menerima rahmat Tuhan dengan sia-sia. Apakah yang dapat menghasilkan kedermawanan seperti itu melainkan penyucian oleh Roh? Pada mata orang-orang yang percaya dan dan orang-orang yang tidak percaya, itu adalah mukjizat rahmat."—Ellen G. White, The Acts of the Apostles, ms. 344.

**Soalan Perbincangan**

`Bagaimanakah komuniti gereja anda boleh menjadi seperti komuniti gereja yang diterangkan di dalam beberapa bab pertama buku Kisah Para Rasul? Apakah beberapa langkah praktikal yang boleh pemimpin-pemimpin gereja anda ambil untuk menggalakkan gereja ke arah ini?`

`Gereja Seventh-day Adventist sedunia menggunakan beberapa prinsip-prinsip yang dibincangkan dalam pelajaran minggu ini untuk menentukan bagaimana persepuluhan dan persembahan dikongsikan di antara beberapa bahagian dunia ini.Apakah antara kebaikan sistem perkongsian sumber sedunia seperti ini?`

`Adakah panduan-panduan hidup, seperti yang disimpulkan dalam Roma 12, contohnya, cara hidup realistik, dan praktikal—apakah mereka boleh digunakan dalam “dunia nyata”?—atau adakah prinsip-prinsip ini lebih mirip dengan gambar ideal “orang suci” pada kaca jendela berwarna?`

`Yakobus 5:1-5 menggunakan bahasa-bahasa yang tegas dan mengumandangkan amaran-amaran keras seperti yang diberikan oleh nabi-nabi Perjanjian Lama. Mengapakah ekspresi yang keras seperti itu sesuai dan perlu?`

**Kesimpulan**:  Didorong oleh perintah Yesus dan kuasa Roh Kudus, murid-murid dan orang-orang percaya yang awal, berketetapan untuk mengongsikan perkabaran dan misi Yesus seluas yang mungkin.  Dengan mengambil ajaran Yesus dan Kitab Suci Ibrani, gereja  yang mula-mula ini adalah sejenis komuniti baru, yang mengongsikan apa yang mereka miliki kepada yang memerlukan, di dalam dan di luar komuniti mereka.  Melalui teladan dan ajaran mereka yang direkodkan dalam surat-surat mereka kepada gereja-gereja ini, para pemimpin Kristian pertama mendesak umat yang percaya untuk hidup dalam kesetiaan dan pelayanan, khususnya kepada mereka yang memerlukan.