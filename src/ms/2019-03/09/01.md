---
title: Pelayanan dalam Gereja Perjanjian Baru
date: 24/08/2019
---

### Baca untuk Pelajaran Minggu Ini
Kis. 2:42-47;  4:32-37;  Mat. 25:38, 40:  Kis. 9:36; 2 Kor. 8:7-15;  Roma 12;  Yak. 2:1-9.

> <p>Ayat Hafalan</p>
> “Ibadah yang murni dan yang tak bercacat di hadapan TUHAN, Bapa kita, ialah mengunjungi yatim piatu dan janda-janda dalam kesusahan mereka, dan menjaga supaya dirnya sendiri tidak dicemarkan oleh dunia” (Yakobus 1:27).

Ayat Alkitab yang dipanggil sebagai Amanat Agung (Mat. 28:18-20) adalah antara ayat yang paling dikenali dalam Alkitab, sekurang-kurangnya oleh orang Kristian.  Ayat-ayat ini sering diterangkan sebagai pernyataan misi kita dan menjadi inspirasi kepada pelbagai projek misi dan penginjilan.  Sesungguhnya, mendapat ilham dari ayat-ayat ini, orang-orang Kristian pergi ke seluruh dunia, kadangkala menggunakan perbelanjaan peribadi yang tinggi, demi untuk mengabarkan injil.

Apa yang Yesus katakan dalam Amanat Agung itu?  Melakukan pemuridan, pembaptisan, dan mengajar orang-orang “melakukan segala sesuatu yang telah Kuperintahkan kepadamu” (Mat. 28:20).  Seperti yang kita lihat, banyak daripada apa yang Yesus perintahkan supaya kita lakukan berkaitan dengan memelihara mereka yang kekurangan, mereka yang mengalami kesakitan, mereka yang tidak dapat menjaga diri mereka sendiri.  Oleh yang demikian, kita perlu mengingati bahawa perintah-perintah kepada murid-murid Yesus yang pertama ini ini bukanlah hanya setakat tugasan, sesuatu yang mereka tidak pernah dengar mahupun lihat sebelum ini, tetapi lebih kepada meneruskan misi yang Yesus sudah mulakan ketika bersama-sama dengan mereka.  Oleh itu, aspek ajaran-ajaran Yesus in boleh dilihat dengan jelas di dalam kehidupan komuniti gereja baru sebagai sebahagian daripada perlaksanaan Peraturan Yang Terutama.

_*Pelajari pelajaran minggu ini untuk persediaan Sabat, 31 Ogos._