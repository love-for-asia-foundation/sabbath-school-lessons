---
title: Komuniti yang Baru
date: 25/08/2019
---

Setelah pengangkatan Yesus dan kedatangan Roh Kudus pada hari Pentakosta, kumpulan umat-umat yang percaya bertambah jumlahnya dengan begitu cepat dan membina gereja awal yang baru, satu komuniti baru di kalangan pengikut-pengikut Yesus, dan pertama-tamanya dipimpin oleh murid-murid Yesus yang asal. Bagaimanapun, komuniti baru ini bukan hanya sesuatu yang mereka tubuhkan di kalangan sesama mereka; sebaliknya, ia dibina berasaskan ajaran-ajaran dan pelayanan Yesus, dan mengambil teladan dari sejarah panjang Kitab Suci Ibrani dan nabi-nabinya.

`Baca Kisah 2:41-47 dan 4:32-37.  Apakah kunci elemen-elemen yang anda kenal pasti dalam penerangan-penerangan tentang komuniti gereja awal ini?`

Walaupun nampaknya bangsa Israel telah gagal untuk menghidupkan sepenuhnya kerangka tindakan untuk sebuah masyarakat yang adil dan bermurah hati, komuniti gereja awal ini amat mengambil serius perintah “ ‘tidak akan ada orang miskin di antaramu’“ (Ul. 15:4).  Salah satu daripada ekspresi praktikal iman mereka adalah mengongsikan sumber-sumber materi mereka—bahkan menjual tanah mereka dan memberi sumbangan kepada dana yang dikumpul (lihat Kis. 4:34-5:2)—untuk memenuhi keperluan-keperluan sesama umat percaya, untuk menjadi berkat kepada komuniti diluar komuniti yang belum berpengalaman ini, termasuklah pelayanan penyembuhan (lihat Kis. 3:1-11, 5:12-16).

Namun, komuniti ini bukan sebuah komuniti yang sempurna seperti yang dibayangkan.  Ketika bilangan umat-umat percaya ini semakin bertambah, ketegangan mula timbul berkaitan dengan pengurusan sumber-sumber ini, terutama berkaitan dengan pengagihan makanan kepada janda-janda pada setiap hari (lihat Kis. 6:1).  Murid-murid, yang merupakan pemimpin-pemimpin asal kepada kumpulan ini, ingin menumpukan perhatian mereka kepada mengkhotbahkan injil.  Untuk menangani situasi ini, mereka perlu melakukan penyelenggaraan semula.

Oleh itu, tujuh orang telah dilantik untuk menumpukan perhatian kepada perkara-perkara praktikal komuniti gereja ini.  Kemungkinan ini adalah permulaan pengikhtirafan pelayanan-pelayanan yang berbeza dan kebolehan-kebolehan yang dipraktikkan di dalam gereja; pada masa yang sama, ia menunjukkan kepentingan pelayanan praktikal untuk kehidupan gereja dan saksi.  “Prinsip-prinsip yang sama dari kesalehan dan keadilan yang harus memimpin penghulu-penghulu di kalangan umat Tuhan pada zaman Musa dan Daud, harus juga diikuti oleh mereka yang diberikan pengawasan atas sidang Tuhan yang baru dibentuk dalam peraturan Injil.”—Ellen G. White, The Acts of the Apostles, ms. 95.

`Cuba gambarkan bagaimana keadaan komuniti awal itu.  Bagaimana kita boleh memberikan refleksi terhadap prinsip-prinsip yang sama pada hari ini?`