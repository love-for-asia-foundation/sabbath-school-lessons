---
title: Panduan Hidup dan Mengasihi dengan Baik oleh Paulus
date: 28/08/2019
---

Surat Paulus kepada Roma dikenal dengan baik kerana penerangan-penerangannya yang mendalam tentang doktrin keselamatan oleh iman melalui kematian Kristus.  Namun selepas 11 bab berkaitan dengan ajaran-ajaran sedemikian, terdapat perubahan dalam penekanannya.  Paulus memberikan panduan praktikal untuk hidup dan mengasihi dengan baik, berdasarkan atas kurnia dan kasih Tuhan, yang ditunjukkan dalam Yesus dan cerita injil: “Karena itu, saudara-saudara, demi kemurahan TUHAN aku menasihatkan kamu, supaya kamu mempersembahkan tubuhmu sebagai persembahan yang hidup, yang kudus dan yang berkenan kepada TUHAN: apa yang baik, yang berkenan kepada TUHAN dan yang sempurna” (Rom 12:1).

`Baca dan beri kesimpulan untuk Roma 12, terutamanya dalam memerhatikan perintah-perintah tentang mengasihi dan menjaga orang lain, terutama mereka yang benar-benar memerlukan.`

Dalam ertikata lain, Roma 12 bertindak sebagai kesimpulan kepada banyak topik yang Paulus telah berikan perhatian yang lebih terperinci dalam beberapa suratnya yang lain.  Dia berbicara tentang peranan-peranan dan kurnia-kurnia di dalam tubuh gereja, termasuklah melayani dan memberikan kata-kata galakan kepada orang lain, dan memberi dengan kemurahan (lihat ayat 3-8).  Namun bukan sahaja perkara-perkara ini perlu dilakukan, ia juga harus diperbuat dengan sebaiknya, dengan penuh semangat dan—lebih dari semuanya—dengan kasih (lihat ayat 9-11).

Paulus menerangkan dalam istilah-istilah yang praktikal seperti apa kehidupan yang demikian.  Dia mendorong umat-umat percaya untuk bersabar dalam kesusahan-kesusahan dan penganiayaan, untuk memelihara mereka yang kekurangan, untuk menjadi pembawa damai di mana sahaja dan pada bila-bila masa sahaja yang mungkin dan—seperti yang kita lihat sebelum ini—untuk memberi respon kepada kezaliman dan ketidakadilan dengan kebaikan, mengalahkan kejahatan dengan melakukan perbuatan yang baik (Rm. 12:20, 21).

Bab ini menggariskan apa maksudnya untuk hidup sebagai orang baru, melayani Tuhan secara sendirian dan juga sebagai sebahagian daripada masyarakat beriman. Paulus memberitahu para pengikut Yesus yang baru ini bahawa kehidupan, keutamaan, dan tindakan mereka harus berubah sebagai respon mereka kepada apa yang Yesus telah lakukan untuk mereka dengan kematianNya di kayu salib dan pengharapan hidup kekal. Walaupun hidup di tengah-tengah Empayar Roma, dalam masyarakat yang sering menindas dan berlaku kejam, Paulus mengarahkan mereka untuk hidup berbeza: “Janganlah kamu menjadi serupa dengan dunia ini, tetapi berubahlah oleh pembaharuan budimu” (Rm. 12:2).

`Apakah antara sikap-sikap dan amalan-amalan dalam komuniti yang perlu anda elakkan agar anda boleh hidup dan mengasihi dengan sebaik mungkin sebagai seorang pengikut Yesus pada zaman ini?`