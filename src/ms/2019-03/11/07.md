---
title: Pandangan Tambahan
date: 13/09/2019
---

Baca Ellen G. White, “Called to Reach a Higher Standard,” ms. 309-322, dalam The Acts of the Apostles; “Desolation of the Earth,” ms. 653-661, dalam The Great Controversy.

“Apabila suara Tuhan mengubah perhambaan umat-umatNya, ada kebangkitan yang dahsyat bagi mereka yang telah hilang dalam semua konflik hidup yang besar.  Sewaktu pencobaan mereka dibutakan oleh penipuan Syaitan, dan mereka membenarkan jalan dosa mereka.  Orang kaya membanggakan diri mereka kerana keunggulan mereka di atas orang-orang yang kurang disenangi; tetapi mereka telah memperoleh kekayaan mereka dengan melanggar hukum Tuhan. Mereka telah mengabaikan untuk memberi makan orang yang lapar, memakaikan pakaian kepada mereka yang telanjang, berurusan dengan adil, dan mencintai belas kasihan. . . . Mereka telah menjual jiwa mereka untuk kekayaan dan kesenangan duniawi, dan tidak berusaha menjadi kaya di hadapan TUHAN. Hasilnya, kehidupan mereka merupakan kegagalan; keseronokan mereka sekarang bertukar menjadi kekecewaan, harta kekayaan mereka diberikan untuk rasuah."—Ellen G. White, The Great Controversy, ms. 654.

“Pergolakan yang besar sudah berakhir.  Dosa dan orang-orang berdosa tidak ada lagi.  Seluruh alam bersih.  Nadi kesatuan harmoni dan kegembiraan berdenyut di seluruh ciptaanNya yang luas.  Dari Dia yang menciptakan semua, mengalirlah nafas dan terang dan kebahagiaan, ke seluruh alam yang tidak ada batasnya.  Dari atom yang terkecil kepada dunia yang terbesar, segala perkara, yang bernyawa dan tidak bernyawa, dalam keindahan yang tidak bercela dan kebahagiaan yang sempurna, menyatakan Tuhan dalam kasih.”—Ellen G. White, The great Controversy, ms. 678.

**Soalan Perbincangan**

`Terangkan bagaimana yang anda telah pelajari pada minggu ini menunjukkan bahawa kehidupan, di sini dan sekarang ini, penting. Bandingkan ini dengan kepercayaan yang menyatakan bahawa kita tidak perlu bimbang tentang hidup dan dunia ini kerana Tuhan akan memusnahkan semuanya dan memulakannya lagi.`

`Bagaimanakah kita boleh berjaga-jaga agar kebenaran tentang janji kewujudan baru tidak mengabaikan mereka yang memerlukan (lagipun, di akhirnya nanti, Tuhan akan menjadikan semuanya betul)? Lebih teruk lagi, bagaimana kita boleh memastikan agar kita tidak menjadi seperti salah daripada mereka yang menggunakan kebenaran untuk memperalatkan orang lain?`

`Pemahaman Seventh-day Adventist akan Alkitab Nubuatan menjangkakan kejahatan, kesusahan dan penderitaan akan bertambah-tambah apabila kita semakin dekat kepada kedatangan Yesus kembali.  Apabila ketika itu tiba, kita sering merujuk kepada Matius 24.  Bagaimanakah kita melihat kepada tragedi-tragedi ini berdasarkan Matius 25?`

**Kesimpulan**:  Tuhan kita tidak akan membenarkan kejahatan untuk berterusan selamanya.  Pengharapan terbesar Alkitab adalah kedatangan Yesus untuk menghapuskan kejahatan, untuk menyembuhkan ketidakadilan, dan mencipta dunia baru sepertimana ia sepatutnya.  Dibina di atas kebangkitan Yesus, pengharapan ini mengubah hari ini dan memberikan keberanian untuk pelayanan kita untuk Tuhan dan orang lain sementara kit a menantikan kedatanganNya.