---
title: Seruan Berulang-ulang untuk Keadilan
date: 28/07/2019
---

Walaupun rancangan terperinci Tuhan begitu jelas untuk bangsa Israel, orang Israel jarang mengamalkan panggilan mereka. Hanya beberapa generasi sahaja selepas ditubuhkan di tanah itu, mereka meminta Samuel, seorang nabi dan hakim, untuk melantik bagi mereka seorang raja untuk memerintah bangsa mereka, " 'seperti pada segala bansa-bangsa lain' " (1 Sam 8: 5) .

`Baca 1 Samuel 8:10-18.  Apakah amaran Samuel kepada umat-umat itu sebagai respon kepada permintaan mereka untuk seorang raja?`

Samuel mengetahui bahawa tindakan ini satu langkah menjadi sama seperti negara-negara lain juga.   Walaupun Samuel berusaha menasihati raja yang pertama itu, Saul, tidak berapa lama selepas itu nubuatannya mula menjadi kenyataan. Walaupun berada di kemuncak kegemilangan kerjaan Israel, Daud dan Salomo tidak dapat melepaskan diri dari godaan-godaan, rasuah, dan penggunaan kuasa berlebih-lebihan.

Sepanjang pemerintahan raja-raja Israel dan Yehuda, salah satu daripada respon Tuhan adalah menghantar nabi-nabi untuk membicarakan kehendakNya dan mengingatkan pemimpin-pemimpin Israel dan umat-umatNya akan tanggungjawab-tanggungjawab yang Tuhan telah berikan kepada mereka untuk anggota-anggota masyarakat mereka yang dibelakangkan.

Dalam tulisan-tulisan para nabi Ibrani, kita melihat panggilan yang berterusan dan berulang-ulang untuk hidup saksama dan melaksanakan keadilan dalam masyarakat. Untuk berhadapan dengan ketidaksetiaan bangsa Israel dan para pemimpinnya, para nabi menjadi suara yang lazim dan penting kepada mereka yang tidak berdaya untuk bersuara, terutama mereka yang terluka akibat kegagalan bangsa Israel untuk menurut kehendak Tuhan.

Memberi gambaran akan semangat para nabi Perjanjian Lama, Abraham Joshua Heschel membandingkan kesediaan kita dengan panggilan mendesak mereka untuk keadilan: "Perkara-perkara yang  mengerikan para nabi dahulunya bahkan kini terjadi setiap hari di seluruh dunia. . . . Ketidaksabaran mereka terhadap ketidakadilan, dan pada tanggapan kita adalah histeria.  Kita sendiri menyaksikan perlakuan ketidakadilan, manifestasi kemunafikan, kepalsuan, kemarahan, penderitaan secara berterusan tetapi kita jarang merasa marah atau berasa terlalu teruja.  Kepada para nabi itu, walau sekecil apapun ketidakadilan itu,  kadarnya adalah kosmik. "-Para Nabi(New York: Persatuan Penerbitan Yahudi Amerika, 1962), ms.3, 4.

Apa yang diberikan oleh para nabi ini adalah suatu pengertian tentang hati dan pemikiran Tuhan. Bercakap bagi pihak Tuhan, mereka dapat membantu kita melihat ketidakadilan dan penderitaan dunia kita melalui mata tuhan yang berlinangan dengan air mata.  Namun keghairahan ini juga merupakan satu panggilan untuk bertindak, bekerja dengan Tuhan untuk melegakan dan menjadi penawar penindasan dan kesedihan orang-orang di skeliling kita.

`Dalam cara-cara bagaimanakah tindakan kita mahu “menjadi seperti orang lain” boleh menyakiti diri kita dan orang lain?`