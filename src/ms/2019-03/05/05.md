---
title: Yehezkiel
date: 31/07/2019
---

Jika kita menanyakan sekumpulan Kristian tentang “dosa Sodom”, pasti kebanyakan mereka akan memberikan penerangan tentang pelbagai dosa-dosa seksual dan bentuk-bentuk kerosakan akhlak yang lain.  Lagipun, Kejadian 19:1-13 tidak menggambarkan masyarakat yang sakit dan munafik lebih dari menyatakan ia cukup matang untuk menerima kemusnahan.

Sungguh menarik, jawapannya lebih rumit dari ini.  Renungkan penerangan Yehezkiel: “ ‘ “Lihat, inilah kesalahan Sodom, kakakmu yang termuda itu: kecongkakan, makanan yang berlimpah-limpah dan kesenangan hidup ada padanya dan pada anak-anaknya perempuan, tetapi ia tidak menolong orang-orang sengsara dan miskin.” ’ ” (Yeh.16:49).  Walaupun jelas Tuhan tidak akan melalaikan bentuk-bentuk kerosakan akhlak lain yang didapati di dalam kota itu, tumpuan Yehezkiel di sini adalah ketidakadilan ekonomi dan kurang memerhatikan mereka yang memerlukan bantuan.

Apakah mungkin, di mata Tuhan, dosa-dosa berkaitan ekonomi ini sama jahat dengan dosa-dosa seksual?  Muncul selepas zaman Amos, Mikha dan Yesaya, nubuatan-nubuatan awal Yehezkiel kedengaran sama dengan nada kemusnahan yang akan datang.  Bagaimanapun, selepas kejatuhan Yerusalem kepada bangsa Babilon, dan penduduk-penduduknya dibawa pergi sebagai tahanan, fokus Yehezkiel bertukar kepada janji-janji pemulihan Tuhan.

`Baca Yehezkiel 34:2-4, 7-16.  Bandingkan pengadilan Tuhan terhadap pemimpin-pemimpin Israel yang korup dengan cara “penggembalaan”Nya sendiri?  Bagaimanakan layanan mereka kepada “domba-domba” yang lemah itu berbanding dengan cara-caraNya?`

Walau sejahat apapun mereka, sehingga disamakan dengan Sodom, Tuhan masih mahu menjangkau mereka dengan harapan untuk menjauhkan mereka dari kejahatan mereka.  Dalam rancanganNya yang telah diperbaharui, mereka akan kembali semula ke tanah mereka, Yerusalem akan dipulihkan, dan kaabah itu akan dibina semula. Perayaan-perayaan yang Tuhan telah berikan kepada mereka akan dirayakan semula dan tanah itu akan sekali lagi dibahagi-bahagi sama rata di antara mereka menjadi milik pusaka mereka (lihat Yeh. 47:13 – 48:29).  Nampak jelas bahawa tujuan Tuhan adalah supaya rancanganNya untuk umat-umatNya, sama seperti yang diberikan kepada Musa dan orang-orang Israel setelah penyelamatan mereka dari Mesir, dimulakan sekali lagi dengan kepulangan umat-umatNya dari penawanan.  Ini termasuklah kepedulian terhadap anggota-anggota paling lemah di dalam masyarakat, serta mereka yang dianggap sebagai orang-orang asing.

`Betapa pentingkah bagi anda bahawa Tuhan kita adalah Tuhan yang memberikan peluang yang kedua—dan lebih dari itu – kepada umat-umatNya yang berbuat salah setelah diberikan peluang untuk membuat pilihan yang lebih baik?`