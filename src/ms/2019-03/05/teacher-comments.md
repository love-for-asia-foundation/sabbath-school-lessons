---
title:  Komen Guru
date:   02/08/2019
---

#### Bahagian I: Ringkasan

Para nabi Perjanjian Lama sering melihat diri mereka sebagai penjaga di tembok Sion. Mereka cemburu melihat kesejahteraan umat Tuhan dan berusaha untuk memberi amaran kepada mereka tentang bahaya dari luar dan dari dalam. Mereka dipanggil oleh Tuhan untuk melaungkan keadilan dan untuk menyatakan penghakiman Tuhan. Kewajipan ini adalah urusan yang serius bagi para nabi seperti Yehezkiel, yang mendapat perintah tegas sangat jelas: "Hai anak manusia, Aku telah menetapkan engkau menjadi penjaga kaum Israel. Bilamana engkau mendengarkan sesuatu firman dari pada-Ku, peringatkanlah mereka atas nama-Ku.  Kalau Aku berfirman kepada orang jahat: Engkau pasti dihukum mati! --dan engkau tidak memperingatkan dia atau tidak berkata apa-apa untuk memperingatkan orang jahat itu dari hidupnya yang jahat, supaya ia tetap hidup, orang jahat itu akan mati dalam kesalahannya, tetapi Aku akan menuntut pertanggungan jawab atas nyawanya dari padamu." (Yehezkiel 3: 17-19).

Dalam pelajaran ini, kita menyedari ketekunan Tuhan dalam memanggil umatNya kepada keadilan. Pelajaran ini membuka mata kita kepada pembaharuan sosial dan rohani yang dianjurkan oleh para nabi, seperti: (1) Amos, gembala-nabi, yang memanggil umatnya untuk keadilan dan kebenaran, (2) Mikha yang mesejnya kepada Ahaz diberikan pada masa Kerajaan mencapai keadilan yang rendah, (3) Yehezkiel yang berbicara kepada orang buangan di Babel, dan (4) Yesaya yang memanggil umat Tuhan untuk tetap berpegan kepada pengharapan akan kedatangan Mesias untuk satu bangsa yang adil. Di manakah suara-suara yang menyeru keadilan dan belas kasihan hari ini?

**Matlamat Guru**: 

Cabar kelas anda untuk menyertai suara-suara yang masih menyerukan keadilan hari ini dalam tradisi nabi-nabi Perjanjian Lama.
 
#### Bahagian II: Ulasan

**Ilustrasi**

Jarang sekali terdapat keperluan untuk menyeru mengenai keadilan seperti yang terjadi pada masa perhambaan Amerika dan selepas Perang Saudara di Amerika. Adventisme mempunyai peluangnya untuk menunjukkan sama ada ia akan bangkit menyahut cabaran-cabaran pada masa itu dan mula mengambil serius tentang pelayanan kepada saudara-saudara mereka yang berkulit hitam. Delbert Baker, dalam siri In Search of Roots: Adventist Afrika American, kongsikan titik perubahan dalam sejarah Adventist mengenai subjek itu:

"Titik perubahan yang tegas dalam sejarah kerja gereja bagi kaum kulit Hitam  adalah tahun 1892, ketika Ellen White menyampaikan mesej bersejarah: 'Tugas Kita di kalangan Kaum Berkulit Hitam'. Ia disampaikan kepada para perwakilan sesi General Conference ke-24, yang diadakan di Battle Creek, Michigan. Ellen White menegaskan bahawa selepas bertahun-tahun pengabaian, gereja tidak boleh terus mengabaikan tanggung jawabnya kepada kaum Berkulit Hitam tanpa mendorong peningkatan ketidaksenangan Tuhan. Menyedari sepenuhnya kandungan mesejnya yang mengundang konfrontasi, dia mengakui, 'Saya tahu apa yang saya katakan sekarang akan membawa saya ke dalam konflik. Ini saya tidak ingini, kerana konflik itu nampaknya sudah berterusan tahun-tahun; tetapi saya tidak mau hidup sebagai seorang pengecut atau mati sebagai pengecut, meninggalkan kerja saya tidak selesai. Saya mesti mengikut jejak langkah Guru saya. '"
 
**Bincangkan**: Agak menarik bahawa Ellen White mengenal keberanian sebagai keadilan dinamik alkitabiah. Apakah isu keadilan alkitabiah yang memerlukan "keberanian" hari ini, dalam konteks setempat anda?

**Kitab Suci**: Alkitab mempunyai  "orientasi orang lain." Prinsip ini dapat dilihat dalam kerja yang dilakukan oleh para nabi alkitabiah. Para nabi adalah para pembela. Mereka tidak sibuk merayu pembelaan kes mereka sendiri. Sebaliknya, mereka merayu, memujuk, berdoa, dan memprotes bagi pihak orang lain. Mereka bercakap bagi pihak orang-orang yang tidak mempunyai suara atau yang ditekan apabila mereka memprotes dalam hal yang benar. Pembelaan bertujuan untuk meningkatkan kebajikan dan kualiti hidup manusia.
 
Kadang-kadang anggota gereja mengelak penglibatan dalam memprotes dan pembelaan kerana takut dilihat sebagai terlalu politikal. Baca Yeremia 22: 1-3, 13-17. Yeremia, satu lagi nabi pembela, mengantarai orang-orang yang tertindas di hadapan para pemimpin kerajaan pada zamannya. Berikut ini, baca petikan oleh Jan Paulsen dan bincangkan implikasinya.

"Terdapat perbezaan yang besar antara mendapatkan suara dalam wacana umum, dan berusaha untuk menggunakan kuasa politik. Sebagai sebuah gereja — dan individu— kita  tidak hanya mempunyai hak tetapi kewajiban, untuk menjadi suara moral dalam masyarakat; untuk bercakap dengan jelas dan elok berkaitan dengan apa yang menyentuh nilai-nilai kita. Hak asasi manusia, kebebasan beragama, kesihatan awam, kemiskinan, dan ketidakadilan—ini  adalah beberapa bidang di mana kita mempunyai tanggungjawab yang diberikan Tuhan untuk membela mereka yang tidak dapat bercakap untuk diri mereka sendiri." 

**Kitab Suci**: Jemput ahli kelas bergilir membaca ayat-ayat tambahan ini dari Amos, Mikha, Yehezkiel, dan Yesaya. Bagaimanakah petikan itu berkaitan dengan pembelaan? Idea untuk komen guru adalah dalam kurungan.

1. Amos 5: 21-24. (Walaupun Tuhan menciptakan perayaan-perayaan dan ritual agama yang dirujuk dalam ayat-ayat ini  dari kitab Amos, namun Tuhan lebih tertarik  bagaimana kita memperlakukan orang-orang di sekeliling kita yang Dia ciptakan dalam imejNya. Sebaliknya, apakah yang Tuhan cintai dan inginkan? Lihat Yes 61: 8, Yer 9:24)
2. Mikha 6: 1-5. (Dalam ayat-ayat ini, nabi mengadakan pembelaan kes Tuhan, [Mikha] sebagai penyokongNya, di tempat pengadilan di hadapan bukit-bukit dan gunung-gunung, yang menjadi saksi [Mikha 6: 1, 2]. Ketika Tuhan memberikan Hukum Moralnya [Keluaran 20], bukit-bukit dan gunung-gunung juga hadir.  Di dalam Mikha 6: 6, 7, kita membaca soalan-soalan retorik Mikha bagi pihak rakyat. Cari jawaban kepada soalan retorik ini dalam 1 Samuel 15:22 Kemudian baca Mikha 6: 8, satu perkara penting  yang terlepas pandang oleh umat Tuhan. Kebutaan rohani mereka membawa mereka untuk persembahahkan kepada Tuhan segala-galanya kecuali satu perkara yang Dia benar-benar mahukan—komitmen  dari hati yang diterjemahkan ke dalam kelakuan  yang benar [Lihat Ulangan 10: 12-19 dan Matius 22: 37- 39.] Untuk melihat lebih dalam tentang masalah kerana mengutamakan keagamaan cetek daripada komitmen rohani yang sebenar, lihat The Desire of Ages, halaman 396.)
3. Yehezkiel 16: 49-52. (Dibandingkan dengan Yehuda, kota-kota Sodom dan Samaria nampaknya lebih tidak bersalah. Biasanya kita lebih prihatin terhadap dosa-dosa yang dilakukan. Matius 25: 41-46 menjelaskan bahawa dosa-dosa kerana tidak melakukan perbuatan kasih yang sederhana tidak melepaskan kita pada penghakiman terakhir. "Jadi jika seorang tahu bagaimana ia harus berbuat baik, tetapi ia tidak melakukannya, ia berdosa." [Yakobus 4:17].  
4. Yesaya 59: 2-4, 8, 9, 14-16. (Tuhan berfirman bahawa dosa-dosa umatNya telah memisahkan mereka daripadaNya, dosa mereka termasuk kekurangan keadilan di negeri mereka, seperti penindasan ke atas golongan  miskin, Tuhan sangat kecewa kerana tidak ada seorangpun yang  memberi syafaat dan bersuara tentang dosa ini [Yesaya 59:16] Dosa adalah pelanggaran hukum kasih dan keadilan Tuhan [1 Yohanes 3: 4].)

**Bincangkan**: Apakah cara-cara tertentu  kita boleh bergabung dengan para nabi dan dengan sepenuh hati dan secara holistik membantu gereja kita untuk memenuhi misinya, yang mana sebahagian daripadanya termasuk pembelaan bagi orang miskin (Yes 59:16)?

**Kitab Suci**: Prinsip-prinsip Mikha 6: 8 membawa kita melampaui bentuk-bentuk ibadah semata-mata (persembahan bakaran, dsb.) kepada tiga prinsip yang membentuk hati "apa yang baik": (1) "berbuat adil," (2) “berbelas kasihan," dan (3) "berjalan dengan rendah hati dengan Tuhanmu."  Dua prinsip pertama adalah hubungan mendatar—manusia  dengan manusia, dan yang ketiga berkaitan dengan hubungan menegak—manusia  dengan Tuhan.  Berjalan dengan rendah hati dengan Tuhan kita akan menambahbaik hubungan manusia dengan manusia yang mendatar, kerana Ia akan membantu kita mencerminkan sifat-sifatNya yang adil dan penuh belas kasihan kepada manusia.

**Ilustrasi**

Pengkhutbah Britain, William E. Sangster bertanyakan persoalan, "Bolehkah seseorang menjadi baik tetapi  tidak tekun beragama—atau tekun beragama tetapi tidak baik?"  Ada yang mengatakan bahawa mereka baik dan layak tanpa agama. Contohnya, mereka mengingatkan kita untuk melihat semua tindakan yang tidak mementingkan diri sendiri dan tindakan adil yang mereka lakukan dan mendakwa bahawa semua kebaikan ini dicapai tanpa makan dari khutbah mingguan. Sebenarnya, bolehkah agama dan moral dipisahkan?

Sangster, dalam salah satu khutbahnya berjudul "Baik Tanpa Tuhan," sebuah khutbah berdasarkan Mikha 6: 8, menunjukkan bahawa orang yang disebut sebagai "baik tanpa Tuhan" selalunya, adalah hasil daripada iman yang mereka pilih untuk tolak. Asas karakter mereka dibina di bawah pengaruh Kristian secara langsung. Salah satu daripada banyak contoh adalah kehidupan Sir Samuel Romilly, yang menolak iman Kristian tetapi melakukan kerja-kerja luar biasa untuk membudayakan kod penjara kebangsaan di England. Dia memang seorang yang baik, tetapi bukan seorang yang tekun dalam agama. Walau bagaimanapun, ahli biografinya menjelaskan bahawa dia adalah cucu pelarian Huguenot, yang memilih untuk melarikan diri ke sebuah negeri asing kerana tidak mahu melepaskan kepercayaan mereka kepada Tuhan. Dia dibesarkan dalam sebbuah keluarga di mana Kristus didahulukan, dan watak moralnya yang tinggi yang membela keadilan dan berbelas kasihan terbentuk sejak dari tahun-tahun awal itu. 

#### Bahagian III: Penerapan Hidup

Berulang-ulang, suara kenabian Ellen G. White adalah jelas mengenai subjek keadilan. Baca petikan ini di dalam kelas: "Ramai orang yang mengutuk kesalahan-kesalahan yang mereka tahu wujud, tetapi menganggap diri mereka bebas daripada semua tanggungjawab dalam perkara ini. Anggapan seperti ini adalah salah. Setiap individu mempunyai pengaruh dalam masyarakat.”—The Advent and Sabbath Review and Herald, 15 Oct.  1914.

Bincangkan beberapa langkah yang realistik dan disengajakan yang boleh diambil oleh setiap ahli kelas untuk memenuhi panggilan Tuhan agar mereka proaktif dan "menyuntik pengaruh dalam masyarakat."

Sepanjang Sejarah Gereja Adventist, terdapat penekanan kepada peranan nabi dalam memberikan amaran tentang penghakiman akhir zaman.  Pada masa yang sama, Kitab Suci menunjukkan satu lagi dimensi penting pelayanan para nabi dan, seterusnya   gereja: iaitu panggilan Tuhan kepada umatNya kembali kepada prinsip-prinsip sosioekonomi dan etikaNya. Yesus lebih lanjut menerangkan prinsip-prinsip ini dalam Matius 5: 7-48, yang juga diringkaskan dalam Matius 22: 35-40 dan Lukas 10:27.

Bincangkan Dengan Kelas Anda: Bagaimanakah kita dapat seimbangkan peranan penting pemberitaan mengenai peristiwa masa depan sebelum Kedatangan Kedua Yesus dengan memanggil orang kembali kepada prinsip-prinsip yang diberikan oleh Tuhan untuk membantu orang yang memerlukan, berdasarkan hukum dan para nabi dan dimodelkan oleh kehidupan dan pelayanan Nabi terbesar dari semua nabi—Yesus  Kristus? Bukan itu sahaja, bagaimanakah kita dapat meunjukkan prinsip-prinsip ini dalam kehidupan kita sebagai gereja? Jemput ahli kelas untuk mengongsikan bagaimana mereka secara peribadi memberitakan dan mengamalkan dalam hidup mereka  bahagian daripada “injil kekal,”  yang penting ini, yang  kadang-kadang kurang diberi penekanan,  bersama-sama dengan memberitakan berita baik tentang Kedatangan  Yesus kedua kali.