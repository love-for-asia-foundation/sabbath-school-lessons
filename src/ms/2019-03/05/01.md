---
title: Seruan Para Nabi
date: 27/07/2019
---

### Baca untuk Pelajaran Minggu ini
1Sam 8:10-18, Amos 5:10-15,  Mikah 6:8,  Kej. 19:1-13, Yeh. 16:49, Yes. 1:15-23.

> <p>Ayat Hafalan</p>
> “Hai manusia, telah diberitahukan kepadamu apa yang baik.  Dan apakah yang dituntut Tuhan dari padamu: sealin dari berlaku adil, mencintai kesetiaan, dan hidup dengan rendah hati di hadapan TUHANmu?” (Mikha 6:8).

Nabi-nabi Perjanjian Lama adalah antara watak-watak yang menarik di dalam Alkitab. Suara mereka yang lantang, mesej mereka yang berani, rasa sedih, marah dan panas hati mereka, dan kemunculan mereka bersama dengan mesej sekali-sekala membuatkan mereka sukar untuk diabaikan, walaupun selalunya mereka membuatkan orang merasa tidak selesa apabila bersama dengan mereka.

Dihantar terutamanya kepada bangsa Israel dan Yehuda, mereka menyeru umat pilihan ini kembali kepada panggilan mereka dalam Tuhan. Rakyat dan pemimpin mereka terlalu mudah dihanyutkan oleh berhala-berhala dan gaya hidup bangsa-bangsa di sekeliling mereka.  Adalah tugas tanpa imbalan para nabi untuk menyeru mereka untuk bertobat, kadang-kadang dengan mengingatkan mereka akan kasih Tuhan kepada mereka dan tindakan-tindakanNya pada masa-masa lalu untuk mereka dan kadang-kadang dengan memberi amaran tentang akibat-akibatnya jika mereka terus menjauh dari Tuhan.

Seperti yang akan kita lihat juga, antara dosa-dosa dan kejahatan-kejahatan yang mereka peringatkan kepada pemimpin-pemimpin dan umat-umat itu,  satu yang terbesar adalah adalah penindasan terhadap golongan miskin, yang memerlukan, yang tidak berdaya di antara mereka. Ya, menyembah adalah tidak baik; ya, mengikuti amalan keagamaan palsu adalah tidak baik; tetapi, ya, mengambil kesempatan ke atas  orang lemah dan miskin, juga patut dihukum.

_*Pelajari pelajaran pada minggu ini untuk persediaan Sabat, 3 Ogos._