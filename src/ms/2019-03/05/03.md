---
title: Amos
date: 29/07/2019
---

`“ ‘Aku ini bukan nabi dan aku ini tidak termasuk golongan nabi, melainkan aku ini seorang penternak dan pemungut buah ara hutan.  Tetapi Tuhan mengambil aku dari pekerjaan menggiring kambing domba, dan Tuhan berfirman kepadaku: “Pergilah, bernubuatlah terhadap umatKu Israel” ’ “ (Amos 7:14, 15).`

Amos agak terbuka dalam mengakui ketidaklayakannya sebagai seorang nabi, namun apabila dia menyampaikan mesejnya kepada bangsa Israel, jelas dia menunjukkan kebolehan untuk menarik perhatian pendengar-pendengarnya kepada apa yang ingin diberitahukannya kepada mereka.

Dia bermula dengan catatan yang dikenali umum, menyenaraikan bangsa-bangsa di sekeliling—Aram, Filistin, Edom, Amon dan Moab—dan memperincikan jenayah-jenayah, percabulan, dan kekejaman di mana Tuhan akan menghukum mereka (lihat Amos 1:3-2:3).  Sekali lagi, kita boleh bayangkan penduduk-penduduk di kerajaan selatan bersorak-sorak ketika Amos menunjukkan kesalahan-kesalahan bangsa-bangsa di sekeliling mereka.

Namun Amos menghadap para hadirin.  Buku Amos selanjutnya tertumpu kepada kejahatan, penyembahan berhala, ketidakadilan, dan kegagalan bangasa Israel berkali-kali di hadapan Tuhan.

`Baca Amos 3:9-11;  4:1,2;  5:10-15; dan 8:4-6.  Apakah dosa-dosa yang Amos peringatkan?`

Walaupun Amos tidak diplomatik dalam kata-katanya, dan amaran-amarannya semua merupakan kutuk, mesejnya dibubuhi dengan permohonan-permohonan untuk kembali kepada Tuhan mereka.  Ini termasuklah pembaharuan perasaan mereka terhadap keadilan dan keprihatinan kepada orang-orang miskin di antara mereka: “Tetapi biarlah keadilan bergulung-gulung seperti air dan kebenaran seperti sungai yang selalu mengalir!” (Amos 5:24).  Beberapa ayat-ayat nubuatan Amos yang terakhir menunjuk kepada pemulihan umat-umat Tuhan di masa hadapan (lihat Amos 9:11-15): “Dalam waktu kemurtadan yang begitu dalam dan memerlukan begitu besar, mesej Tuhan untuk mereka adalah keampunan dan pengharapan.”—Ellen G White, Para Nabi dan Raja, ms. 283.

`Apakah ada waktu-waktu di mana kita perlu bersedia untuk menegur dengan keras untuk membetulkan yang salah?  Bagaimana kita boleh mengetahui waktu yang sesuai untuk bahasa yang sedemikian?`