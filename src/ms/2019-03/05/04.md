---
title: Mikha
date: 30/07/2019
---

“Hai manusia, telah diberitahukan kepdamu apa yang baik.  Dan apakah yang dituntut Tuhan dari padamu: selain berlaku adil, mencintai kesetiaan, dan hidup dengan rendah hati di hadapan Allahmu?” (Mikha 6:8)

`Apakah cara, pada masa sekarang, yang anda boleh mengaplikaskani kata-kata ini?`

Mikha 6:8 mungkin adalah antara ayat-ayat Kitab Suci yang diketahui ramai.  Namun, sama seperti kebanyakan ayat-ayat yang kita jadikan sebagai slogan atau poster, kita mungkin sukar untuk mengakui bahawa kita sebenarnya tidak begitu biasa dengan konteks ayat ini.

`Baca Mikha 2:8-11 dan 3:8-12.  Apa yang sedang dilakukan oleh orang-orang itu yang dikutuk oleh Mikha?`

Pemerintahan Ahaz sebagai raja Yehuda memperlihatkan keadaaan umat Tuhan yang merosot begitu rendah dalam sejarah dan kerohanian bangsa mereka.  Penyembahan berhala dan pelbagai amalan-amalan yang jahat bertambah-tambah.  Pada masa yang sama, sama seperti yang diperhatikan oleh nabi-nabi pada waktu itu juga, orang-orang miskin terus-terusan diperalatkan dan dijadikan mangsa.

Mikha adalah seorang nabi yang kurang memberi kutukan berbanding dengan nabi-nabi lain sezamannya.  Kebanyakan dari tiga bab pertama buku Mikha menyatakan amarah dan kedukaan Tuhan terhadap kejahatan yang dilakukan oleh umat-umatNya, serta kebinasaan yang sedang menghala kepada mereka.

Namun Tuhan belum berputus asa dengan umat-umatNya.  Suara-suara lantang dan mesej-mesej yang keras oleh nabi-nabi adalah petunjuk kepada perhatian Tuhan yang berterusan terhadap umat-umatNya. Dia memberikan mereka amaran-amaran kerana kasih dan penjagaanNya kepada mereka.  Dia rindu untuk mengampuni dan memulihkan mereka.  Dia tidak bertahan dalam murkaNya selama-lamanya (lihat Mi. 7:18-20).

Begitulah konteks “formula” yang dikenali ramai—berlaku adil, mencintai kesetiaan, dan hidup dengan rendah hati.  Ia kedengaran mudah, namun untuk menghidupkan iman sedemikian dalam cara-cara praktikal yang lebih mencabar, terutama apabila kita  melakukan semua ini, kita disisih dari masyarakat sekeliling. Apabila orang lain mengaut keuntungan dari ketidakadilan, dengan mempersendakan belas kasihan dan berjalan dengan penuh kesombongan, untuk bertindak dengan adil, mencintai belas kasihan dan berjalan dengan rendah hati memerlukan keberanian dan ketahanan.  Namun, kita tidak melakukan semua ini seorang diri; apabila kita bertindak sedemikian, kita berjalan dengan Tuhan kita.

`Apakah perkaitan di antara melakukan keadilan, mencintai belas kasihan dan berjalan dengan rendah hati di hadapan Tuhan?`