---
title: Satu Cara Beribadah
date: 07/08/2019
---

Dalam penerangan mereka mengenai hubungan di antara ibadah dan keadilan, ada satu lagi cara yang disarankan oleh nabi-nabi itu: iaitu berusaha dengan giat untuk meringankan beban orang-orang miskin dan yang ditindas, dan membantu mereka yang memerlukanadalahsebahagian penting peribadahan itu sendiri.  Yesaya 58 merupakan satu bab yang memperlihatkan hubungkait itu dengan jelas.

`Baca Yesaya 58.  Apakah masalah hubungan Tuhan dengan umat-umatNya seperti yang dijelaskan di awal bab ini?`

Seperti yang kita lihat sebelum ini, kritik ini ditujukan kepada orang-orang yang giat beragama.  Mereka kenampakannya benar-benar beria-ia mencari Tuhan, namun ianya sesuatu yang sia-sia. Lalu, Tuhan mengatakan yang mereka perlu mengubah cara bagaimana mereka beribadah, untuk mencari kaedah yang berbeza untuk melayani Tuhan.  Jika sekiranya Dia memilih cara mereka untuk beribadah, tentu ia akan “membuka belenggu-belenggu kelaliman, dan melepaskan tali-tali kuk, supaya engkau memerdekakn orang yang teraniaya” (Yes. 58:6).  Mereka juga akan memberi makan kepada yang lapar, memberikan perlindungan kepada mereka yang tidak mempunyai tempat tinggal, dan menolong mereka yang memerlukan.

Aktiviti ini dinyatakan bukan sebagai satu-satunya cara untuk beribadah, namun Tuhan sememangnya menggesa agar ia menjadi satu cara untuk beribadah—dan satu bentuk penyembahan yang mungkin lebih disukai oleh segelintir orang selain daripada amalan-amalan ibadah tradisional.  Jika demikian, acara ibadah bukan sahaja difokuskan secara dalaman tetapi juga sesuatu yang membawa berkat kepada semua orang di sekeliling pengikut-pengikut Tuhan.  "Tujuan sebenar agama ialah melepaskan manusia dari beban dosa mereka, untuk menghapuskan sikap tidak bertoleransi dan penganiayaan, dan untuk mempromosikan keadilan, kebebasan, dan kedamaian."The SDA Bible Commentary,Vol 4, ms. 306.

Dalam Yesaya 58:8-12, Tuhan menjanjikan berkat sebagai jawapan kepada bentuk ibadah seperti ini.  Sebenarnya, Tuhan mengatakan bahawa jika orang-orang mengurangkan fokus mereka kepada diri sendiri,  mereka akan mendapati Tuhan bekerja dengan mereka dan melalui mereka untuk membawa penyembuhan dan pemulihan.

Apa yang menarik lagi, bab ini juga mengaitkann ibadat semacam ini dengan pembaharuan "dipenuhi-kegembiraan" dalam memelihara hari Sabat. Kita sudah mempertimbangkan beberapa hubungan yang kuat antara Sabat dan pelayanan, tetapi ayat-ayat ini memasukkan kedua-dua aktiviti ini sebagai panggilan bagi orang-orang untuk menghidupkan semula ibadah mereka dan untuk menemukan  rahmat Tuhan.   Sebagai refleksi kepada ayat-ayat ini, Ellen G. White berkomentar, "kepada orang-orang yang memelihara hari Sabat Tuhan telah diberikan tugas untuk melakukan kerja memberi belas kasihan dan kebajikan." – Welfare Ministry, ms. 121.