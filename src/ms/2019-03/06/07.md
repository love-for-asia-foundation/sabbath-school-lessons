---
title: Pandangan Tambahan
date: 09/08/2019
---

Read Ellen G. White, “Isaiah 58—A Divine Prescription,” ms. 29-34, dalam Welfare Ministry; “Woes on the Pahrisees,” ms. 610-620, dalam The Desire of Ages.

“Untuk mendorong nilai kesalehan yang praktikal, nabi itu hanya mengulang nasihat yang diberikan kepada bangsa Israel berabad tahun yang lalu….Dari zaman ke zaman, nasihat-nasihat ini diulang oleh hamba-hamba Yehovah kepada mereka yang sedang dalam bahaya jatuh ke dalam tabiat kelaziman dan melupakan untuk menunjukkan belas kasihan.”—Ellen G. White, Prophets and Kings,ms. 326, 327.

“Saya telah diarah untuk membimbing orang-orang kita kepada bab lima puluh lapan dalam buku Yesaya. Baca bab ini dengan berhati-hati dan fahami jenis pelayanan yang akan membawa hidup ke dalam gereja-gereja. Pekerjaan Injil harus dilakukan dengan cara hati yang terbuka  dan juga dengan tenaga kita. Apabila anda bertemu dengan jiwa-jiwa sedang menderita yang memerlukan bantuan, berikanlah kepada mereka.  Apabila anda mencari orang yang lapar, berilah mereka makan. Dengan melakukan ini, anda akan bekerja sesuai dengan pelayanan Kristus. Kerja suci Guru adalah pekerjaan yang baik. Biarkan orang kita di mana sahaja digalakkan untuk mengambil bahagian di dalamnya. "—Ellen G. White, Welfare Ministry, ms. 29.

**Soalan Perbincangan**

`Pernahkan anda terfikir untuk melakukan keadilan dan berbelas kasihan sebagai sebahagian daripada upacara ibadah anda? Bagaimanakah mungkin ia boleh mengubah pendekatan anda untuk mengambil berat akan orang lain?  Bagaimana ini boleh mengubah pendekatan anda kepada ibadah?`

`Bagaimana kita boleh berwaspada terhadap pengabaian “yang terpenting dalam hukum Taurat” ( 23:23) dalam kehidupan Kristiani kita, secara individu dan secara sebuah komuniti gereja? Bolehkah anda mengenali beberapa contoh dalam pengalaman anda sendiri di mana anda mungkin “nyamuk telah kamu tapiskan dari dalam minumanmu, tetapi unta yang di dalamnya kamu telah telan” (Mat. 23:24)?`

`Mengapakah kemunafikan dianggap sebagai dosa? Bukankah lebih baik jika kita sekurang-kurangnya mencuba untuk kelihatan seperti kita sedang melakukan kebaikan?`

`Bagaimanakah visi dan keprihatinan Tuhan untuk orang-orang miskin dan yang kekurangan, seperti yang digambarkan oleh para nabi, mengubah bagaimana anda melihat kepada dunia? Bagaimana mungkin anda membaca atau menonton laporan berita-berita tempatan dalam cara yang berbeda jika anda melihat dan mendengar dengan mata dan telinga seorang nabi?`

**Kesimpulan**:  Sementara nabi-nabi mengambil perhatian terhadap kejahatan di negeri itu, mereka memusatkan perhatian mereka khususnya kepada kejahatan-kejahatan yang dilakukan oleh orang-orang yang mengaku dan menyembah Tuhan.  Kepada nabi-nabi dan kepada Yesus,  ibadah itu tidak konsisten dengan ketidakadilan, dan agama sedemikian rupa adalah munafik.  Ibadah sejati yang diinginkan Tuhan melibatkan perbuatan menentang penganiayaan dan menjaga kebajikan orang-orang miskin dan yang kekurangan.