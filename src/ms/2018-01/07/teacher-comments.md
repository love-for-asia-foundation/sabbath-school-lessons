---
title:  Komen Guru
date:   16/02/2018
---

**Ayat Utama**: Imamat 27:30

**Pelajar Akan**

- **Mengetahui**:  Percaya bahawa dengan berlaku jujur kepada Tuhan, integriti peribadi yang baik dan hidup yang penuh kepercayaan akan dipupuk.
- **Merasakan**:  Merasakan kebebasan emosi yang dibawa oleh kejujuran dan merasakan keseronokan-keseronokan hasil dari tindakan percaya kepada Tuhan.
- **Melakukan**:  Amalkan pemberian persepuluhan berdasarkan semua sebab-sebab yang dicadangkan di atas.

**Garis Panduan Pelajaran**

1. Mengetahui:  Mempunyai Iman untuk Menjadi Jujur dalam Semua Perkara
	+ Mengapakah penting untuk berlaku jujur walaupun dalam perkara-perkara kecil dalam kehidupan?
	+ Bagaimana kejujuran itu berkaitan dengan kehidupan yang dibina pada dasar percaya (iman)?
	+ Bagaimanakah amalan memberi persepuluhan itu berkaitan dengan konsep kejujuran dan percaya (iman)?

2. Merasakan:  Kebebasan Melalui Kejujuran dan Kepercayaan
	+ Bagaimanakah kejujuran membawa pengalaman hati nurani yang bersih kepada kita?
	+ Bagaimanakah amalan mengembalikan persepuluhan boleh memupuk suasana beriman di dalam, dan bergantung pada, Tuhan?

3. Melakukan:  Persepuluhan – Latih Tubi Menjadikannya Sempurna
	+ Apakah ganjaran kerohanian dan praktikal oleh pengembalian persepuluhan yang tulus?
	+ Mengapa umat-umat percaya harus melawan godaan untuk mengembalikan persepuluhan hanya bila keadaan “mengizinkan”?
	+ Bagaimana amalan memberikan persepuluhan berkaitan dengan pembangunan dan pembaharuan rohani?

**Kesimpulan**:  Amalan mengembalikan persepuluhan tulus bermula sejak zaman para bapa dan telah diakuikan oleh Yesus Kristus sendiri. Ia menawarkan kepada lelaki dan wanita zaman moden suatu kelebihan iaitu hidup dalam persekutuan dengan Tuhan.

#### Langkah 1 – Mendorong

Ayat tumpuan: Imamat 27:30

**Konsep utama untuk pertumbuhan rohani**:  Bersikap jujur dengan Tuhan melalui amalan persepuluhan memperlihatkan kepercayaan kepadaNya dan menawarkan kepada orang-orang yang beriman peluang tak terbatas untuk hubungan persahabatan yang bertumbuh dengan Tuhan.

Hanya Untuk Guru: Gunakan kisah alkitabiah berikut untuk menunjukkan bagaimana Tuhan memberkati anak-anak-Nya untuk pengembalian persepuluhan dengan setia, walaupun berada dalam keadaan yang paling sukar.  

Keadaan amat sukar. Dia hampir-hampir kehabisan semua sumbernya. Sama seperti janda-janda yang lain pada masa itu, hidup itu tidak begitu baik. Kemarau telah melanda tanah itu sehinggakan isteri-isteri yang mempunyai suami untuk menyediakan untuk mereka dan keluarga mereka pun menghadapi cabaran yang sukar untuk diatasi.  Almarinya hampir-hampir kosong, dan hanya cukup untuk menyediakan satu hidangan terakhir untuk anaknya dan dirinya sendiri. Masa depan sememangnya suram.

Elijah datang.  Dia meminta sesuatu dari janda tersebut—segelas air; tetapi apa yang dilakukannya selepas itu kedengaran tidak munasabah. “Tetapi Elia berkata kepadanya: ‘Janganlah takut, pulanglah, buatlah seperti yang kaukatakan, tetapi buatlah lebih dahulu bagiku sepotong roti bundar kecil dari padanya, dan bawalah kepadaku, kemudian barula kaubuat bagimu dan bagi anakmu’ ” (1 Raja-raja 17:13, penekanan diberikan). Permintaan itu diajukan bersama dengan janji: “Sebab beginilah firman Tuhan Israel: Tepung dalam tempayan itu tidak akan habis dan minyak dalam buli-buli itu pun tidak akan berkurang sampai pada waktu Tuhan memberi hujan ke atas muka bumi” (1 Raja-raja 17:14).  Janda Sarfat bertindak dengan iman dan melakukan seperti yang diperintahkan oleh Elia. Tuhan, sebagai balasannya, menghormati kepercayaannya, menepati janjiNya untuk menopang dia dan anaknya. Yesus berkata, “Carilah dahulu kerajaan Tuhan” (Mat 6:33). Pelajaran kita pada minggu ini, juga, memanggil kita untuk mencari kerajaan Tuhan terlebih dahulu dengan mengembalikan persepuluhan dengan jujur; panggilan ini digandingkan dengan janji Ilahi yang akan membangun iman kita.

**Pembuka Perbincangan**:  Jemput satu atau dua ahli kelas untuk mengongsikan cerita “pembangun iman” kontemporari berkenaan orang-orang yang berfikir bahawa mereka tidak mampu untuk mengembalikan persepuluhan yang tulus tetapi, dalam iman, memberi persepuluhan dan diberi ganjaran kerana kesetiaan Tuhan.

#### Langkah 2 – Mengkaji

**Hanya Untuk Guru**:  Kesetiaan Tuhan tidak pernah meragukan, tetapi ia selamanya diragui. Adakah ini bahasa figuratif oxymoron? Harus dinyatakan bahawa bagi mereka yang telah memilih kehidupan beriman, kesetiaan Tuhan tetap bertahan walau diuji oleh waktu. Dari generasi demi generasi, para pengikut Tuhan yang berkomitmen menemukan Dia sentiasa setia. Bagi mereka, kesetiaan Tuhan tidak pernah diragukan. Walau melalui bencana yang tidak dapat dibayangkan, Ayub berseru, “Meskipun Ia membunuh aku, aku akan menaruh harapan di dalamNya” (Ayub 13:15, TL).

Tuhan, bagaimanapun, selamanya diragui, kerana dengan setiap generasi yang berganti, Dia mesti membuktikan diriNya kembali.  Tuhan sanggup berbuat demikian.  Malahan Dia kelihatannya teruja mengenai prospek itu, sebab Maleakhi menulis, “ ‘Ujilah Aku’ ” kata Tuhan Yang Mahakuasa, “ ‘dan lihat apakah Aku membukakan bagimu tingkap-tingkap langit dan mencurahkan berkat kepadamu sampai berkelimpahan’ ” (Mal..3:10).  Dan pemazmur menyatakan, “Kecaplah dan lihatlah, betapa baiknya Tuhan itu.  Berbahagialah orang yang berlindung padaNya” (Mzm. 34: 9).  Tuhan bergembira dalam menunjukkan sifat percayaNya kepada setiap generasi.  Dia memanggil setiap generasi untuk membalas kembali dengan mengembalikan persepuluhan yang jujur.

**Ulasan Alkitab**

**I.	Perihal Kejujuran** (Imbas kembali Imamat 27:30, Maleakhi 3:8-12, Lukas 16:10, and Ibrani 7:2-10 bersama dengan kelas.)

Kitab Suci memberitahu kita bahawa persepuluhan adalah “kudus bagi Tuhan” (Im 27:30).  Konsep kekudusan berakar dalam kata Ibrani kadosh, iaitu “dimaksudkan untuk diasingkan.”  Dengan kata lain, benda-benda tertentu dipisahkan atau dibezakan daripada penggunaan biasa sehari-hari untuk tujuan yang khusus atau suci.  Bahagian pendapatan yang dipanggil persepuluhan itu bukan milik umat yang percaya sama sekali. Dengan ketetapan Ilahi, 10 peratus itu adalah milik Tuhan sejak permulaan. Kita tidak menjadikannya kudus dengan memberikannya. Ia adalah suci-dipisahkan untuk tujuan-tujuan Tuhan-sama ada kita mengembalikannya atau tidak.

Katakanlah seorang pejalan kaki menemui sebuah sampul surat di jalan raya dengan USD 2,000 di dalamnya.  Amalan kebiasaaan secara umumnya mengatakan bahawa sampul itu adalah milik orang lain dan wang itu harus dikembalikan kepada pemilik yang sah.  Hal ini adalah soal kejujuran. Kita tidak akan menyatakan bahawa individu yang menjumpai wang itu memberi sesuatu kepada pemiliknya kerana sampul surat itu memang sejak awal adalah miliknya yang sah.  Mengenai dengan persepuluhan, kita tidak memberi apa –apa kepada Tuhan, kerana ia sememangnya kepunyaan Tuhan yang sah.  Kita sebenarnya mengembalikan apa yang menjadi milikNya kerana soal integriti.

Maleakhi menyatakan, “Bolehkah manusia menipu Tuhan?  Namun kamu menipu Aku.  Tetapi kamu berkata: ‘Dengan cara bagaimanakah kami menipu Engkau?”  Mengenai persembahan persepuluhan dan persembahan khusus!” (Mal 3: 8).  Apabila kita menahan dari Tuhan apa yang merupakan milikNya, kita merompak Tuhan.  Kita juga merompak sekurang-kurangnya dua perkara dari diri sendiri: (1) peluang membangun iman, yang dibentuk pada waktu kita mempercayai Tuhan untuk memberkati 90 peratus yang kita simpan, dan (2) peluang pelaburan surgawi.  Yesus berkata, “Jangan kamu mengumpulkan harta di bumi; di bumi ngengat dan karat merusakkannya dan pencuri membongkar serta mencurinya.  Tetapi kumpulkanlah bagimu harta di sorga; di sorga ngengat dan karat tidak merusakkannya dan pencuri tidak membongkar serta mencurinya.  Karena di mana hartamu berada, di situ juga hatimu berada” (Mat 6: 19-21).

**Perhatikan Hal Ini**:  Menurut Maleakhi, apakah maksudnya merompak Tuhan?  Dalam hal-hal lain apakah umat Kristian boleh merompak milik Tuhan yang sah? 

**II.	Perihal Iman** (Imbas kembali Kejadian 22:1-12, 28:14-22, Lukas 11:42, dan Ibrani 12:2 bersama dengan kelas.)

Perkataan yang sering diterjemahkan sebagai “iman” dalam Perjanjian Baru, pistis, kadang-kadang dilihat dari perspektif kesetiaan atau dari sudut pandang kepercayaan. Bentuk kata kerja, pisteuein, biasanya diterjemahkan sebagai “percaya.”  Secara praktikalnya, kepercayaan (iman) dan kesetiaan melibatkan hubungan Allah-manusia. Kadang-kadang “kepercayaan” difahami sebagai persetujuan kepada kesaksian, sedangkan "iman" difahami sebagai persetujuan kesaksian yang bersatu dengan kepercayaan.	

Kisah berikut menggambarkan perbezaan antara iman dan kepercayaan. Seorang ahli sarkas tali rentang terkenal mengikat satu tali menyeberangi Niagara Falls.   Sejumlah besar orang ramai berkumpul untuk menonton suatu peristiwa yang belum pernah terjadi sebelumnya ini.  Ahli sarkas itu bertanya kepada orang ramai berapa yang percaya dia boleh menyeberang tanpa jatuh. Banyak tangan diangkat. Ini adalah contoh kepercayaan dipersetujui melalui kesaksian. Dia kemudian bertanya siapa yang sanggup membiarkan dia membawa mereka menyeberang.  Itulah iman ditambah dengan kepercayaan!  Ilustrasi kepercayaan yang kedua ini adalah satu-satunya yang memprihatinkan kita, kerana persetujuan sahaja tidak mempunyai implikasi penebusan.  Kitab Suci memberitahu kita bahawa bahkan syaitan juga percaya dan gementar (Yakobus 2:19).  Jadi iman, sebagai kepercayaan dan kesetiaan di dalam Tuhan, sebagai demonstrasi kepercayaan itu, boleh dilihat seperti dua sisi yang terdapat pada sekeping wang syiling.

Seperti yang di nyatakan awal tadi, perhubungan adalah jalan dua hala.  Bolehkah kita mempercayai Tuhan?  Bolehkah Tuhan mempercayai kita?  Dalam persepuluhan, Tuhan yang memulakan perhubungan itu dengan “mengambil peluang” ke atas kita.  Dia memberikan 100 kepada kita, sambil berfikir sama ada kita boleh dipercayai untuk mengembalikan sepuluh (persepuluhan) daripadanya.  Dengan mengembalikan persepuluhahan, kita percaya bahawa kita boleh hidup dengan baik atau dengan lebih baik atas 90 peratus ketika berada dalam penjagaan Tuhan daripada atas 100 peratus tetapi bekerja keras dengan sendirian tanpaNya.

**Perhatikan Ini**:  Apakah yang diajarkan oleh iman yang dipraktikkan dalam pengembalian persepuluhan tentang iman yang berkaitan dengan keselamatan?

#### Langkah 3 – Menerapkan

**Hanya Untuk Guru**:  Berapa banyak dari salib itu berada di dalam dompet anda?  Orang Kristian mendakwa bahawa keselamatan adalah melalui iman sahaja.  Umat percaya mengatakan bahawa usaha kita tidak dapat menambah baik atau menyumbang satu iota pun kepada keselamatan kita.  Kita harus percaya kepada Tuhan satu-satunya.  Itulah mesej salib. Walau bagaimanapun, apabila menyentuh tentang kewangan, mesej itu seolah-olah berubah. Ia bertukar kepada: “Tuhan menjaga orang-orang yang menjaga diri mereka.”  Ramai yang bersikap seolah-olah kepercayaan mereka adalah untuk mempercayai Tuhan sedikit-sedikit, tetapi mempercayai dompet mereka dengan lebih banyak.

**Soalan-soalan Aplikasi**

- Bagaimanakah tabiat mengembalikan persepuluhan kita berkaitrapat dengan pengalaman keselamatan nyata kita?
- Bagaimana umat-umat percaya boleh memastikan bahawa pernyataan iman mereka disertai dengan pengorbanan?
- Bagaimana pengembalian persepuluhan itu boleh menambah pertumbuhan kerohanian seseorang?
- Bagaimana pengembalian persepuluhan itu boleh mempengaruhi umat tidak percaya terdorong untuk menyelidiki cerita Yesus Kristus?
- Bagaimana pengembalian persepuluhan itu berkaitan dengan panggilan Kristus “Carilah dulu kerajaan Tuhan” (Mat. 6:33)?

#### Langkah 4 – Mewujudkan

**Hanya Untuk Guru**: Persepuluhan merupakan keputusan kerohanian yang melibatkan kejujuran dan iman.  Ibrani 11 memberitahukan kita bahawa adalah mustahil menyenangkan Tuhan tanpa iman.  Sukar juga untuk mengatakan bahawa adalah tidak mustahil untuk menyenangkan Tuhan tanpa kejujuran.  Galakkan ahli kelas untuk mengalami kedua-duanya.

**Aktiviti**

Untuk Mereka yang Mengembalikan Persepuluhan:  Pengembalian persepuluhan boleh menjadi satu upacara semata-mata.  Adakah kita meminta Tuhan untuk menggandakan berkat-berkat kita dan benar-benar mengharapkan Dia untuk membuka tingkap-tingkap langit?  Jadilah berani.  Mintalah dari Tuhan sesuatu yang istimewa yang akan membawa kemuliaan kepada namaNya.

Untuk Mereka yang Tidak Mengembalikan Persepuluhan:  Cubalah mengembalikan persepuluhan.  Simpan satu buku catatan dan rekodkan berkat-berkat yang anda terima dan kongsikan catatan itu kepada orang lain.