---
title:  שנת שבתון
date:   11/07/2019
---

אלוהים הבין את החשיבות העצומה של הקרקע בביסוס החברה החדשה בארץ כנען עבור בני ישראל, לאחר שמאות שנים חיו ללא בית וארץ משלהם בציפיה לארץ המובטחת. תחת הנהגת אלוהים, פיקח יהושע בן נון על חלוקה מסודרת של הארץ בין שבטים ומשפחות. 

אלוהים ידע שכעבור זמן מה, העושר, ההזדמנויות וכל המשאבים הקשורים לקרקע יתרכזו לבסוף בידי קבוצה קטנה של אנשים מסויימים ויעברו לבעלותם. קשיים משפחתיים, לקויות בריאותיות, בחירות שגויות או אסונות נוספים עלולים לגרום לבעלי קרקעות למכור את רכושם כדי לצבור רווח זמני ולשרוד, אך משמעות הדבר היא שמשפחה זו עלולה להישאר ללא דורות עוקבים. 

הפיתרון לבעיה זו היא הפסק של אלוהים כי לא ניתן למכור את הקרקע לצמיתות, אלא רק עד שנת שבתון הקרובה אשר אחריה הקרקע תחזור לבעלות המשפחה שהוקצבה עבורה, וכי כל קרקע נמכרת ניתנת לפדיון על ידי המוכר או אחד מבני משפחתו בכל עת. 

שוב אלוהים מזכיר לבני אדם על יחסיהם איתו וכיצד הם משפיעים על יחסיהם עם אחרים: "וְהָאָרֶץ, לֹא תִמָּכֵר לִצְמִתֻת--כִּי-לִי, הָאָרֶץ:  כִּי-גֵרִים וְתוֹשָׁבִים אַתֶּם, עִמָּדִי" (ויקרא 25:23).

`קראו ויקרא 25:8-23. במה לדעתכם תהיה החברה שונה אם עקרונות אלה ייושמו, במיוחד המילים "אַל-תּוֹנוּ, אִישׁ אֶת-אָחִיו"?`

"חוקי אלוהים יועדו לקידום שוויון חברתי. דיני שנת השבתון ודיני שנת היובל יתקנו את העוולות ואת כל שהשתבש בכלכלה ובחברה בשנים שקדמו להן." (אלן וייט, אבות האומה ונביאי ישראל, עמ’ 398)

ההיסטוריונים של המקרא אינם בטוחים האם דינים כלכליים וחברתיים אלה אי פעם התקיימו בשלמותם במשך תקופה משמעותית (דברי הימים ב' 36:21). עם זאת, חוקים אלה מאפשרים לדמיין כיצד יפעל עולם שבו כל חוקי האלוהים מתקיימים באופן מושלם. יתר על כן, הם מדגישים את אהבתו ודאגתו המיוחדת של אלוהים לעניים ולדחויים וכי הוא דואג לכך שיושר יתבטא באופן מעשי בעולמנו. 