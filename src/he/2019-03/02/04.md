---
title:  עבדים, אלמנות, יתומים, גרים
date:   09/07/2019
---

`קראו שמות 23:9. מהו המסר שאלוהים מנסה להעביר לעמו?`

כבני חורין טריים שיצאו מהעבדות, בני יישראל הבינו מצויין מה זה אומר להיות משועבד, מדוכא, מנוצל ועשוק, דחוי לשולי החברה. ובזמן שהם חגגו את חירותם, אלוהים דאג להזכיר להם שלא ישכחו מהיכן הם באו, כיצד זה מרגיש להיות עבד, ומה הוא עשה בכדי לגאול אותם. הוא קבע את חג הפסח לזיכרון עולם והזדמנות לספר את סיפורם "בְּחֹזֶק יָד הוֹצִיאָנוּ יְהוָה מִמִּצְרַיִם, מִבֵּית עֲבָדִים" (שמות 13:14).  

`קראו שמות 22:21-23. כמה חשוב היה לזכור את העבדות שלהם בהוראות לגבי אופן היחס כלפי אנשים פחות מוצלחים בחברתם החדשה של בני ישראל?`

בעוד הד קולו של אלוהים שנתן את עשרת הדיברות עדיין הדהד באזני העם, וכבר הוא שב וקורא למשה לעלות שוב על ההר על מנת לקבל פירוט כיצד מצוות אלו צריכות לבוא לידי ביטוי בחייהם של בני ישראל. טרם פירוט ההוראות לבניית המשכן, הקדוש ברוך הוא נותן שלושה פרקים של חוקים כגון יחס מתאים לעבדים, חוקים אשר היוו ניגוד מוחלט ליחס שקיבלו במצרים בתור עבדים. החוקים בפרקים אלה עוסקים בדיני פשעים אלימים, דיני רכוש, חוקים העוסקים בחיי היומיום ועקרונות להקמת בתי דין ליישום החוקים וניהול הצדק (שמות 21-23).

בחוקים אלה בולטת לעין הדאגה לעמיתים האזרחים שבחברה החדשה, דאגה לזרים, הלא מקובלים ולפגיעים ביותר. חל איסור לנצל אנשים כאלה, ויותר מכך ניתנת להם הזכות לקבל מזון בדרך שתשמור על כבודם, כגון שימוש בשארית הגידולים בשדות שנקצרו. יחס כזה לחלש ולנזקק לא היה מקובל בעולם הקדום. ואף בימיניו, נדמה כי רבים שוכחים מעקרונות מוסריים וחשובים אלה.

`איזה ארוע שנחרט בזיכרונכם מעורר בכם רחמנות ואכפתיות כלפי חוסר צדק או סבל של אחרים?`