---
title:  נקודות למחשבה
date:   12/07/2019
---

"לאחר שבני ישראל קיבלו על עצמם את עול מצוות ה׳ שניתנו ביד משה, הם קיימו את המצוות ברוח רחומה, נדיבה ואדיבה. על אף שאלוהים הבטיח לברך את עמו בשפע, העוני לא ייפקד מקרבם. אלוהים הכריז כי תמיד יהיו עניים בארץ. לפיכך, בקרב עמו יהיו תמיד אנשים שינהגו בנזקקים בחמלה, נדיבות, חסד וצדקה. אז, כמו היום, פוקדים את בני האדם אסונות, פורענויות ומחלות, ואנשים מאבדים את רכושם ומתרוששים. 

עם זאת, כל עוד בני ישראל צייתו למצוות ה׳, לא נמצאו בקרבם אביונים, ואיש לא סבל מחסור או רעב." (אלן וייט, אבות האומה ונביאי ישראל, עמ’ 395)

"כל הדינים האלה נועדו הן לתועלת העשירים והן לתועלת העניים. הם יסייעו בריסון תאוות הבצע והשררה, ויעוררו רוח של נדיבות וחסד; הם יפיחו אמון ורצון טוב בין המעמדות השונים, ובכך יקדמו סדר חברתי ויתרמו ליציבות שלטונית. כולנו מהווים חלק בלתי נפרד מהאנושות; כולנו תלויים זה בזה, כולנו ערבים זה לזה." (אלן וייט, אבות האומה ונביאי ישראל, עמ’ 398)

**שאלות לדיון**

`1. איזה חוק, אפיון או תקנה מהתכנית האלוהית לחברה שעל בני ישראל להקים מושכת את תשומת ליבכם באופן מיוחד, בעיקר בעקבות השיעור השבועי? `

`2. מכל החוקים שאלוהים נתן לעמו, מדוע לדעתכם הוא מתמקד כל כך במי שהכי פגיע?`

`3. כיצד עלינו להתייחס ולקיים חוקים אלה כיום? כיצד אנו בוחרים מה ניתן ליישום ורלוונטי לימינו? מה הדבר החשוב ביותר שאנו יכולים ללמוד מן ההוראות הכל כך מפורטות על סידור חברתם וחייהם של בני ישראל?`

**סיכום השיעור**

אלוהים שמע את זעקותיהם של בני ישראל במצרים ונענה להצילם. הוא ביקש לכרות איתם ברית, לבנות מערכת יחסים מיוחדת ולעבוד ביחד במטרה להקים חברה חדשה אשר תשמש ברכה לכל, אפילו לאלה שבדרך כלל שוכחים מהם, למי שהכי פגוע ונזקק.