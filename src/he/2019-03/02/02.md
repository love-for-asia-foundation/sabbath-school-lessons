---
title:  אלוהים ששומע
date:   07/07/2019
---

> <p></p>
> "וַיֹּאמֶר יְהוָה, רָאֹה רָאִיתִי אֶת-עֳנִי עַמִּי אֲשֶׁר בְּמִצְרָיִם; וְאֶת-צַעֲקָתָם שָׁמַעְתִּי מִפְּנֵי נֹגְשָׂיו, כִּי יָדַעְתִּי אֶת-מַכְאֹבָיו" (שמות 3:7).

ארבע מאות שנים זה תקופה ארוכה להמתנה, במיוחד כשמדובר בתנאי עבודת פרך נוקשים. אלוהים הבטיח לחזור עמו ולהוציאו ממצרים, אך דור אחר דור הם המשיכו לבנות את העושר והיוקרה של המעבידים עובדי האלילים שלהם, ונדמה היה שבמשך כל התקופה הזו אלוהים שתק. 

ובכן אלוהים מתגלה בדרך מיוחדת ובלתי צפויה. הוא התגלה בשיח בוער במדבר מרוחק, לאדם שעל פניו לא נראה כמנהיג, נסיך נמלט ורועה צאן צנוע בשם משה. הוא שולח את משה למשימה בעל כורחו, שחלקה הראשון היה לחזור לבני ישראל במצרים עם המסר כי אלוהים שמע וראה את הדיכוי שלהם, כי אכפת לו וכי הוא עומד לשנות את מצבם באופן דרמטי. 

`קראו שמות 3:16,17. מדוע היה חשוב לאלוהים להתחיל לתאר את תכניתו לאנשים אלה ממסר זה? מה מושך את תשומת ליבכם בהצהרה זו של אלוהים?`

אלוהים לא עוצר בזה. הוא לא רק מבטיח ארץ חדשה טובה יותר, אלא דואג בנוסף לכך שבני עמו לא יצאו ממצרים בידיים ריקות, חסרי כל. במשך מאות הם תרמו לשגשוג העושר של האימפריה המצרית. ואלוהים חזה את ההתנגדות הראשונית של פרעה, אך דאג שבני ישראל יצאו ממצרים עם פיצוי הוגן על כל השנים של עבודת פרך: "נָתַתִּי אֶת-חֵן הָעָם-הַזֶּה, בְּעֵינֵי מִצְרָיִם; וְהָיָה כִּי תֵלֵכוּן, לֹא תֵלְכוּ רֵיקָם" (שמות 3:21).

לאחר שנים של דיכוי, אלוהים ניצל את ההזמנות להקים חברה מסוג חדש מן העבדים לשעבר. הוא רצה שהם חייהם ייראו אחרת ושתקום חברה אשר תמשיך להיות יציבה וברת קימא. הוא תכנן חברה כזו במטרה שתהווה תדמית לעמים הסובבים, בדומה לאברהם, ושהברכות שקיבלו מאלוהים יברכו את העולם כולו. 

`כמה חשוב עבורכם שאלוהים הוא אחד שרואה את סבלם של אנשים בעולם ושומע את זעקותיהם לעזרה? מה זה אומר על אלוהים? שימו לב לשמות 4:31.`