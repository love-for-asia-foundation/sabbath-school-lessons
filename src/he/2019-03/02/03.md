---
title:  עשרת הדיברות
date:   08/07/2019
---

`קראו מתי 22:37-40, ושמות 20:1-13. כיצד סיכום הדיברות של ישוע מסייע לכם להבינם כאשר אתם קוראים כל אחד מהם?`

עשרת הדיברות הם מעין חוקה. לאחר הקדמה קצרה המציינת את הרקע וההקשר שבו נאמרו הצהרות אלה, מפרט המסמך את עקרונות הליבה עליהם מתבסס העם. בחוקה זו מפורטות מצוות יחודיות כיצד בני האדם יכולים לחיות את חייהם באהבה לאלוהים ואחד כלפי השני. אין פלא כי אומות רבות עם מורשת משיחית השאילו כבסיס לחוקתם את העקרונות המנחים הללו. 

על אף שכמה מן המצוות אינן מרבות במילים, אין עלינו להמעיט בערכן ויש להתייחס לעשרת הדיברות כתורת חיינו המקיפה את הכל. לדוגמה, הדיבר השישי "לא תרצח" (שמות 20:12) – מסכם בתוכו את "כל מעשי עוולה המובילים לקיצור חיי אדם... וכן, כל הימנעות מטיפול בנזקקים או בסובלים מתוך אנוכיות" (אלן וייט, אבות האומה ונביאי ישראל, עמ’ 227). באופן זהה, איסור הגניבה מרשיע "שוד, גזל, עושק וגניבת ממון... עלינו לשלם משכורות הוגנות ולהחזיר חובות. מדיבר זה משתמע שכל ניסיון לרכוש לעצמנו יתרון כלשהו, כלכלי או אחר, על ידי ניצול הבורות, החולשה,  או המזל הרע שפקד את הזולת" (אלן וייט, אבות האומה ונביאי ישראל, עמ’ 228).

אנו בקלות יכולים להרגיע את עצמינו במחשבה שאנחנו אנשים לא רעים. אם אנו לא מעורבים ישירות ברצח, או לא ביצענו גניבה גלויה וברורה, על פניו זה נראה שאנחנו בסדר. אך כאשר ישוע דיבר על הדיברות, הוא הסביר בבירור שמשמעת לדיברות אינן מסתכמת בחוסר ביצוע של כמה פעולות או מעשים מסויימים. הוא מדייק כי מחשבותינו, המניעים שלנו ואף כישלון לעשות את מה שאנו חייבים לעשות עלולים להוות עבירה על החוק של אלוהים (מתי 5:21-30). 

דמיינו לעצמכם חברה שבה כל אחת ואחת מעשרת הדיברות נלקחת ברצינות ומתקימת בשלמותה. חברה זו תהיה פעילה, תוססת ומלאת מרץ שבה כל אדם פועל בהתלהבות הנשענת על אהבתו לאלוהים ועל אכפתיות ודאגה לזולת. 

`מדוע אנו נוטים לצמצם את עשרת הדיברות ומתעלמים מהיישומים הנרחבים יותר של עקרונות חשובים אלה בחיינו? מדוע ההתייחסות המצומצמת קלה יותר לביצוע?`