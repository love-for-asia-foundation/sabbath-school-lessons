---
title:  "יעקב \"הישר\""
date:   29/08/2019
---

על פי המסורת המשיחית, יעקב, אחיו החורג של ישוע, הפך לאחד המנהיגים של הקהילה הקדומה בירושלים ומילא תפקיד של יושב ראש המועצה בירושלים (מעשי השליחים 15, גלטים 1,2). אם כך, סביר להניח כי הוא מחבר אגרת יעקב. 

בימים ההם, יעקב היה שם די נפוץ. אך אם מדובר באותו אדם, הוא כנראה היה מנהיג הקהילה וידוע כיעקב "הישר", מה שמרמז על מנהיג חכם אשר שם בעדיפות גבוהה את הטיפול באחרים ודאגה לעלובי החיים, העניים והמסכנים. הספר הנושא את שמו מתואר כ"ספר משלי של הברית החדשה", המתמקד על יראת שמיים מעשית וחיי תבונה כחסידים של האל. מחבר האגרת השתוקק להזכיר לקוראיו המאמינים "הֱיוּ עוֹשֵׂי הַדָּבָר וְלֹא רַק שׁוֹמְעִים, פֶּן תְּרַמּוּ אֶת עַצְמְכֶם" (יעקב 1:22), וכי אמונה אמיתית, טהורה, בהתאם לחזונו של אלוהים – מתמקדת בטיפול ודאגה לצרכים של הנזקקים והעוולים, ומתנגדת להשפעת השחיתות של החברה שמסביב (יעקב 1:27).

`קראו אגרת יעקב 2:1-9 ו5:1-5. כיצד מתייחס יעקב למי שעשיר בצורה יוצאת דופן ממה שמקובל ברוב החברות? מהן הוראותיו המיוחדות לגבי היחס לעניים ולעשירים בתוך הקהילה?`

יעקב טוען כי לאחל לאדם משהו טוב, גם אם זו ברכה מאלוהים, אין זה מספיק ואין זה מביא לאדם נוחות אם הוא סובל מקור ורעב. אספקת מזון ובגדים יהיו הרבה יותר מועילים בהבעת הדאגה שלנו מאשר הבעת רגשות חמים ואיחולים טובים (יעקב 2:14-16). יעקב משתמש בכך לצורך דוגמה לאינטראקציה בין אמונה ומעשים בהקשר של מערכת יחסים עם אלוהים. יתרה מכך, הוא חוזר על דברי ישוע על אהבת הזולת כפי שאוהבים אנו את עצמינו (יעקב 2:8), ומראה כיצד מצווה זו צריכה לבוא לידי ביטוי בחיי היומיום. היא מתקיימת בשירות לאלוהים ולאנשים אחרים, לא על מנת להרוויח ישועה אלא מפני שזוהי הפגנה של אמונת אמת. 

`מדוע קל כל כך להעדיף את העשיר על פני העני, אפילו בתת מודע?`