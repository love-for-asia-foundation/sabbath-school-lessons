---
title:  סוג חדש של חברה
date:   25/08/2019
---

לאחר עלייתו של ישוע השמיימה וירידת רוח הקודש בשבועות, קבוצת המאמינים גדלה במהירות והקימה את הקהילה הראשונה, חברה מסוג חדש, אשר הונהגה על ידי תלמידיו הראשוניים. חברה חדשה זו איננה הייתה פרי מעשיהם בלבד, אלא היא נבנתה והתבססה על לימודי ישוע ושירותו, על היסטוריית כתבי הקודש והנביאים. 

`קראו מעשי השליחים 2:42-7 ו4:32-37. מהם יסודות המפתח בתיאורי החברה של הקהילה הראשונה?`

בעוד בני ישראל נכשלו בקיום מלא של תכנית הצדק וטוב הלב, הקהילה הקדומה לקחה ברצינות את המצווה כי "לֹא יִהְיֶה-בְּךָ אֶבְיוֹן" (דברים 15:4). אחד הביטויים המעשיים לאמונתם היה חלוקת רכושם, מכירת קרקעות ותרומה של כספים (מעשי השליחים 4:34-5:2) – במטרה לפגוש את צרכי אחיהם המאמינים, להיות ברכה לחברה הסובבת באופן כללי, וכן דרך שירותי ריפוי בפרט (מעשי השליחים 3:1-11, 5:12-16).

ובכל זאת, חברה זו לא הייתה מושלמת.  ככל שגדל מספר החברים בקהילה, כך גם גדל הקושי סביב ניהול המשאבים, במיוחד ביחס לחלוקת המזון היומיומית לאלמנות (מעשי השליחים 6:1). התלמידים של ישוע רצו להתמקד בדרשת והפצת הבשורה. כדי להתמודד עם המצב הנתון, היה עליהם לארגן מחדש את מבנה הקהילה. לפיכך, נבחרו שבעה שמשים שתפקידם היה להתמקד בעניינים המעשים והחומריים יותר של הקהילה. זה כנראה ההכרה הראשונה בשירותים מסוגים שונים בתוך הקהילה. ובמקביל, זה הוכיח את חשיבות השירותים המעשיים לחיי הקהילה, לקיומה ועדותה לעולם. "אותם עקרונות של יראת שמיים ועשיית צדק, שמנהיגי עם ה' נדרשו לחיות על פיהם בימי משה ודוד, היו אמורים לשמש נר לרגליהם של רועי קהילת ה' שנוסדה בעידן הבשורה" (אלן וייט, מעשי השליחים, עמ’ 63)

`דמיינו את הקהילה הקדומה. כיצד אנו יכולים לשקף את אותם העקרונות היום?`