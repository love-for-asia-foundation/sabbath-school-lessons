---
title:  נתינה כדרך של שיתוף הבשורה
date:   27/08/2019
---

לאחר שחזר בתשובה, שאול השליח לקח על עצמו את המשימה להביא את הבשורה לגויים. ההצלחה שאלוהים העניק לעבודתו עוררה שאלות בנוגע לקשר בין השורשים היהודיים של האמונה המשיחית לבין המאמינים הגויים החדשים. מנהיגים משיחיים, יהודים וגויים, התכנסו למועצה בירושלים וביקשו את הנחייתו של לאלוהים ביחס לשאלות מורכבות אלה. תוצאות מפגש זה מתועדות במעשי השליחים 15. 

עם זאת, כאשר שאול מדווח למועצה באגרתו אל הגלטים, הוא מוסיף אלמנט חשוב נוסף להוראות שקיבל בירושלים לגבי המשך שירותו לגויים "וּבִלְבַד שֶׁנִּזְכֹּר אֶת הָעֲנִיִּים. וְאָכֵן אֶת זֹאת שָׁקַדְתִּי לַעֲשׂוֹת" (גלטים 2:10).

ושאול ממשיך להתמקד בנושא זה בפן אישי (מעשי השליחים 20:35) ולאורך השירות שלו. בדומה לקהילה הקדומה בירושלים, שאול הרחיב את חזון הקהילה המשיחית לחבוק את כל האחים לאמונה. 

`קראו 2 לקורינתים 8:7-15. כיצד שאול מקשר בין הבשורה לבין נתינה נדיבה?`

שאול משתמש בשני ציטוטים מהתנ"ך על מנת לדרבן את המאמינים לנדיבות ודאגה לאחיהם המאמינים המתמודדים עם נסיבות מאתגרות. הוא מזכיר את סיפור האספקה הנדיבה של מן לבני ישראל במדבר כמודל לנתינה ושיתוף בקרב החברה הרחבה של הקהילה (2 לקורינתים 8:15). הוא גם מצטט את ספר תהלים, מזמור 112:9 "פִּזַּר, נָתַן לָאֶבְיוֹנִים-- צִדְקָתוֹ, עֹמֶדֶת לָעַד; קַרְנוֹ, תָּרוּם בְּכָבוֹד" – 2 לקורינתים 9:9. 

שאול מזמין את קוראיו להיות מכוונים לנתינה, לשים במצד באופן קבוע חלק מהכנסתם בכדי שבעת הביקור שלו או של טיטוס בקהילה, יוכלו לאסוף את התרומות ולספק למאמינים הנזקקים בירושלים. הוא השתמש בדוגמה של קהילה אחת במטרה לעודד קהילות אחרות לאותה הנדיבות. הוא כתב "בגְלַל הַשֵּׁרוּת הַזֶּה שֶׁעָמַד בַּמִּבְחָן יְשַׁבְּחוּ אֶת אֱלֹהִים עַל צִיּוּתְכֶם לִבְשׂוֹרַת הַמָּשִׁיחַ וְהוֹדָאַתְכֶם בָּהּ, וְעַל הִשְׁתַּתְּפוּתְכֶם הַנְּדִיבָה בָּעֶזְרָה לָהֶם וְלַכֹּל" (2 לקורינתים 9:13). 

`כיצד עלינו להעדיף את הנתינה כאשר אין ביכלותינו לתת מענה לכל גורם או צורך המוצג לנו?`