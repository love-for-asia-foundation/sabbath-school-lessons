---
title:  נקודות למחשבה
date:   30/08/2019
---

"המושיע הקריב את חייו היקרים כדי לכונן קהילה אשר תהיה מסוגלת לדאוג לנשמות מיוסרות הנתונות בפיתוי. חשבו על חבורת משיחיים עלומה אשר חבריה עשויים להיות עניים  וחסרי השכלה גבוהה, ועם זאת בעזרת המשיח הם עושים את מלאכתו בביתם, בשכונתם, בבית הקהילה ואפילו באזורים מרוחקים יותר: אכן, פרי מעשיהם יגיע עד הנצח" (אלן וייט-חמדת הדורות, פרק ע' עמ' 517). 

"התרומות הנדיבות שניתנו ברוחב לב מילאו את הקהילה שמחה רבה, שכן המאמינים ידעו שמאמציהם סייעו בהפצת הבשורה בקרב השרויים באפלה. נדיבות ליבם העידה שהם לא קיבלו את חסד ה' לשווא. נדיבות כזו תקדש את המאמין באמצעות רוח ה'. בעיני המאמינים והלא מאמינים באחד, היה זה נס של חסד" (אלן וייט, מעשי השליחים, עמ’ 218).

**שאלות דיון**

`1. כיצד קהילתכם המקומית יכולה להפוך יותר דומה לזו המתוארת בפרקים הראשונים של ספר מעשי השליחים? באילו צעדים מעשיים יכולה לנקוט הנהגת קהילתכם במטרה לעודד את הקהילה להתקדם בכיוון זה?`

`2. קהילת אדונטיסטים שומרי שבת ברחבי העולם משתמשת בחלק מן העקרונות שדנו בהם השבוע כדי להכתיב את האופן שבו מעשר ותרומות ישותפו בין חלקי העולם השונים. מהם היתרונות במערכת שיתוף משאבים כזו ברחבי העולם?`

`3. האם הוראות לחיים ,כפי שמוצגות באגרת אל הרומים 12 למשל, הינן מציאותיות וברות ביצוע מעשי בחיים האמיתיים? או שהן יותר מהוות את המצב האידיאלי, שאינו ניתן להשגה?`

`4. באגרת יעקב 5:1-5, יעקב משתמש בביטויים עוצמתיים אשר מהדהדים את האזהרות הקשות של נביאי התנ"ך. מדוע היה מקום וצורך בבהתבטאות כה חזקה?`

**סיכום השיעור** השליחים והתלמידים הראשונים הומרצו על ידי השליחות הגדולה של ישוע ורוח הקודש כדי להפיץ את המסר באופן נרחב ככל האפשר. בהתבסס על הוראותיו של ישוע וכתבי התנ"ך, הקהילה הקדומה הפכה לחברה מסוג חדש שבה היה שיתוף משאבים עם הנזקקים בתוך קהילתם ומחוצה לה. מנהיגים משיחיים ראשונים השתמשו בדוגמתם כדי לעודד מאמינים חדשים לחיים מלאי שירות נאמן לאלוהים, ובעיקר לנזקקים. 