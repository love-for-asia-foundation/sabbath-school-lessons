---
title:  המדריך של שאול לחיים טובים ואוהבים
date:   28/08/2019
---

אגרתו של שאול אל הרומים ידועה בהסבר המעמיק שלה של עיקרון הישועה על פי אמונה במוות המושיע של המשיח. אך לאחר אחד עשרה פרקים של הסברים אלה, אנו רואים שינוי בנושא. שאול מציע דרך מעשית לחיות טוב ולאהוב, בהתבסס על חסדו ואהבתו של אלוהים כפי שהתגלו דרך ישוע ובשורתו: "וּבְכֵן, אַחַי, בִּגְלַל רַחֲמֵי אֱלֹהִים אֲנִי מְבַקֵּשׁ מִכֶּם שֶׁתִּמְסְרוּ אֶת גּוּפְכֶם קָרְבָּן חַי, קָדוֹשׁ וְרָצוּי לֵאלֹהִים" (רומים 12:1). למעשה, שאול אומר כי הודות למה שעשה אלוהים למעננו דרך ישוע, זו הדרך שבה אנו צריכים לחיות את חיינו. 

`קראו וסכמו את רומים 12. במיוחד שימו לב להנחיות לאהוב ולדאוג לאחרים, ובעיקר את אלה הנזקקים.`

במובן מסויים, אגרת אל הרומים מהווה סיכום של נושאים רבים עליהם שאול מדבר באופן מפורט יותר באיגרות אחרות שלו. הוא מדבר על מתנות ותפקידים שונים בגוף הקהילה, כולל שירות ועזרה לאחרים, נתינה נדיבה (פסוקים 3-8). אך כל אלה לא צריכים רק להיעשות, אלא להיעשות טוב, עם התלהבות ומעל הכל – עם אהבה (פסוקים 9-11). שאול מתאר במונחים מעשיים כיצד נראים חיים כאלה. הוא קורא למאמינים להיות סבלניים בקשיים וברדיפות, לדאוג לנזקקים, לרדוף שלום במכל מקום ובכל עת אפשרי. וכפי שראינו לפני כן, להגיב לרוע ועוול בחסד ובעשיית טוב (רומים 12:20,21). 

פרק זה מתאר מה המשמעות של לחיות כאדם מחודש, המשרת את אלוהים באופן אישי וכחלק מחברה מאמינה. שאול אמר למאמינים הטריים כי חייהם, העדפותיהם ומעשיהם צריכים להשנות מכיוון שמוטלת עליהם אחריות למה שעשה ישוע עבורם במותו על הצלב ולתקווה לחיי נצח. בעוד כי הם חיו ברומא, ליבה של האימפריה הרומית האכזרית והמדכאת, שאול מנחה אותם לחיות באופן שונה: " אַל תִּדַּמּוּ לָעוֹלָם הַזֶּה, כִּי אִם הִשְׁתַּנּוּ עַל־יְדֵי הִתְחַדְּשׁוּת הַדַּעַת" (רומים 12:2).

`מאילו מעשים, הרגלים וקשרים הינכם יכולים להימנע במטרה לסייע לעצמכם לחיות טוב ולאהוב כתלמידים של ישוע?`