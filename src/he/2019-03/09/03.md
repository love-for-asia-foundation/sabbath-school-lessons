---
title:  העדות והשירות של טביתא
date:   26/08/2019
---

כאשר הקהילה החלה להפיץ את הבשורה, כפי שיניבא ישוע, " הֵן בִּירוּשָׁלַיִם וְהֵן בְּכָל יְהוּדָה וְשׁוֹמְרוֹן, עַד קְצֵה הָאָרֶץ" (מעשי השליחים 1:8) – מאמינים חדשים הצטרפו לאמונה ולעבודת המשיח. בינהם הייתה טביתא, אשר התגוררה ביפו. מובן מאליו כי היא לקחה ברצינות את הוראתו המעשית של ישוע להלביש ערומים, והיא עשתה זאת עבור המשיח עצמו (מתי 25:38,40). 

`קראו את התיאור של טביתא ושל שירותה במעשי השליחים 9:36. האם ניתן לתאר את חייכם ושירותכם באופן דומה לכתוב בפסוק זה? כיצד הייתם רוצים להיות מתוארים?`

נראה כי שירותה של טביתא כתלמידה, נאמנותה, האנרגיה וההתמקדות באחרים היו מוכרים אפילו מחוץ לגבולות עיר מגוריה. כיפא ביקר בקרבה, בלוד, ותושבי יפו ביקשו ממנו להגיע כתוצאה ממותה שלא בעתו של טביתא (מעשי השליחים 9:37-41). בהגיעו ליפו, פגש כיפא אנשים רבים אשר טביתא עזרה להם. הם הראו לו את הבגדים שהיא תפרה וללא ספק סיפרו כיצד היא עזרה להם ולעניים האחרים. 

כיפא התפלל עבור טביתא ואלוהים החזיר לה את חייה. אין זה מבטיח באופן גורף כי חייהם של אלה המקדישים את עצמם לישוע יהיו תמיד קלים ושמחים. כפי שאנו רואים הן טביתא סבלה ממחלה ונפטרה, והן סטפנוס, אחד השמשים שנבחרו לשרת את האלמנות, היה אחד מהמאמינים הראשונים שהוצאו להורג (מעשי השליחים 7:54-60). חיי שירות אינם דרך חלקה, לעתים זו יכולה להיות הדרך הכי קשה ומיגעת. 

עם זאת, בסיפור זה אנו רואים את אהבתו וכוחו של אלוהים באים לידי ביטוי ומשפיעים על חייה של טביתא ותושבי יפו: " הַדָּבָר נוֹדַע בְּכָל יָפוֹ וְרַבִּים הֶאֱמִינוּ בָּאָדוֹן" (מעשי השליחים 9:42). 

`במידה וחס וחלילה הייתם נפטרים, האם לדעתכם החברה הייתה מרגישה במחסור בשירותכם ותרומתכם, כפי שחשו זאת תושבי יפו לאחר מות טביתא? מה אנו יכולים לעשות כדי להשאיר אחרינו מורשת טובה של שירות האדון דרך שירות האנשים? אילו כישורים יש לכם, מיומנויות שונות (כפי שטביתא ידעה לתפור), אשר ביכלותכם לנצל לטובת שירות האחרים?`