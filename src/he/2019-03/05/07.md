---
title:  נקודות למחשבה
date:   02/08/2019
---

" הנביאים נשאו את קולם וזעקו נגד הדיכוי הרב, העוול המשווע, חוסר הצדק המביש, המותרות והפזרנות, ההוללות, השכרות, הפריצות והזימה הבוטות ושלוחות הרסן שרווחו בדורם; אך מחאותיהם היו לשווא, תוכחותיהם וגינויי החטא לא הועילו" (אלן וייט, מלכי ונביאי ישראל פרק כג', עמ' 147). 

" התשקיף בנוגע למצב החברתי בארץ היה מייאש במיוחד. בתאוות הבצע שמילאה את ליבם רכשו אנשי השררה בית אחר בית ושדה אחר שדה בסמוך לנחלתם... הצדק סולף, ואיש לא ריחם על העניים... אפילו השופטים, שמחובתם להגן על חסרי הישע, הפנו אוזן ערלה לזעקותיהם של העניים, הנזקקים, האלמנות והיתומים... לנוכח מצבה הביש של ממלכת יהודה, אין זה פלא שכאשר נקרא ישעיהו למסור ליהודה את אזהרותיו ותוכחותיו של ה' (בשנת מלכותו האחרונה של עוזיה), הוא נרתע מן האחריות הכבדה שהוטלה עליו. היטב ידע כי יפגוש בהתנגדות ובסרבנות מצד העם..." (אלן ווייט-מלכי ונביאי ישראל פרק כה', עמ' 159,160)

"דברים ברורים ומפורשים אלה, שנאמרו מפי נביאי ה' ומפיו של האדון ישוע בכבודו ובעצמו, אמורים להתקבל על ידינו כקולו של אלוהים המדבר אל כל נשמה ונשמה. בל נחמיץ שום הזדמנות לבצע מעשים טובים, להפגין חסד, התחשבות ואדיבות משיחית כלפי הסובלים, הנדכאים והנזקקים. " (אלן וייט, מלכי ונביאי ישראל, פרק כז',  עמ' 169). 

**שאלות לדיון**

`1. לעתים קרובות אנו מגדירים את תפקיד הנבואה כחזון העתיד. כיצד לימוד נביאי התנ"ך משנה את הבנתכם את תפקידי הנביא?`

`2. חייהם ומסרם של הנביאים מעידים כמה קשה ואף מסוכן להגן על האמת. מדוע לדעתכם הם עשו את מה שעשו ואמרו את מה שאמרו?`

`3. בספרי הנביאים, אלוהים עובר לעתים קרובות ממצב של חמה  וזעם לדאגה עמוקה לעמו. כיצד שני היבטים אלה באופיו של אלוהים מסתדרים ביחד?`

**סיכום השיעור**

נביאי התנ"ך היו מלאי רגש ולהט ולעתים כעס וצער. הם שיקפו את הדאגה של אדוני לעמו, שכללה עשיית צדק במיוחד בנזקקים. הנביאים קראו לחזור לאלוהים, לשים קץ לעוול, והכריזו את הבטחתו של אלוהים לעתיד טוב יותר בשביל אנשיו אם ייענו לקריאה זו.