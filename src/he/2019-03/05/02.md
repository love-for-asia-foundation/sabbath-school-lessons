---
title:  הקריאה החוזרת לצדק
date:   28/07/2019
---

למרות הפירוט הרב בו אלוהים הציג לבני ישראל את תכניתו עבורם, לעתים נדירות הם נצמדו להוראותיו בפועל. כעבור דורות ספורים בלבד לאחר שהתבססו בארץ כנען, הם ביקשו משמואל הנביא והשופט לבחור להם מלך שינהיג את העם, כמו אצל שאר העמים (שמואל א' 8:5). 

`קראו שמואל א' 8:10-18. מה הייתה אזהרתו של שמואל בתגובה לבקשת של העם לקבל מלך?`

שמואל הכיר בכך כצעד לקראת הפיכתם לעם כעמים אחרים גם במובנים אחרים. ואכן לא עבר הרבה זמן עד למימוש נבואה זו. שאול, המלך הראשון, סטה מדרכו של ה' ולא הקשיב לעצותיו של שמואל. אפילו בשיא מלכות ישראל, דוד ושלמה לא הצליחו לעמ’ בפני הפיתויים, השחיתות והפריצות שאפשר להם כוחם ומעמדם.  

בימי כל המלכים של יהודה וישראל, אלוהים שלח נביאים שידברו אל העם ומנהיגיהם כי ימלאו את חובותם מול אלוהים לדאוג לאחיהם הנשכחים. בכתבי הנביאים אנו רואים קריאות מתמשכות החוזרות ונשנות לחיי צדק בחברה. כאשר הנביאים התמודדו עם חוסר הנאמנות של ישראל ושליטיה, הם למעשה השמיעו את קולם של חסרי הקול, אשר נפגעו וסבלו מכישלונה של ישראל לנהוג לפי רצון האל. 

אברהם יהושע הרשל אומר על תשוקתם של נביאי התנ"ך כי "הדברים שזעזעו את הנביאים בזמנם מתרחשים כעת מדי יום ברחבי העולם. חוסר הסבלנות והעוול עלולים להכות אותנו כהיסטריה. אנו עצמנו עדים למעשי עוול, צביעות, שקר, זעם, אומללות, אך לעתים רחוקות מאוד אנו זועמים על כך מכל הלב ובהתרגשות בדומה למה שהביעו הנביאים. בעיניהם אפילו עוול קטן גורם לתוצאות קוסמיות" (The Prophets (New York: Jewish Publication Society of America, 1962), עמ’ 3,4). 

`כיצד לעתים אנו מחפשים להיות "כמו העמים האחרים" בדרכים שיכולות לפגוע בנו או באחרים?`