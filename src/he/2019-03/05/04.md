---
title:  מיכה
date:   30/07/2019
---

`"הִגִּיד לְךָ אָדָם, מַה-טּוֹב; וּמָה-יְהוָה דּוֹרֵשׁ מִמְּךָ, כִּי אִם-עֲשׂוֹת מִשְׁפָּט וְאַהֲבַת חֶסֶד, וְהַצְנֵעַ לֶכֶת, עִם-אֱלֹהֶיךָ" (מיכה 6:8). כיצד ביכולתכם כרגע להביא את הדברים האלה לידי ביטוי?`

ייתכן כי מיכה 6:8 הינו אחד הפסוקים הידועים ביותר בכתובים. בדומה לפסוקים רבים אותם אנו הופכים לסיסמאות, קרוב לודאי שאנו לא מכירים את ההקשר שבהם נאמרו.

`קראו מיכה 2:8-11 ו3:8-13. אילו מעשי אדם הרשיע מיכה בקטעים אלה?`

שלטונו של אחז, מלך יהודה, ראה את בני האלוהים מגיעים לרמת שפל חדשה בהיסטוריה וברוחניות של עמם. עבודת אלילים וקיום מנהגים מרושעים שונים המלווים אותה התגברו. במקביל לכך, וכפי ששמו לב גם נביאים אחרים, הנזקקקים נדחקו לשוליים ונוצלו על ידי המעמד הגבוה. 

מסרו של מיכה מדבר על אבדון, בדומה למסרם של נביאים אחרים בני דורו. שלושת הפרקים הראשונים של ספרו עוסקים בעיקר בכעסו וצערו של אלוהים על הרוע שביצעו אנשים, ועל ההרס שהביאו על עצמם. אך אלוהים לא מותר על עמו. עד כמה שהמסרים קשים, הם מעידים על נכונותו של אלוהים לשמר את הברית עם אנשיו. הוא מזהיר אותם בגלל אהבתו ודאגתו. הוא השתוקק לסלוח להם ולעזור להשתקם. הוא לא התכוון לכעוס עליהם לנצח (מיכה 7:18-20). 

זה ההקשר של הנוסחה הידועה – לפעול בצדק, לאהוב חסד, להתהלך בהכנעה. ייתכן כי זה נשמע פשוט מאוד, אך חיי אמונה כאלה באופן מעשי הרבה יותר מאתגרים, במיוחד כשזה לא מה שמקובל בחברה הסובבת אותך. כאשר אחרים מרוויחים בזכות עוול, חיפוש הצדק, אהבת חסד והכנעה דורשים אומץ והתמדה. אך זכרו כי כאשר אנו נוהגים כך, אנו לא לבד – אלא אנו משתפים פעולה עם אדוננו ומתהלכים עם אלוהים!

`מה מקשר בין עשיית מעשי צדק, אהבת חסד, והתהלכות צנועה לפני אלוהים?`