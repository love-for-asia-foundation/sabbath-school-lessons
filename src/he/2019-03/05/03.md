---
title:  עמוס
date:   29/07/2019
---

> <p></p>
> " לֹא-נָבִיא אָנֹכִי, וְלֹא בֶן-נָבִיא אָנֹכִי:  כִּי-בוֹקֵר אָנֹכִי, וּבוֹלֵס שִׁקְמִים. וַיִּקָּחֵנִי יְהוָה, מֵאַחֲרֵי הַצֹּאן; וַיֹּאמֶר אֵלַי יְהוָה, לֵךְ הִנָּבֵא אֶל-עַמִּי יִשְׂרָאֵל" (עמוס 7:14,15). 

עמוס הודה בצורה כנה בחוסר הכישורים שלו להיות נביא, אך כאשר הוא מציג את מסרו לבני ישראל, הוא מראה יכולת ברורה למשוך את שומעיו למה שמעוניין להגיד להם. 

הוא פותח בנימה מוכרת, מפרט את העמים הסובבים – סוריה, פלשתיה, פיניקים, אדום, עמון ומואב – ומפרט את הפשעים והזוועות שהאל יעניש אותם (עמוס 1:3-2:3). בקלות אפשר לתאר כיצד בני ישראל צוהלים ומוחאים כפיים בשומעם את האישום נגד אויביהם, בעיקר שפשעי העמים הללו כוונו נגדם. 

לאחר מכן, עמוס עובר לנושא אחר ומשמיע את משפט אדוני על תושבי ממלכת יהודה, השוכנת דרומית לממלכת ישראל בתקופת פילוג הממלכות. בשם אלוהים, עמוס מצטט כיצד דחו את אלוהים, מתאר את אי המשמעת שלהם למצוותיו, ואת העונשים שהם עתידים לקבל (עמוס 2:4,5). שוב, ניתן לדמיין כיצד האנשים בממלכה הצפונית שמחים לדברי עמוס המצביע על העוול שעושים הסובבים אותם.

אך כעת הוא פונה ישירות אל הקהל שלו, תושבי ישראל. ושאר הספר מתמקד ברוע שלהם, בעבודת האלילים והכישלונות הבלתי פוסקים שלהם כפי שרואה אלוהים. 

`קראו עמוס 3:9-11; 4:1,2; 5:10-15; 8:4-6; מפני אילו חטאים הוא מזהיר את האנשים?`

על אף שעמוס אינו מדבר בשפה דיפלומטית והוא מזהיר מפני אבדון, המסר שלו מסתכם בבקשה לחזור לאלוהים. מה שיכלול בתוכו שחזור של הצדק וטיפול אחר הנזקקים שבינהם: " וְיִגַּל כַּמַּיִם, מִשְׁפָּט; וּצְדָקָה, כְּנַחַל אֵיתָן" (עמוס 5:24). הפסוקים האחרונים במסר של עמוס מצביעים על שיקום עתידי של בני אלוהים (עמוס 9:11-15): "בשעת הכפירה העמוקה ביותר וההזדקקות הגדולה ביותר, העניק להם ה' מסר של מחילה ותקווה" (אלן וייט, מלכי ונביאי ישראל, עמ’ 148 ).

`האם ישנים מצבים שבהם אנו צריכים לדבר בחריפות על מנת לתקן טעות כלשהי? כיצד אנו מבחינים מתי שפה כזו הינה הולמת?`