---
title:  חסד ונאמנות
date:   08/08/2019
---

כאשר ישוע התעמת עם כמה ממנהיגי הדת בתקופתו אשר העירו לו על כך שאוכל עם "חוטאים", הוא ציטט את דברי הנביא הושע ואמר שיחזרו לספרים ויקראו מה אלוהים אומר באמת "צְאוּ וְלִמְדוּ מַה מַּשְׁמַע 'חֶסֶד חָפַצְתִּי וְלֹא־זֶבַח', כִּי לֹא בָּאתִי לִקְרֹא לַצַּדִּיקִים כִּי אִם לַחוֹטְאִים" (מתי 9:13, ציטוט של הושע 6:6).

כפי שאנו קוראים על חיי ישוע, תכליתם היה שירות האנשים ודאגה להם. המגע שלו עם אחרים, ניסי הריפוי שלו, והרבה מן המשלים שלו הפגינו כי חיים כאלה הם הדרך הטובה ביותר להביע את הנאמנות וההתמסרות לאלוהים. מנהיגי הדת היו המבקרים הכי גדולים שלו, וכן היעד לביקורת החריפה ביותר שלו. בדומה לאנשי דת בתקופת ישעיהו, הם האמינו כי מביעים את יחסיהם המיוחדים עם אלוהים באמצעות מנהגים דתיים שקיימו, אך במקביל היו מנצלים את העניים ומתעלמים מהנזקקים. מעשיהם לא תאמו את עבודת הפולחן שלהם ואת מה שדיברו עליו, וישוע לא יכל שלא להרשיע צביעות כזו.

`קראו מרקוס 12:38-40. למה מתכוון ישוע באמרו שהם "בולעים את בתי האלמנות"? מדוע "דינם יהיה חמור ביותר"?`

ייתכן כי הדרשה אשר הטילה הרבה אימה על הדתיים היא הדרשה במתי 23. לא רק שישוע מתאר את דתם כלא עוזרת לאנשים מקופחים, אלא הוא החשיב אותה כחטא. במעשיהם כאלה ובחוסר הדאגה שלהם לאנשים הם "סוֹגְרִים אֶת מַלְכוּת הַשָּׁמַיִם בִּפְנֵי בְּנֵי אָדָם" (מתי 23:13). על ידי ציטוטים של נביאי התנ"ך ישוע הצביע להם על הפער בין המנהגים והטקסים הדתיים שקיימו לבין העוול שעשו והרוויחו בזכותו. "אוֹי לָכֶם סוֹפְרִים וּפְרוּשִׁים צְבוּעִים, כִּי נוֹתְנִים אַתֶּם מַעַשְׂרוֹת מִמִּנְתָּה וְשֶׁבֶת וְכַמּוֹן, וּמַזְנִיחִים אֶת הַדְּבָרִים הַחֲשׁוּבִים יוֹתֵר שֶׁבַּתּוֹרָה - אֶת הַמִּשְׁפָּט, אֶת הַחֶסֶד וְאֶת הָאֱמוּנָה. צָרִיךְ הָיָה לַעֲשׂוֹת אֶת אֵלֶּה הָאַחֲרוֹנִים וְאֵין לַעֲזֹב אֶת הַדְּבָרִים הָאֲחֵרִים" (מתי 23:23). ישוע הסביר שמנהגים ומצוות נכונים ויש לקיים אותם, אך לא צריכים לבוא על חשבון יחס הוגן וראוי כלפי אחרים, אלא לבוא לידי ביטוי ביחס זה.

`כיצד אנו יכולים להימנע מההנחה השגויה כי ידיעת האמת אמורה להניח את דעתינו ביחסינו עם אלוהים?`