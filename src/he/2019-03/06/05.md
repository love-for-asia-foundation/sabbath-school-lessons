---
title:  דרך להלל את אדוני
date:   07/08/2019
---

בהסברם את הקשר שבין הפולחן הטקסי לעשיית הצדק המעשית נגעו הנביאים בנקודה חשובה והיא דאגה לחלשים והנזקקים אששר מהווה חלק בלתי נפרד מעבודת האל, מההלל שלו. ישעיהו 58 הינו הפרק אשר מסביר עניין זה בבירור כה רב.

`קראו ישעיהו 58. מה השתבש במערכת היחסים בין אלוהים לעמו כפי שמתאר זאת החלק הראשון של הפרק?`

כפי שראינו קודם לכן, הביקורת מופנת כלפי אנשים פעילים והדוקים בדתם. למראית העין, נדמה כי הם מחפשים את אלוהים ברצינות, אך למעשה זה לא עובד כך. אלוהים אומר שהם צריכים לשנות את האופן בו מהללים אותו, לנסות דרך אחרת לשרת אותו. אם הוא היה בוחר את הדרך להלל הוא היה בוחר ב"פַּתֵּחַ חַרְצֻבּוֹת רֶשַׁע, הַתֵּר אֲגֻדּוֹת מוֹטָה; וְשַׁלַּח רְצוּצִים חָפְשִׁים, וְכָל-מוֹטָה תְּנַתֵּקוּ. הֲלוֹא פָרֹס לָרָעֵב לַחְמֶךָ, וַעֲנִיִּים מְרוּדִים תָּבִיא בָיִת:  כִּי-תִרְאֶה עָרֹם וְכִסִּיתוֹ, וּמִבְּשָׂרְךָ לֹא תִתְעַלָּם" (ישעיהו 58:6,7).

כמובן שזו לא הדרך היחידה להלל את אלוהים, אך זו אחת הדרכים בהן אלוהים בעצמו מעוניין כי נהלל אותו וייתכן כי יש לה עדיפות על פני צורות הלל יותר מקובלות. 

עבודת אלוהים אינה ממוקדת כלפי פנים, אלא מטרתה להביא ברכה לכל המהללים את אדוני.

"מטרתה האמיתית של הדת היא שחרור האנשים מכובד החטא, חיסול אי הסבלנות והעושק, קידום צדק וחסד, חירות ושלום" (The SDA Bible Commentary, כרך 4, עמ’ 306).

בישעיהו 58:8-12, נותן אלוהים הבטחה להעניק ברכה בתגובה לעבודה כזו. למעשה, הוא אמר כי אם האנשים היו פחות אנוכיים ומרוכזים בעצמם, הם היו עובדים איתו בשיתוף פעולה ודרכם ריפוי ושיקום היו מהווים ברכה לכל הסובבים אותם. 

נקודה מעניינת נוספת בפרק זה היא מיזוג בין עבודת אלוהים כזו לבין העונג בשמירת השבת. בשיעורים הקודמים כבר ציינו כי קיים קשר בין השבת לשירות הזולת. אלן וייט כותבת על קטע זה כי "על מי ששומר שבת מוטלת האחריות של עשיית החסד" (Welfare Ministry, עמ’ 121).