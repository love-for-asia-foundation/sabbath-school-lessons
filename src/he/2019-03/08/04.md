---
title:  השומרוני הטוב
date:   20/08/2019
---

`קראו לוקס 10:25-27. איש בעל תורה, אשר דן עם ישוע, הציע סיכום מקובל של מצוות התנ"ך לגבי חיי ריצוי לאלוהים. כיצד שתי מצוות אלה קשורות זו בזו?`

בדרך כלל כאשר ישוע היה נשאל שאלה כלשהי, הוא היה נותן מענה שהשואל לא ציפה לו. בתגובה למצווה בויקרא 19:18 לאהוב את רעך כמוך, אנשים דתיים בזמנו היו דנים שעות על היקף ומגבלות של עיקרון ה"רע". ישוע כבר הרחיב את תפיסתם של תלמידיו בנושא זה וקרא להם לאהוב לא רק את רעיהם, אלא את כולם: "וַאֲנִי אוֹמֵר לָכֶם, אֶהֱבוּ אֶת אוֹיְבֵיכֶם וְהִתְפַּלְּלוּ בְּעַד רוֹדְפֵיכֶם, לְמַעַן תִּהְיוּ בָּנִים לַאֲבִיכֶם שֶׁבַּשָּׁמַיִם, כִּי הוּא מַזְרִיחַ שִׁמְשׁוֹ עַל רָעִים וְעַל טוֹבִים וּמַמְטִיר גֶּשֶׁם עַל צַדִּיקִים וְעַל רְשָׁעִים" (מתי 5:44,45). 

אך כאשר בעל תורה, מומחה בחוק הדתי ביקש לבחון את ישוע, הוא נפל על השאלה המדוברת "מי הוא רעי?" (לוקס 10:29). בתגובתו, מספר ישוע את סיפור השומרוני הטוב, במקום לתת תשובה אולטימטיבית ולהגדיר תרמינולוגית מי הוא רע, הוא אומר לו "לך והיה רע לכל מי שזקוק לעזרתך" (לוקס 10:36,37).

`קראו לוקס 10:30-37. מה משמעות של הניגוד בשלושת הדמויות שחולפות על פני האדם בשולי הדרך הזקוק לעזרה?`

כפי שישוע נהג לעשות, הוא העביר ביקורת חריפה על אלה שהכריזו על עצמם כדתיים, אך לא הביעו דאגה ואכפתיות לסבלם של אחרים. "בסיפור על השומרוני הטוב, ממחיש ישוע את טיבה של אמונה אמתית. הוא מראה שאין לאמונה אמתית דבר וחצי דבר עם שיטות דתיות, עיקרי אמונה, טקסים ופולחנים אלא שהיא מתבטאת במעשים טובים הנעשים מתוך אהבה, ובעזרה לזולת מכל הלב במטרה להטיב עמו (אלן וייט-חמדת הדורות פרק נד', עמ' 396).

במשל זה ישוע מספר על אדם זר ולא מקובל בחברה יהודית, אשר נחשב כלא נאמן לאלוהים, על מנת להראות מהי מצוותו של אלוהים לכל הטוענים כי הם חסידים צדיקים. בדומה למאזיניו הראשונים של ישוע, כאשר אנו באים אל ישוע ושואלים מה עלינו לעשות במטרה לרשת את חיי נצח, הוא מורה לנו ללכת ולהיות רעיהם של אלו הזקוקים לנו. 