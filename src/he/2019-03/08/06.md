---
title:  אחי הקטנים האלה
date:   22/08/2019
---

אנו מוצאים מקרה נוסף שבו ישוע נשאל על דבר אחד, ונתן מענה בלתי צפוי לחלוטין במתי 24,25. התלמידים ניגשו ושאלו על חורבן בית המקדש וזמן חזרתו של ישוע (מתי 24:1-3). המסקנה מתשובתו הנרחבת של ישוע מתייחסת להאכלת רעבים, רוויה של הצמאים, קבלת פני הזרים, הלבשת העירומים, טיפול בחולים וביקור האסירים. הוא הבטיח כי "מַה (שֶּׁלֹּא) שֶּׁעֲשִׂיתֶם לְאֶחָד מֵאַחַי הַקְּטַנִּים הָאֵלֶּה לִי (לֹא) עֲשִׂיתֶם" (מתי 25:40,45). תשובתו מתקשרת לשאלה בכך שהיא מסבירה את המשפט הסופי של בני האדם על מעשיהם. לאורך מתי 24, ישוע סיפק תשובות יותר ממוקדות לשאלות התלמידים, נתן אותות ואזהרות לגבי חורבן ירושלים ואחרית הימים, אך הוא הדגיש את הצורך להיות ערנים ולחיות נכון בציפייה לביאתו השנייה. 

בחלק הראשון של פרק 25, משל העלמות הנבונות והכסילות דירבן אותם לצורך בהכנה לביאתו הלא צפויה או המתעכבת. המשל על שלושת עבדים מציג את הצורך לחיות באופן נכון, יעיל ופרודוקטיבי בזמן במקביל לציפייה. ולאחר מכן, המשל על כבשים ועזים הרבה יותר ממוקד ביחס למשימות בהם צריכים לעסוק עובדי האלוהים. 

`קראו מתי 25:31-46. מה ישוע מסביר כאן? מדוע אין זה מסביר כי הישועה היא תמורת מעשים? מהי אמונה המביאה ישועה, לפי דבריו?`

הצהרתו של ישוע כי כאשר אנו משרתים אחרים, אנו עושים זאת עבורו  - צריכה לשנות את כל יחסינו ועמדותינו. תארו לעצמכם כי יש לכם הזדמנות להזמין את ישוע לארוחה בבית, או לבקר אותו בבית חולים, או בבית כלא. ישוע אומר כי זה בדיוק מה שאנו עושים כאשר מציעים שירות ועזרה לאנשים בחברה שלנו.  איזו הזדמנות נפלאה הוא נותן לנו!

`קראו בתפילה את מה שישוע אומר בפסוקים אלה. כיצד אנו מבינים את ההשוואה של עצמו לרעב, ערום, כלוא וכו'? לפיכך, איזו מחוייבות רבת עוצמה נופלת בחלקינו ועל חיינו?`