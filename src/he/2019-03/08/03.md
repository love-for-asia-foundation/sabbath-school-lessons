---
title:  הבסת הרוע ביחד עם אלוהים
date:   19/08/2019
---

כאשר אנו לומדים את הוראתו של ישוע, כדאי לזכור לאלו אנשים דיבר ומה היו הנסיבות של חייהם. קהל רב נמשך אל ישוע מן האזורים שבהם שירת (מתי 4:25, 5:1). רובם היו אנשים החיים תחת שלטון האימפריה הרומית, אך היו גם שליטים ומנהיגים יהודים. קיומו של העם הפשוט היה קשה מאוד. היו להם מעט הזדמנויות, מיסוי כבד ולחץ של המסורת היהודית. 

כאשר ישוע לימד אנשים אלה, הוא דאג להראות להם דרך טובה לחיות את את חייהם, בכבוד ובאומץ לב בנסיבות חייהם באשר הן. אחת הדוגמאות לכך מתוארת במתי 5:38-48. ישוע מלמד כאן על יחס ומעשים ראדיקליים. התרחישים אשר ישוע תיאר היו מוכרים ונפוצים במציאות היומיומית של מאזיניו. לעתים קרובות, היו לקרבנות של אלימות או תקפנות של אדוניהם. היו להם חובות כתוצאה ממה שהיו מאבדים את רכושם. החיילים הרומים, הכובשים למעשה, גרמו להם לעוול, העבידו וניצלו כרצונם. ישוע לימד את העם לנהוג ביושר, תום לב, להתייחס לאוייבים טוב ממה שהם ראויים לו, ובכך להתנגד לאובדן האנושיות שלהם. 

בעודכי המדכאים מנסים להפעיל את כוחם, תמיד עמדה לרשות האנשים הבחירה כיצד להגיב. וכאשר הגיבו בהתנגדות לא אלימה, ובאדיבות, הם בעצם חשפו את רשע הדיכוי והעוול שנעשה.

`השוו בין מתי 5:38-48 לבין רומים 12:20,21. כיצד אנו יכולים ליישם במציאות חיינו עקרונות קיצוניים אלה?`

`ישוע סיכם את כל התורה והנביאים, את כל כתבי הקודש אשר אנו מגדירים כתנ"ך בעיקרון אחד פשוט אשר ידוע לנו ככלל הזהב "לָכֵן כָּל מַה שֶּׁתִּרְצוּ שֶּׁיַּעֲשׂוּ לָכֶם בְּנֵי הָאָדָם, כֵּן גַּם אַתֶּם עֲשׂוּ לָהֶם" (מתי 7:12). אילו מאמצים עליכם לעשות כדי למלא מצווה זו כעת בחייכם, על אף המחיר שתצטרכו לשלם?`