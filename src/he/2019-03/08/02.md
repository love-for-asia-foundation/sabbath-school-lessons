---
title:  הצגת הדרשה על ההר
date:   18/08/2019
---

דרשתו הארוכה ביותר של ישוע, או אוסף של הוראותיו, היא הדרשה על ההר. היא מתפרשת על פני 3 פרקים וסוקרת את החיים במלכות אלוהים. היא מתחילה עם הצהרה של ערכים הידועים בשם ברכת חסד. 

`קראו מתי 5:2-16.  מה משותף לתשעת הערכים הללו או לסוגי האנשים המתוארים על ידי ישוע כמבורכים, מאושרים?`

במקביל ליישום רוחני עמוק של מילים אלה, אסור לנו להחמיץ את המעשיות שבהם. ישוע מדבר על הכרה בעוני שלנו ובעוני של העולם. הוא מדבר על צדקה, ענווה, רחמים, שלום וטוהר לב. אנו צריכים להבין כי ערכים אלה יביאו לשינוי מעשי מדהים כאשר יבואו לידי פעולה בחיינו ובעולמינו. היישום שלהם מודגש בדבריו של ישוע כשהוא מדרבן את תלמידיו להיות מלח הארץ ואור העולם (מתי 5:13-16).

כאשר נעשה בהם שימוש נכון, מלח ואור מחוללים שינוי בהקשרים שלהם. המלח מחזק טעמים וגם משמר את המאכלים  אליהם הוסף. הוא מסמל את הטוב שאנו צריכים לעשות ומי עלינו להיות עבור הסובבים אותנו.  באופן דומה, האור מגרש את החושך, חושף מכשולים וסיכונים, מה שהופך את הבית או את העיר למקום בטוח. כמו אור שמאיר בלילה חשוך, ישוע אומר "כָּךְ יָאֵר נָא אוֹרְכֶם לִפְנֵי בְּנֵי אָדָם, לְמַעַן יִרְאוּ אֶת מַעֲשֵׂיכֶם הַטּוֹבִים וִיכַבְּדוּ אֶת אֲבִיכֶם שֶׁבַּשָּׁמַיִם" (מתי 5:16).

שני סמלים אלה מצביעים על אחריות התלמידים להשפיע על חייהם של הסובבים אותם ולשפר אותם. אנו מהווים את מלח הארץ ואור העולם כאשר אנו מתאבלים ראויים, טהורי לב, ענווים במעשינו, מביעים רחמים, מקדמים שלום, ושמים קץ לעוול. לכן, ישוע פותח את דרשתו בקריאה ליישם כאן ועכשיו את "הערכים הלא מוערכים" של מלכותו.

`באילו דרכים הקהילה שלכם פועלת כמלח ואור בחברה שלכם? כיצד חברתכם הופכת למקום טוב יותר הודות לעבודת הקהילה? מנגד, אם הייתם מתפרקים כקהילה, כיצד זה היה משפיע על חברתכם?`