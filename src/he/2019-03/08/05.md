---
title:  האיש העשיר ואלעזר
date:   21/08/2019
---

במשל על האיש העשיר ואלעזר (ראו לוקס 16:19-31), ישוע משווה בין חייהם של שני אנשים – אחד עשיר, והשני עני נואשות. בהיעדר שירותי רווחה סוציו –אקונומית, בתי חולים קהילתיים, או בתי תמחוי, היה זה מנהג נפוץ אצל הנזקקים והמוגבלים לקבץ נדבות סמוך לבתיהם של עשירים. היינו מצפים כי עשירים יהיו נדיבים וישתפו חלק קטן מרכושם כדי להקל על סבלם. אך במשל זה, האיש העשיר היה "אדיש ואנוכי לצרכיו של אחיו הסובל" (אלן וייט, Christ’s Object Lessons, עמ’ 261). בחיים, נסיבות חייהם נשארו ללא שינוי, אך לאחר שהגיעו לקצם, בעבקות משפט אלוהי, מעמדיהם התהפכו באופן דרמטי. 

`השוו לוקס 16:19-31 ללוקס 12:13-21. מה דומה ומה שונה בין שני הסיפורים, מה אנו למדים מהם בסך הכל?`

אין שום ראיה בסיפור לכך שאנשים אלה התעשרו באמצעות מעשים רעים. ייתכן כי שניהם עבדו קשה, התנהלו בזהירות והתברכו על ידי אלוהים. אך נראה כי משהו השתבש בגישתם לחיים, לאלוהים, לכסף ועוד, מה שעלה להם באופן משמעותי ונצחי. 

בהתבסס על המושגים אשר היו מקובלים בימי ישוע לגבי מה שקורה לאחר המוות, אנו יכולים להבין ממשל האיש העשיר ואלעזר כי מעשינו בחיים משפיעים על חיינו בעולם הבא. האופן בו אנו מגיבים לאלה המבקשים את עזרתנו או זקוקים לה היא אחת הדרכים המעידות על סדר עדיפויות בחיינו. כמו שאמר "אברהם" לאיש העשיר הסובל, התנ"ך מספק הסבר מושלם עבור בחירה נכונה "יֵשׁ לָהֶם מֹשֶׁה וְהַנְּבִיאִים, שֶׁיִּשְׁמְעוּ בְּקוֹלָם" (לוקס 16:29). 

ישוע לימד כי פיתויי העושר, בין אם אתה עשיר, שומר על מצבך או מחפש עושר – עלולים להרחיק אותנו מן המלכות שלו, מאנשים אחרים, עקב התמקדות בעצמי והסתמכות יתרה על עצמי. ישוע קורא לנו תחילה לחפש את מלכותו ולחלוק את ברכותינו עם הסובבים אותנו, במיוחד עם הנזקקים. 

`לא משנה מהו מצבכם הכלכלי, כיצד הינכם יכולים להיזהר ולא לאפשר לכסף, לאהבת העושר, לעוות את נקודת מבטכם על מה שהמשיחיים צריכים להתמקד בו בחייהם?`