---
title:  סוכני המהפך
date:   22/09/2019
---

ראינו בפרקים הראשונים של מעשי השליחים כי מאמינים ראשונים ביססו סוג מיוחד של חברה, שבה דאגו לנזקקים שבקרבם, וביחד הצליחו להגיע לאנשים בחברה החיצונית לקהילה, תוך הצעת עזרה והזמנתם להצטרף למה שאלוהים בנה.

בהתווסף לתיאורי ישוע של מלח הארץ ואור העולם, משתמש שאול במספר מטפורות כדי לאייר את פעילות הקהילה בעולם. הוא מתאר את אלה שחיים כקורבנות (רומים 12:1), כגוף המשיח (1 לקורינתים 12:12-10), כשגרירים (2 לקורינתים 5:18-20), וכריח ניחוח (2 לקורינתים 2:14-16). כל המחשה כזו מדברת על תפקידם של נציגי מלכות האלוהים עכשיו בהווה, על אף שהעולם עדיין שרוי במחלוקת הגדולה. 

`בחנו כל אחד מן התאורים הנ"ל. איזה מבינהם מתאר את האופן שבו הייתם רוצים לייצג את אלוהים בחברה שלכם, מדוע?`

כל אחד מן התאורים הללו מתקשר עם מעשים מסויימים של אנשים אשר התקבלו על ידי אלוהים דרך קורבן המשיח ואשר נענו לאהבת וחסד אלוהים, והפכו לסוכניו בעולם פגוע וגוסס. 

מאחר ומלכות השמיים מסתכמת למעשה באהבת אלוהים וחסדו, אלה הם העקרונות המנחים את מעשינו. כלומר, אנו משקפים עבור אחרים אהבה וחסד אלו, אנו מהווים חלק ממלכות נצחית זו, אפילו כעת.

בחוק בינלאומי, שגריר בינלאומי נחשב כחלק מן האומה אותה הוא מייצג, על אף כי עלול להימצא במדינה אחרת וייתכן שבמרחק גדול מארץ מולדתו. באופן דומה, כאשר אנו מתנהגים בצורה האופיינית למלכות השמיים, אנו מביאים חלק ממציאות נצחית שלה כאן ועכשיו, מה שנותן לנו טעימות מקדימות של הניצחון הסופי על הרוע. וכאשר אנו מהווים את נציגיו של ישוע כשגרירי המשיח, או סוכניו – אנו חויים את מציאות אהבתו ואת צדקתו בחיינו שלנו, בקהילתינו, בחייהם של אלה אותם אנו משרתים. 

`קראו 2 לקורינתים 2:16. מה ההבדל בין שני הניחוחות? כיצד אנו יכולים להבדיל ולזהות כל אחד מהם?`