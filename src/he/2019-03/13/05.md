---
title:  חסד בתוך הקהילה
date:   25/09/2019
---

בתחילת ספר איוב, אלוהים מצביע עליו ועל נאמנותו אליו כהוכחה לטובו של אלוהים והתמודדותו עם האנושות הנפולה ( איוב 1:8). ניכר כי אלוהים מאפשר למונטין שלו להישען ולהתבסס על אורח חייהם של בני עמו בעולם. אך שאול מרחיב אמונה זו הקיימת אצל כמה חסידי אדוני כך שתיכלל את חברת הקהילה: "וְכָךְ בְּאֶמְצָעוּת הַקְּהִלָּה תִּוָּדַע עַתָּה לָרָשֻׁיּוֹת וְלַמֶּמְשָׁלוֹת שֶׁבַּשָּׁמַיִם חָכְמַת אֱלֹהִים הָעֲתִירָה " (אל האפסים 3:10). 

`קראו אל האפסים 2:19. מה לדעתכם נכלל ברעיון זה של תיאור הקהילה כבני בית האלוהים? כיצד תיאור זה צריך להשפיע על האופן שבו קהילה מאורגנת פועלת?`

בכל חברה או ארגון, יחס הגוף כשלם לחבריו משפיע על ערכי הקבוצה. ערכים של צדק, חסד ואהבה – כפי שמוצגים בצדק אלוהי, בחסדו ואהבתו – צריכים לשלוט בכל דבר שקורה בקהילה. החל מקהילה מקומית עד לקהילה הכלל עולמית. ערכים אלה צריכים להדריך את מנהיגי הקהילה כיצד להנהיג, לקבל החלטות ולדאוג ל"אחים הקטנים" בתוך חברת הקהילה. 

הערכים גם צריכים להדריך אותנו כיצד לפתור מחלוקות שעולות מדי פעם בין חברי הקהילה. אם אנו לא יכולים להתייחס אחד כלפי השני בהוגנות וכבוד, כיצד נעשה זאת כלפי אחרים?

הקהילה צריכה להיות מקום בטוח, שבו כל חברי הקהילה עושים ככל שביכולתם להגן על הפגועים. וכפי שאנו רואים בקהילה הקדומה, חברי הקהילה צריכים להיות מוכנים באופן מיוחד לתת תמיכה לנזקקים או הסובלים ב"משפחת הקהילה". 

ישוע נתן זאת כהוראה מפורשת "מִצְוָה חֲדָשָׁה אֲנִי נוֹתֵן לָכֶם: אֶהֱבוּ זֶה אֶת זֶה; כְּמוֹ שֶׁאָהַבְתִּי אֶתְכֶם כָּךְ גַּם אַתֶּם אֶהֱבוּ זֶה אֶת זֶה. בָּזֹאת יֵדְעוּ הַכֹּל שֶׁתַּלְמִידַי אַתֶּם: אִם תִּהְיֶה אַהֲבָה בֵּינֵיכֶם " (יוחנן 13:34,35).