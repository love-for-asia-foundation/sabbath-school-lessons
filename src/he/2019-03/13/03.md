---
title:  שארית המשרתים
date:   23/09/2019
---

ההגדרה הסטנדרטית של שארית הפליטה נמצאת בהתגלות 12:17: אלה "הַשּׁוֹמְרִים אֶת מִצְווֹת אֱלֹהִים וְלָהֶם עֵדוּת יֵשׁוּעַ" (ראו גם התגלות 14:12). לפי סיפור המקראי, אפיונים אלה מבדילים את בני האלוהים בשלבי המאוחרים יותר של היסטוריית העולם.  אך גם בכתבי הקודש אנו יכולים למצוא סיפורים בהם רואים כיצד שארית זו פועלת, ובמיוחד כיצד אנשים כאלה משרתים את האחרים. 

`דוגמתו של משה מנקודת מבט כזה מרתיעה מעט. קראו שמות 32:1-14. מה הדימיון בין משה בסיפורו לבין השארית המתוארת בהתגלות 12:17?`

בכעסו על בני ישראל, מאיים אלוהים להשמידם ולהעביר את הבטחתו לאברהם כי יהפוך לגוי גדול – את משה ומשפחתו (שמות 32:10). אך משה לא היה מעוניין בכך. להיפך, משה מעז להתוכח עם אלוהים, ואומר כי אם ינהג לפי איומו – זה יראה רע (שמות 32:11-13). 

משה עשה מאמצים להנהיג אנשים אלה דרך המדבר. הם התלוננו, קיטרו והתקוטטו מהרגע הראשון שהוציא אותם לחירות. ועדיין, משה אומר לאלוהים, אם אתה לא מסוגל לסלוח להם, "מְחֵנִי נָא, מִסִּפְרְךָ אֲשֶׁר כָּתָבְתָּ" (שמות 32:32). משה מעדיף לוותר על חיי הנצח לטובת ישועת אלה אשר חלק עימם את מסעו. איזו דוגמה עוצמיתית להקרבה עצמית בעבור אלה אשר לא מגיע להם! ואיזה סמל עוצמתי לכלל תכנית הישועה!

"כאשר משה התחנן בפני ה' בעבור ישראל התפוגגה ביישנותו, וזאת בשל אהבתו העזה לעמו ודאגתו כלפיהם. עד כה שימש כלי שרת בידי ה' לביצוע ניסים רבים בעבורם. עתה, נעתר הקדוש ברוך הוא לתחינותיו של משה, ונענה לתפילתו שלא היה בה שמץ של אנוכיות. אלוהים בחן את עבדו; הוא בחן את נאמנותו ואת אהבתו כלפי העם הסורר וכפוי הטובה הזה, ומשה עמד במבחן באצילות. התעניינותו בבני ישראל לא נבעה ממניע אנוכי. שגשוג עמו הנבחר של ה' עמד נגד עיניו והיה קרוב יותר ללבו מאשר כבוד אישי או זכויות שינחל בתור אב לאומה גדולה כל כך. אלוהים היה שבע רצון מנאמנותו של משה, מתמימות ליבו ומיושרו, ולכן הפקיד בידיו את המשרה הנכבדת של רועה נאמן, אשר ינחה את ישראל אל הארץ המובטחת" (אלן וייט, אבות האומה ונביאי ישראל, עמ’ 237). 

`מה זה אומר לנו, במידת האפשר, לגבי אופן ההתמודדות על הטעויות מסביבנו?`