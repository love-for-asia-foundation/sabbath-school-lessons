---
title:  שירתה של מרים
date:   11/08/2019
---

תארו לעצמכם את התמונה הבאה: לפני כמה שעות מרים קיבלה את המסר ממלאך גבריאל. הוא אמר לה שהיא עתידה להיות אימו של ישוע, בן האלוהים. בינתיים מרים לא משתפת אף אחד בבשורה והולכת לבקר את אלישבע, קרובת משפחתה, אשר גם הרה ומצפה לילד פלא. תחת השפעת רוח אלוהים, אלישבע מגלה על החדשות המשמחות של מרים טרם פתחה את פיה, ויחד הן מהללות את אדוני על הבטחותיו הנפלאות. 

`קראו לוקס 1:46-55. שימו לב לשילוב בין שבח כללי לבין מה שהיה חשוב רק עבורה. מדוע השבח והתפילות שלנו צריכים לכלול הן פן אישי והן פן כללי יותר?`

זוהי בהחלט שירה יוצאת דופן שעשויה הייתה לשמש כאחד המזמורים בספר תהלים או בספרי נביאי תהנ"ך. מרים מלאת פליאה והכרת תודה לאלוהים, ומבינה כיצד אלוהים משפיע על חייה, אך גם את ההשפעות הרחבות של תכניתו על אומה שלמה והמין האנושי כולו. 

מרים מבינה כי אלוהים אינו רק חזק וראוי לשבח, הוא גם אל רחום, בעל התייחסות מיוחדת לעניים, לנרדפים ולמדוכאים. כמעט מיד לאחר שהמלאך בישר לה את הבשורה על הולדת בנה, היא מזמרת "שַׂלִּיטִים הוֹרִיד מֵעַל כִּסְאוֹתָם וּשְׁפָלִים שָׂם לְמָרוֹם. נַפְשׂוֹת רְעֵבִים מִלֵּא טוֹב וַעֲשִׁירִים שִׂלַּח רֵיקָם" (לוקס 1:52,53).

בתחילת הסיפור של חיי ישוע על האדמה, הוא מוצג כשליט ואדון (לוקס 1:43). אך אדון של ממלכה מסוג אחר. כפי שמתארים פרשני מקרא רבים את מלכות האלוהים אשר ישוע בא להקימה ולבססה, היא  הפוכה לחלוטין לעומת ההסדר החברתי הקיים בממלכות הרגילות השונות בעולמנו. על פי התיאורים שברשותינו של מלכות זו, העשירים והחזקים בעולם הזה – הם במעמד הנמוך ביותר שם, ואילו העניים והמדוכאים – חופשיים, מסופקים ומרוממים.

`אנו אומרים כי הקהילה צריכה להיות ביטוי למלכות האלוהים. ובכן, כמה בא לידי ביטוי העיקרון של הסדר חברתי "הפוך", אותו משבחת מרים בשירתה, במציאות בקהילה? כיצד ניתן לייצר מצב כזה, אך יחד עם זאת בלי אפליית העשירים והחזקים, אשר גם הינם נמענים של אהבת המשיח?`