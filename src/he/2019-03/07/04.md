---
title:  ישוע מרפא
date:   13/08/2019
---

הבשורות על חיי ישוע שופעות בסיפורים על הנסים שעשה, בין היתר על ניסי הריפוי. כפי שניבא ישעיהו, הוא ריפא עיוורים ושיחרר את אלה שהיו אסורים במחלתם, לעתים לאחר שנים ארוכות של כאב (לדוגמה, מרקוס 5:24-34, יוחנן 5:1-15). אך ישוע עשה הרבה מעבר לכך. הוא אפשר לאדם פיסח ללכת שוב, הוא ריפא את המצורעים על ידי מגע בהם על אף "טומאתם", הוא גירש שדים אשר השתלטו על הגוף והנשמה של אנשים, ואפילו הקים מתים לתחייה.

אנו יכולים להניח כי ניסים אלה נעשו על מנת למשוך תשומת לב ולהוכיח את כוחו לכל המתלבטים והמבקרים. אך לא תמיד זה היה המקרה. לעתים קרובות, ישוע הורה לאדם שריפא לא לספר לאף אחד על שעשה עבורו. זה נראה בלתי אפשרי למלא אחר הוראות אלה ולשמור את החדשות המדהימות בסוד, אך ישוע ניסה להראות כי מדובר במשהו משמעותי יותר מאשר הצגה. מטרתו העיקרית, כמובן, הייתה שהאנשים יזכו לישועה דרכו. וניסי הריפוי היו ביטויים לחמלתו ואהבתו. ישוע חש בכאבם של אנשים, ועשה כל שביכולתו עבור אנשים איתם בא במגע כדי לעזור ולעודד אותם. 

`קראו מתי  12:15-21. באילו דרכים ישעיהו ומתי מעידים כי ישוע עשה משהו גדול ורחב יותר מאשר רק ריפוי של כמה אנשים בודדים או אפילו של מאות אלפים חולים?`

"כל נס שחולל המשיח היה אות שאישש את אלוהותו. הוא הוא ביצע את מלאכת המשיח שנחזתה בנבואות, ואולם מעשי החסד שלו היו למורת רוחם של הפרושים. מנהיגי האומה הביטו באדישות חסרת לב בסבלות בני עמם. במקרים רבים, אנוכיותם והעוול שהם הטילו על העם היו הגורם לקשיים ולייסורים שהמושיע שיחרר מהם את העם. כך נועדו ניסיו לשמש תוכחה בעבורם (אלן וייט, חמדת הדורות פרק מד', עמ' 321). 

כפי שציינו קודם לכן, ניסי הריפוי של ישוע היו מעשי חמלה וצדק. אך יחד עם זאת, בכל המקרים שאנו רואים, היה בסיפור גם פן אחר. בסופו של דבר כל מעשיו ודבריו של המשיח הובילו את האנשים לחיי נצח (יוחנן 17:3).