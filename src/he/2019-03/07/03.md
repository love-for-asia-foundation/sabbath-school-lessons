---
title:  ההצהרה על שליחותו של ישוע
date:   12/08/2019
---

אין זה חשוב אם זה הקטע שתוכנן לקריאה באותו יום או שישוע בכוונה מצא את הפסוקים הרלוונטיים בספר התורה שניתן לו (ישעיהו 61:1,2), אין זה צירוף מקרים כי פסוקים אלה היו התוכן של דרשתו הציבורית הראשונה. ואין זה צירוף מקרים כי דברי ישוע בלוקס 4:21 פותחים את הרשומות של לוקס על שירות ישוע. 

נדמה כי ישוע קולט את המנגינה של שירת אימו מרים על "המלכות ההפוכה" ומתחיל להוציא זאת לפעולה במציאות דרך שירותו. ישוע, ולוקס אשר סיפר את סיפורו, השתמשו בנבואה של ישעיהו על מנת להסביר את מעשי ישוע, ועל מנת להביע פעם נוספת את מה שמרים תיארה שלושים שנים לפני כן. 

העניים, הסובלים והעשוקים היו המוקד המיוחד של חדשותיו הטובות שהביא ישוע. ישוע אימץ את הספוקים בישעיהו כהצהרה לשליחותו. שירותו ומשימתו היו צריכות להיות הן רוחניות והן מעשיות, וכי שני תחומים אלה באים ופועלים ביחד. בניגוד למה שאנו מניחים או עושים לעתים. עבור ישוע ותלמידיו, טיפול פיזי ומעשי באנשים היה חלק בלתי נפרד מהדאגה הרוחנית להם. 

`קראו לוקס 4:16-21 ו7:18-23. מדוע לדעתכם ישוע ענה באופן זה? כיצד אתם הייתם מגיבים לשאלות דומות בנוגע לאלוהות והמשיחיות של ישוע?`

כאשר ישוע שלח את תלמידיו למשימתם, היא תאמה את שליחותו שלו. בנוסף לכך שהיו צריכים להצהיר כי מלכות השמיים קרבה (מתי 10:7), הוראותיו הנוספות של ישוע היו לרפא חולים, להחיות מתים, לטהר את החולים במחלת הצרעת הנוראית וחשוכת המרפא, לגרש שדים ולתת בחופשיות (מתי 10:8). מעשי התלמידים בשמו של ישוע היו צריכים לשקף את הערכים והעקרונות של שליחותו ומלכותו אליה הוא מזמין אנשים. כלומר, התלמידים היו צריכים להצטרף לישוע ולעודד מיעוטים, לתמוך בנזקקים והאבודים. 

`כיצד אנו מאזנים בין עבודה זו לבישור המסר החשוב של שלושת המלאכים?`