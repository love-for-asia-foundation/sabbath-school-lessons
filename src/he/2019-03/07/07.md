---
title:  נקודות למחשבה
date:   16/08/2019
---

"אלוהים נתן בדברו הוכחות חותכות לעונשים שישית על מחללי תורתו. אלה המשלים את עצמם ומאמינים שה' רחמן מכדי לתת לחוטא דין צדק, יכולים רק להביט בצלב בגולגולתא. מותו של בן האלוהים החף מחטא מעיד על כך ש"שְׂכַר הַחֵטְא הוּא מָוֶת," שכל חילול של תורת ה' חייב בעונש צודק. המשיח שהיה חף מחטא הפך לחטא בעבור בני האדם. הוא נשא את אשמת החטא ואת הסתרת הפנים של אביו בשמיים, עד שליבו נשבר וחייו נלקחו. קורבן התמורה הנשגב הזה ניתן כדי שהחוטאים יוכלו להיוושע. אין שום דרך אחרת שבאמצעותה יכול האדם להיחלץ מן העונש על חטאיו. כל נשמה המסרבת להשתמש בכפרה שנרכשה בעבורה במחיר כה כבד, חייבת לשאת בעצמה באשמה ובעונש על חטאיה. (אלן וייט, העימות הגדול, פרק לג' עמ' 410-411). 

`1. דונו במציאות חסרת הצדק: ישוע, חף מפשע, סבל את העונש על החטא. מדוע חשוב כל כך לזכור את העניין הזה בחיינו?`

`2. ישוע אף פעם לא כיוון לרפורמה פוליטית על מנת להביא להקמת המלכות עליה דיבר. היסטוריית האנושות מלאה במאורעות עצובים בהם השתמשו בכוח ואלימות "על מנת לקדם את רווחת העניים והאומללים". אך בפועל, הייתה זו חלופה של שלטון אכזרי אחד בשלטון מדכא אחר. על אף כי משיחיים צריכים להשתמש בכוחותיהם על מנת לעזור לנזקקים והעשוקים, מדוע עלינו להיזהר ולהשיג את מטרותינו לא באמצעות פוליטיקה?`

`3. חשבו במה הייתה כרוכה תכנית הישועה. ישוע, הצדיק, סובל עבור הלא צדיק – כלומר עבור כל אחד מאיתנו. מדוע קורבן מדהים זה אמור להפוך אותנו לבריות חדשות במשיח?`

**סיכום**

בספרי הבשורות, אנו רואים הסברים למעשיו ושירותו של ישוע על ידי התייחסות לנביאי התנ"ך. הסימנים אשר אותתו את בואו של המשיח היו חירות עבור העשוקים והעניים, ריפוי עבור החולים – וזה מה שבעצם עשה ישוע. יתר על כן, במותו, הוא סבל מהעוול , בדומה לאנשים עבורם הפך לאדם, ולבסוף, התמודד עם האנושיות הפגומה והנפולה, ועם חוסר האנושיות. הודות למותו הבלתי מוצדק במקומינו, חטאינו נסלחו לנו ויש לנו הבטחה לחיי נצח.