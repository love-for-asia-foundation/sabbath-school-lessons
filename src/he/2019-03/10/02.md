---
title:  כי כה אהב אלוהים...
date:   01/09/2019
---

ביוחנן 3:16 כתוב "כי כה אהב אלוהים את העולם..." ומשמעות המילה המקורית ביוונית kosmos היא "ישות מאורגנת שנבראה" (The SDA Bible Commentary, כרך 5, עמ’ 929). הפסוק מדבר על ישועה לכלל האנושות, אך תכנית הישועה בעלת משמעות והשלכות לכלל הבריאה. 

`קראו רומים 8:20-23. מה אנו למדים מכאן בדבר ההקשר הנרחב של תכנית הישועה?`

כמובן שברמה אחת, הישועה היא עבור כל אחד מאיתנו במערכת יחסים האישית שיש לנו עם האדון. אך יש משהו מעבר לכך. הצדקה איננה רק סליחת חטאים. במצב מושלם, היא האופן שבאמצעות ישוע וכוחו של רוח הקודש, אלוהים בונה את משפחתו ומעניק לה סליחה וישועה, הזדמנות להיות עדים עבור העולם דרך מעשיהם הטובים. 

`קראו יוחנן 3:16,17. כיצד פסוק 17 תורם להבנה טובה יותר של פסוק 16?`

אנו יכולים לקבל את העובדה כי אלוהים אוהב אנשים אחרים מלבדינו. הוא אוהב את מי שאנו אוהבים, וזה משמח. הוא גם אוהב את אלה שאנו מגיעים אליהם ומפיצים להם את הבשורה. והבנה זו היא לעתים קרובות נותנת לנו מוטיבציה להמשיך לעשות זאת. אך אלוהים גם אוהב את האנשים שאנו מרגישים איתם לא בנוח, או אף מפחדים מהם.  הוא אוהב את כל בני האדם באשר הם, אפילו את אלה שאנו לא מחבבים במיוחד. 

הבריאה היא אחת הדרכים להדגים זאת. כתבי הקודש בעקביות מצביעים על העולם שמסביבנו ועל הראיות לטובו של האל: "הוּא מַזְרִיחַ שִׁמְשׁוֹ עַל רָעִים וְעַל טוֹבִים וּמַמְטִיר גֶּשֶׁם עַל צַדִּיקִים וְעַל רְשָׁעִים" (מתי 5:45). אפילו החיים עצמם הם מתנה מאלוהים, וללא קשר לתגובת האדם או יחסו לאלוהים, כל אדם חי הינו הנמען של מתנה זו. 

`כיצד הדבר צריך לשנות את יחסינו כלפי אחרים וכלפי נסיבות חייהם כאשר אנו מכירים כי הם נבראו על ידי האל מתוך אהבתו אליהם?`