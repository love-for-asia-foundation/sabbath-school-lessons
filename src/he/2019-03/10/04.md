---
title:  חסד ומעשים טובים
date:   03/09/2019
---

`סכמו את הקטע באפסים 2:8-10 במילותיכם. מה  הקשר בין חסד למעשים טובים על פי פסוקים אלה?`

כתבי הקודש אומרים לנו כי נבראנו להלל את אלוהים ולשרת אחרים. אנו רק יכולים לדמיין כיצד זה היה מתבצע בעולם ללא חטא. אך היום, הדבר היחיד שידוע לנו זה עולם נפול.  למזלנו, חסד האל, אשר קיבלנו דרך קורבנו של ישוע על חטאי העולם, פותח לנו את הדרך לריפוי וסליחה. לכן, אפילו במציאות הכואבת שלנו, אנו יכולים וצריכים להיות העובדים הפועלים של אלוהים. אלוהים משתמש בנו כשותפים לריפוי ותיקון הנזק והפגיעה שנעשתה לחייהם של אחרים (אפסים 2:10). "על אלה אשר מקבלים – להתחלק עם האחרים. הקריאות לעזרה מגיעות מכל הכיוונים. אלוהם קורא לבני אדם לשרת בחדוה לאחיהם" (אלן וייט, The Ministry of Healing, עמ’ 103).

שוב, כפי שכבר למדנו בשיעורים הקודמים, איננו עושים מעשים טובים, כגון עזרה לעניים ומדוכאים או האכלת רעבים, במטרה להרוויח ישועה או מעמד טוב בעיני אלוהים. במשיח ישוע, דרך אמונה, קיבלנו את המעמד הטוב ביותר שנצטרך אי פעם מול אלוהים. נהפוך הוא, אנו מכירים את עצמנו כחוטאים, כקורבנות החטא אשר בכל זאת אהובים וגאולים על ידי אלוהינו. בעוד שאנו עדיין נלחמים עם הפיתויים לאנוכיות וחמדנות, הקורבן של ישוע וחסד האל מציעים לנו דרך חיים חדשה ואהבה שישנו את חיינו. כאשר אנו מתבוננים בקרבן המשיח, אנו רואים את מותו המכפר העצום והמושלם עבורנו ומבינים שאין ביכולתנו להוסיף דבר לישועה בישוע. אך ביכולתינו לתת מענה ותגובה למה שקיבלנו ממנו. ומה התגובה הטובה ביותר לאהבה זו, אם לא הבעת אהבה כלפי אחרים?

`קראו 1 ליוחנן 3:16,17. כיצד פסוקים אלה מסכמים את התגובה שלנו לקורבן המשיח?`