---
title:  הקשר המשפחתי של האנושות
date:   04/07/2019
---

עם הופעת החטא, העולם המשיך מרגע לרגע להתדרדר והשסע בין האדם לאלוהים העמיק עוד יותר. קנאה, חוסר הבנה וכעס גרמו לרצח הראשון בין זוג אחים הראשון. כאשר אלוהים שואל את קין בדבר חטאו, הוא משיב בתשובה די אירונית ורטורית (בראשית 4:9), והתשובה המשתמעת משאלתו של אלוהים היא כי הוא בהחלט, שומר של אחיו. 

`קראו משלי 22:2. מה משתמע מאמירה זו לגבי היחסים שלנו עם עמיתינו, בני האדם?`

כולנו ברואיו של אלוהים, אשר נבראנו בצלמו ומהווים חלק ממארג היחסים אשר מקשר את כולנו לבריאה האלוהית. "כולנו ארוגים יחד בתוך רשת האנושות. הרוע אשר הורס את האחווה האנושית הגדולה מסכן את הכל" (אלן וייט, The Ministry of Healing, עמ’ 345). הודות לקשר זה, על כתפינו מוטלת האחריות אחד כלפי השני בפני אלוהים (מתי 22:37-39).

לאורך המקרא חוזרת האמירה כי אלוהים הבורא שלנו. לדוגמה, זו אחת הסיבות לשמירת השבת (שמות 20:11) או להלל וסגידה לאלוהים באחרית הימים (התגלות 14:7). זו גם המוטיבציה העיקרית לדאגה לזולת ולאכפתיות מאלה שקשה להם.

כולנו קשורים זה לזה במקור המשותף שלנו – אלוהים. "עֹשֵׁק דָּל, חֵרֵף עֹשֵׂהוּ; וּמְכַבְּדוֹ, חֹנֵן אֶבְיוֹן" (משלי 14:31). מה יכול להיות מובן יותר ממילים אלה? 

אלוהים כבורא שלנו בעל "זכויות יוצרים" עלינו וזכותו לדרוש מאיתנו הקדשה מלאה של חיינו לו, של השירות שלנו, של ההלל וכן את הדאגה והטיפול בזולת. כמה שזה אולי לא נוח, קשה או עשוי לעתים להיות מתסכל, אנו אכן "שומרי האחי שלנו".

`מדוע לדעתכם הנושא כי אלוהים הוא הבורא של העולם חוזר על עצמו כל כך הרבה לכל אורך המקרא? מדוע זה חשוב כל כך, וכיצד זה אמור להשפיע על אופן התייחסותינו לאחרים?`