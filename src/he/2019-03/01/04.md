---
title:  אחראים על הסדר הטוב בכדור הארץ
date:   02/07/2019
---

על פי התיעוד המקראי, אנו רואים כי גן העדן וכל הארץ החדשה נבראו כמקום שופע, עם חיים משגשגים במיוחד כדי שבני האדם יהנו מכל אלה. יחד עם זאת, אלוהים נתן תפקיד בבריאה לגבר ואישה הראשונים ולאלה הבאים אחריהם לעולם. זה מאוד ברור כי לאדם וחוה יש מעמד מיוחד בעולם, גם מתוך אופן בריאתם. ראשית, לאדם ניתנה המשימה לתת שמות לבעלי החיים (בראשית 2:19). לאחר מכן הוא קיבל תפקיד נוסף, שאלוהים מציג כברכה: "וַיְבָרֶךְ אֹתָם, אֱלֹהִים, וַיֹּאמֶר לָהֶם אֱלֹהִים פְּרוּ וּרְבוּ וּמִלְאוּ אֶת-הָאָרֶץ, וְכִבְשֻׁהָ; וּרְדוּ בִּדְגַת הַיָּם, וּבְעוֹף הַשָּׁמַיִם, וּבְכָל-חַיָּה, הָרֹמֶשֶׂת עַל-הָאָרֶץ" (בראשית 1:28).

`קראו והשוו בין בראשית 1:28 ו2:15. כיצד הייתם מאפיינים את העבודה והתפקיד של האדם במשפט או שניים?`

פעמים רבות,משתמשים אנשים בפסוק בראשית 1:28 כתירוץ ואישור לשימוש במשאבי הטבע ואף ניצולם לרעה והרס של העולם הטבעי. ללא ספק, העולם נברא בשביל חיי האדם, לתועלתו והנאתו. אך מחוייבות האדם היא לדאוג לו, לטפחו ולשמרו כפי שכתוב בבראשית 2:15. 

כאשר אנו מדברים על ניהול, בו ברגע עולה בראשינו המחשבה על מעמד ושכר גבוה. אך הדבר הראשון שאלוהים אומר לגבי ניהול הסדר בארץ הוא קודם כל החובה לדאוג לעולם שהוא ברא עבורנו והפקיד בידינו. הוראה זו לאדם וחוה חוזה כי ילדיהם, בתורם, ועוד דורות רבים בהמשך יהנו מעולם וישתתפו במארג החיים בו. על פי התכנית המקורית עבור העולם, הוא היה אמור להמשיך להוות מקור חיים, טוב, ויופי לכל בני האדם, ואדם וחוה וצאצאיהם היו לוקחים תפקיד חשוב בטיפוח והטיפול בו.

הארץ עדיין שייכת לאלוהים (משלי 24:1), ואנו עדיין מוזמנים להיות אחראים על הסדר הטוב של מה שהוא נתן לנו. ואנו יכולים להסיק, כי כנראה בעולם אשר נכנע לחטא, אחריותנו זו גדולה עוד יותר. 

`מה זה אומר עבורכם, להיות האחראיים על הסדר הטוב של כדור הארץ בעולם מלא חטא של היום? כיצד משפיע ביצוע מחוייבות זו על אורח החיים שלנו, בחיי היומיום?`