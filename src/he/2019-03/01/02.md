---
title:  הצצה להליך הבריאה
date:   30/06/2019
---

העולם, החיים שלנו ומה שאנו עושים איתם, חייהם של אחרים והאופן שבו אנו מגיבים עם אחרים – הכל מקורו באלוהים, "הֵן בּוֹ אֲנַחְנוּ חַיִּים וּמִתְנוֹעֲעִים וְקַיָּמִים" (מעשי השליחים 17:28).

כך מתחיל סיפור המקרא "בראשית ברא אלוהים את השמיים ואת הארץ" (בראשית 1:1). העובדה שאלוהים מביע מילה שהופכת למציאות מעידה כי מדובר בכוח ותהליך שאיננו  יכולים כלל לדמיין. אלוהים היה מעורב בבריאה, הוא לא ברא את הארץ מרחוק. במיוחד כשמדובר בבריאת האדם הראשון (בראשית 2:7).

`קראו את סיפור בריאתו של האדם הראשון בבראשית 1:26-31. אילו דברים חשובים אנו יכולים להבין מן הקטע? מה ניתן להבין מכאן על בני האדם?`

מקובל כי אנו יכולים ללמוד המון על אלוהים דרך בילוי זמן בטבע, דרך התבוננות בבריאה שלו, ולראות דרכה רמזים לאופיו של אלוהים ולהבין אותו טוב יותר. לדוגמה, אם אלוהים הוא אל של סדר, נרצה לראות בבריאתו סדר. או במידה  ואנו מאמינים כי אלוהים הוא אל היצירתיות, אין סיבה שנופתע מהדוגמאות המדהימות ליצירתיות זו בעולם אותו ברא.

באותו אופן, אם אלוהים הוא אל היחסים, אנו רואים במערכות יחסים אלמנט ליבה באופן שבו אלוהים מרכיב את העולם. הוא ברא כל מרכיב בעולם ביחס כלשהו לשאר הבריאה. הוא ברא את בעלי החיים ביחסי הרמוניה. הוא ברא את בני האדם אל תוך מערכת יחסים עימו, בין אחד לשני, ועם כל שאר הבריאה. 

על אף שרמת הבנתנו את אלוהים מוגבלת, הדברים שאנו כן מסוגלים לראות צריכים לעודד אותנו לשקול מחדש כיצד העולם אמור להיראות. 

`האם וכיצד התבוננות בעולם כהשתקפותו של אופי האלוהים מועילה לכם להבנתו, על אף ההרס הרב שנגרם בעטיו של החטא?`