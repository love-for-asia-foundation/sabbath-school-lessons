---
title:  עולם מושלם
date:   01/07/2019
---

אין זה קשה עבורנו להתגעגע לגן העדן. יש משהו מיוחד בתיאורים של הגן שאלוהים ברא כבית עבור אדם וחוה שמצית ניצוצות של געגועים בליבנו. אנו לא יכולים להבין עד הסוף כיצד עולם כזה פועל, אך אנו מרגישים כי בשמחה היינו רוצים לחוות עולם כזה. 

אנו שומעים את הסיפוק והשלמות דברי אלוהים כאשר הוא מתבונן בבריאתו ואומר שהעולם נראה טוב מאוד (בראשית 1:31). אלוהים ברא עולם שהיה מעוצב באופן יפה ושימושי. העולם תסס בחיים ובצבע, וכלל כל מה שצריך לצרכי שגשוג ופריחה. אין פלא כי אלוהים מדגיש הלוך וחזור, כי העולם שברא הוא טוב.

`קראו בראשית 1. למה הכוונה, לדעתכם, באמירות החוזרות שאלוהים ראה כי העולם טוב? ראו בראשית 1:4,10,12,18,25,31.`

על אף שהתנ"ך נכתב לאחר נפילתו של האדם, בעולם של חטא, הוא מלא באזכורים של הבריאה הנהדרת, כגון איוב 38 או מזמור 148. ועלינו לשים לב כי הם כותבים לא בלשון עבר, על מה שהיה פעם בעולם לפני הופעת החטא, אלא בהווה. הם מתארים ומשבחים את העולם, את הטבע שעדיין טוב ויפה כיום. 

ישוע גם השתמש בדוגמאות מן העולם החי (ראו דוגמה במתי 6:26,28-30), כאשר שיבח והמליץ לבטוח באדוני ולהודות על המתנות הקטנות שסובבות אותנו. אם נפקח את עינינו ונתבונן בפלאי הבריאה, אנו עתידים להבחין כי אנו אכן הנמענים של מתנות מופלאות מהבורא שלנו. אנו צריכים להגיב בהודיה והכרת תודה, ובכניעה צנועה לאדוננו, על אף הקשיים והניסיונות איתם אנו מתמודדים. 

כאדונטיסטים שומרי שבת אשר מכירים בבריאת העולם על ידי אלוהים וגם מצפים לממלכתו החדשה הקרבה, עלינו להבין כי כל היופי והטוב שאנו רואים בעולם היום הם הבזקים קטנים של מה שהיה פעם,ומה ששוב עתיד להיות!

`מנסיונכם האישי עם עולם הטבע והחי, אילו מנפלאות הבריאה אתם מעריכים באופן מיוחד? בחיי היומיום שלכם, כיצד יכולים אתם להכיר טוב יותר את אלוהים באמצעות פלאי הטבע שמסביבכם?`