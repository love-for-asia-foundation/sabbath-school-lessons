---
title:  עולם שבור
date:   03/07/2019
---

הדבר היחיד שאלוהים העניק לאדם ולא לאף ייצור אחר בעולם היתה חירות מוסרית. חיות או צמחים אינם יכולים להיות יצורים מוסריים. אלוהים העריך חירות מוסרית זו במידה כה רבה, עד כי איפשר לבני האדם לבחור את האפשרות לא להישמע לו. מעשה זה סיכן את כל מה שהוא ברא למטרה העליונה של מערכת יחסים עם בני האדם המבוססת על אהבה וחופש רצון. 

לבד מאלוהים, ישות אחרת היתה קיימת ביקום, זו המעוניינת לשבש את העולם הטוב והמושלם שברא אלוהים ולהשתמש בבני האדם כדי להשיג מטרה זו. ישות זו היא השטן, אשר התחזה לנחש, העמיד בספק את שלמות המתנה האלוהית (בראשית 3:1-5). הפיתוי העיקרי שהוא העמיד לפני אדם וחוה הסתכם בתאוותם לקבל יותר ממה שאלוהים סיפק להם, להטיל ספק בטובו של אלוהים ולהפסיק לסמוך עליו. 

`קראו בראשית 3:16-19. מה פסוקים אלה אומרים לנו לגבי השינויים שחלו במערכת היחסים בין בני אנוש והעולם הטבעי?`

הודות לחטא, לפתע החיים נהיו קשים ומורכבים יותר עבור אדם, וחוה ושאר הבריאה. השלכות החטא אמיתיות, מציאותיות ומשפיעות על האנושות והיחסים. אנו בעצם מרוחקים מאלוהים הבורא שלנו. משפחותינו מושפעות מהחטא ונאלצות להתמודד עם אתגרים במערכות יחסים בין בני המשפחה. אנו מאותגרים ביחסינו עם הסביבה והעולם שבו חיים. כל תחומי החיים מעידים על הרס ושיברון שנגרמו על ידי החטא.

אלוהים לא ברא את העולם לשם כך. העונשים שהוטלו על האדם בבראשית ג' מגיעים ביחד עם הבטחות שאלוהים יספק פיתרון ודרך לשחזר ולתקן את עולמינו ואת מערכות היחסים שנשברו על ידי החטא. בזמן שאנו נאלצים להתמודד עם החטא והשפעותיו בחיינו, אלוהים קורא לנו לשמר את הטוב המקורי בעולם ולנסות לחיות את חיינו בדרך שהוא קבע.