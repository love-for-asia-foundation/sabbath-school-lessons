---
title:  עד מתי, אדוני?
date:   08/09/2019
---

לאורך כתבי הקודש, קיימת הקריאה החוזרת ונשנית של אנשי אלוהים שהוא יתערב בחייהם, במיוחד אלה שחוו עבדות, עושק, עוני, עוול או אסון. העבדים במצריים, בני ישראל בגלות בבל, ורבים אחרים פנו לאלוהים שישמע ויראה את סבלם ושיתקן את כל חוסר הצדק. כתבי הקודש מציעים דוגמאות חשובות למעשי אלוהים במטרה להציל ולשקם את אנשיו, לעתים אף לנקום במדכאים אותם ובאויביהם.

אך שיקומים אלה בדרך כלל היו לטווח קצר, ונביאים שונים המשיכו להצביע על ההתערבות הסופית של אלוהים, כאשר ישים קץ לרוע והחטא וירומם את כל מי שנמצא בשאול תחתית. אך הנביאים המשיכו וזעקו "עד מתי, אדוני?" . לדוגמה, מלאך אדוני שואל לגבי גלות בני ישראל "וַיֹּאמַר, יְהוָה צְבָאוֹת, עַד-מָתַי אַתָּה לֹא-תְרַחֵם" (זכריה 1:12). 

מזמורי תהלים מלאים ברמזים על כביכול שגשוג ומזל טוב של הרשעים בעוד הצדיקים מנוצלים, סובלים מעוני והתעללות. מחבר התהילים שוב ושוב קורא לאלוהים להתערב ובוטח בכך שהעולם היום אינו נראה בדרך שבו אלוהים ברא אותו מלכתחילה. למשל, ראו את הפסוקים במזמור 94:3-7. 

במובן מסויים, קשה יותר לסבול ולהתמודד עם עוול כאשר האדם מאמין באלוהים המעוניין בצדק עבור מאמיניו. בני האלוהים תמיד יחושו חוסר סבלנות בעולם המלא עוול לכן זה ברור מדוע הנביאים פונים אל אלוהים עם שאלות כמו "עַד-אָנָה יְהוָה שִׁוַּעְתִּי, וְלֹא תִשְׁמָע:  אֶזְעַק אֵלֶיךָ חָמָס, וְלֹא תוֹשִׁיעַ" (חבקוק 1:2). זעקה דומה רשומה בברית החדשה, ובה אפילו הבריאה עצמה זועקת לישועה ולבריאה מחודשת (רומים 8:19-22). בהתגלות 6:10 האמירה "עד מתי, אדוני?" מופיעה בהקשר לאלה שהוצאו להורג על אמונתם באלוהים. 

`קראו לוקס 18:1-8. מה ישוע אומר על תגובת אלוהים לתפילות החוזרות ונשנות של עמו על מנת שיפעל בעדם? כיצד זה מתקשר לצורך שלנו באמונה?`