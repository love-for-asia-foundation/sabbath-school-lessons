---
title:  תקומת התקווה
date:   10/09/2019
---

התקווה המשיחית לבואו של משיח הינה רק חזון לעתיד יפה יותר. למשיחיים הראשונים, תחייתו הפיזית של ישוע נתנה היבט מאוד מציאותי וקרוב לבואו. אם הוא קם לתחייה – כפי שהוא ניבא, ודאי הוא גם יקיים את הנבואה וישוב להשלים את שליחותו ויסיר את החטא והשפעותיו מהעולם ויחדש את כל הבריאה ( 1 לקורינתים 15:22,23). 

עבור שאול השליח, תחייתו של ישוע מן המתים הייתה המפתח לתקווה לבוא המשיח. הוא היה מוכן להמר על האמינות של כל דרשותיו והמסר שלו בעבור נס עטור זה שסיפורו של ישוע: "וְאִם הַמָּשִׁיחַ לֹא קָם לִתְחִיָּה, לַשָּׁוְא אֱמוּנַתְכֶם וַעֲדַיִן שְׁרוּיִים אַתֶּם בַּחֲטָאֵיכֶם" (1 לקורינתים 15:17). חשבו על דבריו אלה, כמה חשובה תחייתו של ישוע עבור כל מה שאנו שמים בו את תקוותינו. 

`קראו 1 לקורינתים 15:12-19. כיצד הייתם מסבירים לאדם לא מאמין, שמתעניין באמונה, מדוע תחיית ישוע הינה כה מרכזית לתקווה המשיחית?`

העדות לתחיית ישוע חוללה מהפך בתלמידים הראשונים. כפי שאנו רואים, ישוע שלח אותם לבשר וללמד על בשורת מלכות השמיים של אלוהים (מתי 10:5-8), אך מותו הצמית את האומץ שלהם ואת תקוותם. המשימה האחרונה שנתן להם מאוחר יותר (מתי 28:18-20), המפגש עם ישוע שקם מן המתים וחיזוק על ידי רוח הקודש (מעשי השליחים 2:1-4), הובילו אותם לדרך הנכונה להכנסת השינוי בעולם ובחייהם, כך שמלכות אלוהים שישוע ביסס תבוא לידי ביטוי במציאות היום. 

לאחר שהשתחררו מכוחו של המוות והפחד ממנו, המאמינים הראשונים חיו והפיצו באומץ לב בשם ישוע (1 לקורינתים 15:30,31). הרוע שמביא למוות, הוא אותו הרוע שמביא לסבל, חוסר צדק, עוני, עוול ועושק על כל צורותיהם. עם זאת, הודות לישוע וניצחונו את המוות, כל אלה ייפסקו יום אחד. "הָאוֹיֵב הָאַחֲרוֹן שֶׁיְּמֻגַּר הוּא הַמָּוֶת" (1 לקורינתים 15:26).

`בסופו של עניין, לא משנה למי אנחנו עוזרים עכשיו, כולם ימותו יום אחד. מה אמת כואבת זו מלמדת אותנו לגבי החשיבות של נתינת התקווה לאחרים אשר הם יכולים למצוא במותו ותחייתו של ישוע?`