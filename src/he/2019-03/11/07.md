---
title:  נקודות למחשבה
date:   13/09/2019
---

"כשקולו של אלוהים יוציא את חסידיו משביים [בקבר], כל הנשמות שאבדו במלחמה הגדולה של החיים יקומו לתחייה בחיל ורעדה נוראים. כל עוד נמשכה תקופת המבחן, עיניהם עוורו בידי הטעיותיו של השטן, והם הצדיקו את דרכם הרעה. העשירים התגאו בעושרם ובעליונותם על אלה שלא שפר מזלם, אך הם רכשו את עושרם באמצעות חילול תורת ה'. הם לא האכילו את הרעבים, לא הלבישו את העירומים, לא נהגו ביושר במסחרם, לא עשו צדק בדין, ולא אהבו את החסד ואת גמילות החסדים. הם ביקשו להאדיר את שמם ולהשיג את הכבוד וההערכה של הזולת. עתה, לאחר שכל סממני הגדולה הופשטו מהם, עומדים הם חסרי כול וחסרי הגנה. הם מביטים באימה באלילים שהם סגדו להם על פני בוראם (אלן וייט-העימות הגדול פרק מא' עמ' 496-497). 

"העימות הגדול הסתיים. החטא והחוטאים הוצמתו לעד. היקום כולו זך וטהור הוא. הבריאה העצומה כולה פועמת בהלמות לב אחידה של שמחה, שלווה והרמוניה. מן הבורא, שהכול נברא בידו, נובעים חיים, אור ושמחה לכל רחבי החלל האינסופי. מן האטום הזעיר ביותר ועד לעולם הכביר ביותר, הכול, היצורים מלאי החיים והדברים הדוממים, מכריזים פה אחד באמצעות יופיים כליל השלמות ושמחתם הצרופה כי אלוהים הוא אהבה (אלן וייט- העימות הגדול, פרק מב' עמ' 514). 

**שאלות לדיון**

`1. הסבירו כיצד מה שלמדתם השבוע מדגים את חשיבות החיים, כאן ועכשיו. השוו זאת לאמונה שרווחת בקרב אנשים מסויימים כי אין לנו טעם לדאוג לחיים פה בעולם מפני שאלוהים יהרוס ויברא הכל מחדש. כיצד אנו יכולים לוודא כי אנו לא מנצלים את ההבטחה לעולם מחודש בעתיד כסיבה להזניח את הנזקקים (שהרי, יום אחד גם כך אלוהים יתקן ויסדיר הכל)? ועוד יותר, כי לא נהפוך להיות אלה המנצלים אחרים לטובתם?`

`2. הבנתם של אדונטיסטים שומרי שבת את נבואות כתבי הקודש מנבאת עלייה ושגשוג של הרשע, הצרות והסבל ככל שאנו מתקרבים לביאת המשיח. כאשר דברים כאלה קורים אנו לעתים קרובות פונים למתי 24. כיצד אנו צריכים לראות להתבונן בסיטואציות כאלה לאור מתי 25?`

**סיכום השיעור**

אלוהינו לא יתן לרוע להימשך לנצח. התקווה הגדולה של כתבי הקודש היא חזרתו של ישוע במטרה לשים קץ לרוע, לרפא את חוסר הצדק ולברוא עולם חדש כפי שהיה מיועד להיות. בהתבסס על תחיית ישוע מן המתים, התקווה מעוררת מהפך בחיינו היום ונותנת אומץ לעבודת האל ושירות האחרים בזמן שאנו מחכים לשובו.