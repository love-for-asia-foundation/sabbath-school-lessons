---
title:  שתי סיבות לשבת
date:   15/07/2019
---

`קראו שמות 20:7-10 ודברים 5:11-14. כיצד קטעים אלה משלימים זה את זה?`

זיכרון הוא חלק חשוב ממערכת היחסים אשר אלוהים מנסה לשחזר עם עמו, מערכת יחסים המתרכזת בעובדה שאלוהים הוא הבורא והגואל שלנו. זה חוזר על עצמו בשני הקטעים ומעיד על הקשר ההדוק לדיבר הרביעי ולקיומו המעשי של שמירת השבת. 

בני ישראל יצאו מארץ מצרים העובדת אלילים כה רבים, והיו צריכים תזכורת לכך שיש להם עסק עם אלוהים הבורא האולטימטיבי. שבת הייתה הדרך הנחוצה להבין ולזכור זאת. המחזור השבועי עם מנת המן הכפולה בימי שישי הייתה דוגמה עוצמתית לכוחו היצרתי של האל. בשמות פרק 20, תפקידו של האל כבורא ניכר באופן ברור יותר. לעומת זאת, בדברים, מוקד הדיבר הוא גאולתם. זה היה סיפור שהם היה צריכים לחזור ולספר באופן קבוע, ולכן היה להם קל להתחבר עם יום השבת. במיוחד לאחר שנים של עבדות ללא מנוחה. הסיפור תיאר את גאולתם המוחשית, ויציאתם הפיזית מעבדות מצרית, אך ככל שהבינו את אלוהים יותר, שמירת השבת הפכה לסמל שבועי של חגיגת ישועתם הרוחנית. 

מטרת שתי סיבות אלה לשמירת השבת הייתה שחזור מערכת היחסים בין אלוהים לעמו " וְגַם אֶת-שַׁבְּתוֹתַי, נָתַתִּי לָהֶם, לִהְיוֹת לְאוֹת, בֵּינִי וּבֵינֵיהֶם--לָדַעַת, כִּי אֲנִי יְהוָה מְקַדְּשָׁם " (יחזקאל 20:12). ולא היה מדובר רק בבני ישראל, אלא בברכה לכל העמים הסובבים על ידי העם הנבחר.

"עַל-כֵּן, צִוְּךָ יְהוָה אֱלֹהֶיךָ, לַעֲשׂוֹת, אֶת-יוֹם הַשַּׁבָּת" (דברים 5:14). שמירת השבת כזיכרון של הבריאה ושל הישועה שלנו תביא להתפתחות מערכת היחסים שלנו עם אדוננו והאנשים שסובבים אותנו. אלוהים רב חסד כלפינו, על כן עלינו להיות אדיבים ולהביע חסד כלפי אחרים.

`כיצד שמירת השבת הופכת אותנו לאנשים טובים יותר, דואגים יותר, רחמנים וטובי לב?`