---
title:  המן מספיק
date:   14/07/2019
---

לאחר דורות של עבדות והתדרדרות חברתית, אלוהים מעוניין לעודד את עמו ולתמוך בהם על ידי מתן תורה וסדר חדש לפיהם החיים אמורים להתנהל בדרך טובה ונעימה יותר. אחד מהשלבים הראשונים בתהליך זה היה שיעור מעשי ומלמד. 

במשך ארבעים שנות נדודים במדבר, לאחר עדויות ברורות על עזרתו של הקדוש ברוך הוא, מסדר ומקצב החיים שהוצע על ידו היה אמור להפוך לחלק בלתי נפרד מן התרבות הישראלית. אלוהים שמר על חייהם של בני ישראל וסיפק להם מזון בצורת מן שפיזר על הקרקע מדי בוקר סביב המחנה שלהם. 

`קראו שמות 16:16-18. מה לדעתכם המשמעות לכך שלכל אדם הייתה כמות ספציפית של מן?`

באגרת השנייה לקורינתים 8:1-15, מצטט שאול סיפור זה על מנת להדגים למשיחיים כיצד עליהם לתרום: "כָּעֵת הַשֶּׁפַע שֶׁלָּכֶם יְמַלֵּא אֶת מַחְסוֹרָם, כְּדֵי שֶׁבְּעֵת הַצֹּרֶךְ יְמַלֵּא הַשֶּׁפַע שֶׁלָּהֶם אֶת מַחְסוֹרְכֶם אַתֶּם, וְכָךְ יְקֻיַּם הַשִּׁוְיוֹן " (פסוק 14).

הלקח שעלינו להפיק הוא כי אלוהים צייד את בני ישראל בימיהם, אותנו היום ואת כל הבריאה באופן מספק. אם כל אחד יקח רק את מה שהוא צריך ואת העודפים שלו יחלק בין אחרים, לאף אחד לא יחסר. העובדה שבמדבר כל אדם היה צריך לאסוף כמות של מן ליום אחד בלבד דרשה לבטוח באלוהים ולקוות שלמחרת הוא יתן מן עבור יום חדש. בני ישראל אשר המשיכו בנפשם להיות עבדים למרות שבפועל היו בני חורין, התרגלו לדאוג לחייהם ולהעבירם בהישרדות, אך אלוהים רצה להעניק להם חיים בטוחים, חיים מלאים באמון, נדיבות ושיתוף.

יתר על כן, היה מימד נוסף בניסיונו של העם עם הלחם השמימי. מדי יום שישי, ורק בימי שישי, על בני העם היה לאסוף כמות כפולה של מן עבור אותו יום ועבור ויום שבת שלמחרת. ההספקה המיוחדת לשבת הייתה דרך נוספת ללמוד לבטוח באדון כי ידאג לכל צרכיהם. מנה כפולה זו איפשרה להם להנות מהמנוחה שאלוהים הבטיח להם ביום השביעי בכל שבוע. היה זה מעשה חסד של אלוהים. 

`מה אנו יכולים לעשות בימי שישי כדי לסייע לעצמנו להנות במלואו מהמנוחה שאלוהים מציע לנו בימי שבת?`