---
title:  מנוחת שבת עבור האדמה
date:   18/07/2019
---

כפי שראינו, השבת הייתה מושרשת בתוך מחזור החיים של בני ישראל. אך עיקרון השבת אינו בא לידי ביטוי ביום אחד מדי שבוע בלבד. העקרון כלל גם כן מנוחה מיוחדת פעם בשבע שנים, שהגיע לשיאו בשנת יובל לאחר שבעה מחזורים של שבע שנים, כלומר כל חמישים שנה. 

`קראו ויקרא 25:1-10. מה מדהים בהוראה שכזו? כיצד ניתן לשלב עיקרון זה בחייכם ובעבודתכם?`

שנת שבתון איפשרה לאדמה לנוח במשך שנה. זה מעשה מדהים של השגחה על האדמה, והחכמה במנהג זה מוכרת באופן רחב בחקלאות. השנה השביעית הייתה משמעותית גם עבור העבדים (שמות 21:1-6). במקרה שאחד מבני ישראל היה מוצא עצמו שקוע בחובות כבדים עד כי מכר את עצמו לעבדות, הוא היה צריך להשתחרר לחופשי כעבור שבע שנות עבודה. באותו אופן, חובות גדולים במיוחד היו אמורים להתבטל בתום השנה השביעית (דברים 15:1-12). 

כפי שאלוהים סיפק מן בכמות מספקת לכל יום במדבר חוץ משבת מאחר שביום שישי ניתנה מנה כפולה, כך גם שנת שמיטה לאדמה במשך שנה מהווה מעשה של אמון באלוהים כי הוא יברך בכמות מספיקה של ייבול בשנה שקודמת לשמיטה ובמה שהאדמה תצמיח לבדה במשך השמיטה. כך גם שחרור עבדים וביטול חובות הינם מעשה של חמלה ואמון בכוחו של אלוהים למלא את צרכינו. האנשים צריכים ללמוד ולהבין כי אינם צריכים לדכא וללחוץ על אחרים בשביל לספק ולפרנס את עצמם.

עקרונות ותבנית השבת היו קשורים באופן הדוק למבנה החברה הישראלית כולה. ועל כן בהתאם, שמירת השבת בימינו צריכה להשפיע את המשמעת הרוחנית על כל שאר ימות השבוע. במובן מעשי, שבת היא אחת הדרכים למלא את הוראותיו של ישוע " אַל תִּדְאֲגוּ לֵאמֹר: מַה נֹּאכַל? מַה נִּשְׁתֶּה? וּמַה נִּלְבַּשׁ? ... הֲרֵי אֲבִיכֶם שֶׁבַּשָּׁמַיִם יוֹדֵעַ שֶׁצְּרִיכִים אַתֶּם לְכָל אֵלֶּה.  אַתֶּם בַּקְּשׁוּ תְּחִלָּה אֶת מַלְכוּתוֹ וְאֶת צִדְקָתוֹ, וְכָל אֵלֶּה יִוָּסְפוּ לָכֶם " (מתי 6:31-33).

`אילו שינויים מכניס עיקרון השבת בשאר ימות השבוע שלכם? אם הינכם חמדנים ואנוכיים מיום ראשון עד יום שישי, מדוע שתשתנו רק למשך יום שבת? האם זו שמירת שבת אמיתית, אם אתה אוהב ודואג לאחרים ביום אחד מיוחד בשבוע, אך בשאר הימים חי רק בשביל עצמך?`