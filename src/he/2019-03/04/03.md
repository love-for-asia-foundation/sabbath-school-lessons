---
title:  "עשה משהו, אלוהים!"
date:   22/07/2019
---

`קראו מזמור 82. מה המסר עבורנו במזמור זה?`

על אף חוקי החברה שנתן אלוהים, בזמנים שונים בתולדותיהם, בני ישראל לא הצליחו לשמור על תכנית זו.  הם הפכו בקלות יתרה להיות דומים לעמים שמסביבם והחלו לחיות על פי דפוסי עוול ודיכוי. מנהיגים ושופטים דאגו לעצמם בלבד, ואף הסכימו לקבל שוחד. ללא משפט הוגן, אנשים פשוטים, ועניים במיוחד היו נתונים לניצול. 

מזמור 82 הוא מענה למצב שכזה. הוא מתאר את אלוהים כשופט עליון, השופט אפילו את המנהיגים ואת השופטים של האנשים. במזמור זה אנו רואים ששופטים אלה פועלים תחת חסותו של אלוהים וכפופים לו. לפי דעתו של מחבר המזמור, צדקו של אלוהים הוא המודל לחיקוי של אופן בו הצדק בעולם אמור להיעשות. במזמור אנו רואים קריאה ספציפית לאלוהים שיפעל שיתערב כדי לעצור את העוול שכה נפוץ בעם. 

בדומה למזמורים רבים, אנו רואים כאן הזדמנות להשמיע את קולות האנשים העשוקים אשר הושתק באמצעות מערכת מדינית פרוצה. 

המזמור פונה לאלוהים כשופט עליון, שליט ריבון של היקום. אין בית משפט גבוה יותר מזה. ויש לנו הבטחה שבזמן שבתי המשפט הארציים אינם שומעים את זעקות העניים והמדוכאים, יש להם הזדמנות להזעיק את עזרתו של האל הצודק והישר. 

לעתים, אנו עלולים למצוא את עצמנו קורבנות לעוול, אך לעתים אף להיות אלה שגורמים לו. אנו מוצאים בקטע עצות חכמות שמגלות לנו שגם אנו נמצאים בצד הלא נכון. אלוהים דואג לכל בני האדם, ואף לשופטים הלא ישרים. הוא מתאר אותם כילדיו והוא רוצה שיבחרו בדרך הטובה יותר. מכאן שיש תקווה גם לעשוקים וגם לאלה שחטאו אם הם מוכנים להשתנות.