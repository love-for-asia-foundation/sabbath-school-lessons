---
title:  רדיפת שלום
date:   18/09/2019
---

`קראו מתי 5:9. כיצד אנו מבצעים את מה שישוע אומר כאן, בעולם שבו אנו חיים? כמה מצליחים אנו יכולים להיות בכך? מרקוס 13:7.`

סכסוך אלים הינו גורם משמעותי לסבל. המחיר על מלחמה הוא כבד, הן קורבנות ישירים וחיים מרוסקים, כל המשאבים המוקדשים למכונה הצבאית, צמצום צרכים אנושיים אחרים והמשכיות הסבל של ניצולי מלחמה ותיקים, גם בצד של המנצחים. בעקבות כך, נוצרים קונפליקטים קטנים רבים, אינספור צלקות בחיי משפחות וקהילות. לפיכך, התשוקה לצדק אינה יכולה להתעלם מרדיפת שלום. 

בליבה של בשורת ישוע נמצא המעשה האלוהי הנשגב ורב החסד, המפייס בין בני האם החוטאים לבורא שלהם ( 2 לקורינתים 5:18-21).  והפיוס שאנו מקבלים מעצב אותנו כ"שגרירים" של מסר זה עבור הבאת הפיוס לאחרים. 

`ישעיהו 52:7. כיצד פסוק זה בא לידי ביטוי בחיינו?`

בשורת השלום הופכת בנוסף לכל למקור השראה ומוטיבציה, מודל חיקוי, ומשאב לעבודת שלום בעולם האלים שלנו: "לב המצוי בהרמוניה עם אלוהים משתתף בעשיית שלום שמיימי ויפיץ את ההשפעה המבורכת שלו בכל סביבתו. רוח השלום תרד ותשקע כטל בלבבות עייפים ומוטרדים עם סכסוכי העולם" (אלן וייט, Thoughts From the Mount of Blessing, עמ’ 28). בדרשה על ההר, ישוע אמר "אַשְׁרֵי רוֹדְפֵי שָׁלוֹם, כִּי בְּנֵי אֱלֹהִים יִקָּרֵאוּ" (מתי 5:9). אם ניקח זאת צעד אחד קדימה, אינו רק שהוא מחזק את הדיבר נגד רצח, הוא מוסיף ואומר כי איננו צריכים לכעוס או לשמור טינה כלל (מתי 5:21-26) וכי עלינו לאהוב את האוייבים שלנו ולהתפלל עבור הרודפים אותנו (מתי 5:43-48). הוא מתכוון כי אנו צריכים לנקוט בצעדים מעשיים ברדיפת הטוב והשלום. קיימים סיפורים מרגשים רבים מעוררי השראה על אנשים אשר הקדישו את חייהם לעשיית שלום בנקודות חמות ובעייתיות של כדור הארץ, אשר נתנו טעימות של פיוס וריפוי, ולעתים קרובות הקלו על העוול והסבל שסכסוכים אלה הביאו עימם. 

`באילו דרכים הקהילה המקומית שלכם, ברמה המקומית שלה, הייתה יכולה לשחק תפקיד של רודפת שלום?`