---
title: 'השטן ושני בעלי בריתו'
date: 23/02/2019

---

### קראו את הפסוקים הבאים לקראת שיעור שבת השבועי
התגלות יג', התגלות 17:8, דניאל 7:24, השנייה לתסלוניקים 2:2-12, התגלות 12:14-16, מלכים א' 18:38.

> <p>פסוק לשינון</p>
> "קָצַף הַתַּנִּין עַל הָאִשָּׁה וְהָלַךְ לַעֲשׂוֹת מִלְחָמָה עִם שְׁאָר זַרְעָהּ הַשּׁוֹמְרִים אֶת מִצְווֹת אֱלֹהִים וְלָהֶם עֵדוּת יֵשׁוּעַ." התגלות 12:17

התגלות יב' מסתיים עם תמונה של שטן מלא חמה המכין עצמו להילחם נגד עמו הנאמן של המשיח . פרק יג' מתאר אותו כמכין את עצמו לקרב, אך עם עזרה משני בעלי בריתו, שניהם מתוארים בפרק כחיות פרא. כאנטיטזה של השילוש הקדוש (ראו התגלות 9:4-6), שלושת הכוחות הללו יוצרים שלישייה מושחתת מאוחדת בהתנגדות לפעולות הישועה של אלוהים ומנסים לגייס את אמון העולם.

מילת אזהרה נחוצה כאן. עד כה, עסקנו בנבואות שהתגשמו כבר בעבר. מנקודה זו ואילך אנו עוסקים בעיקר, אך לא בייחוד, עם נבואות שעדיין לא התגשמו. דרכן, אלוהים מראה לנו מה יקרה בזמן הקץ כדי שלא נהיה מופתעים. 

אך עלינו לזכור, שבעוד שנבואות אלו אומרות לנו מה יקרה בסוף, הן אינן אומרות לנו מתי וכיצד בדיוק אירועי הסוף יקרו. לכן, אנו חייבים להיות זהירים לא לשער מעבר למה שהנבואה אומרת לנו. אל נא נשכח שלנבואות התגלות כוונה מעשית: ללמד אותנו כיצד לחיות היום ולהיות מוכנים לעתיד.      

_למדו את השיעור השבועי לקראת שבת ה-2 במרץ._