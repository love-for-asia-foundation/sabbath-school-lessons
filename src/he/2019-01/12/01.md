---
title: 'משפט בבל'
date: 16/03/2019

---

### קראו את הפסוקים הבאים לקראת שיעור שבת השבועי
התגלות 17:1-18; ירמיה 51:13; התגלות 13:1-10; שמות 28:2, 20-23; 13:5-8. 

> <p>פסוק לשינון</p>
> "שָׁמַעְתִּי קוֹל אַחֵר מִן הַשָּׁמַיִם אוֹמֵר: 'צְאוּ מִמֶּנָּה, עַמִּי, פֶּן תִּשְׁתַּתְּפוּ בְּחַטֹּאתֶיהָ וּפֶן תְּקַבְּלוּ מִמַּכּוֹתֶיהָ, כִּי הִגִּיעוּ חַטֹּאתֶיהָ עַד הַשָּׁמַיִם וְזָכַר אֱלֹהִים אֶת פְּשָׁעֶיהָ.' " התגלות 18:4, 5

ראינו שהמכה השישית גורמת באופן סמלי להתייבשותו של נהר פרת, וזה, כפי שלמדנו, קורה כאשר אנשי העולם המאוכזבים מפסיקים לתמוך בבבל של אחרית הימים. אך, נפילתה תלווה בפעולות שדים נרחבות המחקות את פעולותיו של אלוהים, עשיית אותות ומופתים, כאשר האות הברור ביותר זה להוריד אש מן השמיים, שיתכן שזוהי התעוררות רוחנית שיקרית (התגלות 13:13). הפעילות השטנית מצליחה לאחד את כל העולם בהכנה לקרב הר מגידו נגד שארית אלוהים הנאמנה.

בתחילת הקרב האחרון, רעידת אדמה אדירה מתרחשת כחלק מהמכה השביעית. רעידת האדמה מרסקת את אחדותה של בבל ומחלקת אותה לשלושה חלקים (התגלות 16:18, 19). בבל של אחרית הימים מתוארת כעיר, המסמלת אחדות קצרת-טווח של השילוש השטני - התנין, חיית הים, והחיה העולה מן היבשה - בברית עם כוחות דתיים של העולם נגד עם אלוהים. האחדות הזו מתנפצת, מה שגורם לנפילת בבל של אחרית הימים.

עלינו לזכור שהתגלות 16:19 רק מכריז את נפילת בבל של אחרית הימים. פרקים יז'-יח' אומרים לנו כיצד הנפילה הזו מתרחשת. לפני שמתארים את התפוררות בבל של אחרית הימים ואת הסיבות לנפילתה (התגלות 17:12 - יח' 24), התגלות יז' מתאר את המערכת הדתית הכופרת של אחרית הימים, הפעם בביטויים של אישה זונה הרוכבת על חיה, אשר בשיתוף בנותיה, מפתה את העולם להתנגד לאלוהים (התגלות 17:1-11).

_למדו את השיעור השבועי לקראת שבת ה-23 במרץ._