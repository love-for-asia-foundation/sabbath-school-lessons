---
title: 'נקודות למחשבה'
date: 15/03/2019

---

"אותות על-טבעיים מבהילים יתגלו במהרה בשמיים, ויעידו על כוחם של השדים לחולל מופתים וניסים. רוחות השדים יבואו אל מלכי הארץ והעולם כולו כדי להוליכם שולל ולהאיץ בהם לעשות יד אחת עם השטן במלחמתו האחרונה בממשלת השמיים. מלכים ונתינים כאחד ילכו שולל אחר נציגים שטניים אלה. אנשים יקומו ויטענו שהם-הם המשיח בכבודו ובעצמו, ויתבעו לעצמם את התואר, הכבוד והסגידה המגיעים אך ורק לגואל האנושות. הם יחוללו ניסים ומופתים וניסי ריפוי נפלאים, ויטענו כי קיבלו מן השמיים התגלויות הסותרות את עדות כתבי הקודש. כגולת הכותרת במעשה ההונאה הזה, השטן עצמו יתחזה למשיח. קהילת המשיח טענה מאז ומעולם שהיא מייחלת לביאת המושיע כהתגשמות כל תקוותיה. עתה, הרמאי הכביר יגרום לכך שייראה כאילו המשיח בא. הוא יתגלה לעיני בני האדם באזורים שונים בעולם כישות רבת הוד בעלת זוהר מסנוור, הדומה לתיאורו של בן האלוהים בספר ההתגלות על פי יוחנן (פרק א', פסוקים 15-13). הכבוד והזוהר האופפים אותו עולים על כל דבר שבני התמותה חזו מעודם. קריאות שמחה וניצחון יהדהדו באוויר: "המשיח בא! המשיח בא!" בני האדם יפלו אפיים ארצה וישתחוו לפניו בסגידה בעודו נושא את ידיו ומברכם, כשם שעשה המשיח כשבירך את תלמידיו בימי חייו עלי אדמות. קולו של המתחזה יהיה רך ושקט, ערב ונעים. בנועם ובחמלה הוא יציג אחדות מן האמיתות הנשגבות השמיימיות שלימד המושיע. הוא ירפא את מחלותיהם של בני האדם, ואז, בעודו מתחזה למשיח, הוא יטען שהוא זה שהחליף את השבת ליום הראשון בשבוע, ויצווה על כל בני האדם לקדש את היום שהוא כונן ובירך. הוא יכריז כי האנשים שמתעקשים לשמור את קדושת השבת ביום השביעי, מחללים את שמו בסירובם לשמוע בקולם של השליחים והמלאכים שנשלחו אליהם כדי להעניק להם אור ואמת. הולכת השולל הזו תהיה כה עזה ומטעה, שהיא תסחף כמעט את כל בני האדם.   —Ellen G. White, The Great Controversy, p. 624. 

**שאלות לדיון**

`1.	קראו את אזהרת ישוע בהתגלות 16:15 הנכללת בתיאור ההכנות לקרב הר מגידו. שימו לב לנוסח הדומה בעתירת המשיח הקודמת לקהילה בלאודיקיה (התגלות 3:18). כיצד זה נותן משמעות למסר ללאודיקיה לעם אלוהים החי בתקופת ההכנות לקרב האחרון? באילו דרכים מסר זה רלוונטי לגביכם, באופן אישי?`

`2.	גלימות לבנות בהתגלות מסמלות את צדקת המשיח (התגלות 3:4, 5; 19:7-9). רק אלו שלובשים את גלימת צדקת המשיח יוכלו לעמוד איתנים במשבר הסופי. כיצד נוכל לכבס את גלימותינו כדי להלבינן ושיהיו טהורות וצחורות בדם השה (התגלות 7:14)? `